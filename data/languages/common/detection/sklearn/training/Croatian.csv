Text,Language
U početku stvori Bog nebo i zemlju.,Croatian
Zemlja bijaše pusta  i prazna; tama se prostirala nad bezdanom i Duh Božji lebdio  je nad vodama.,Croatian
"I reče Bog: ""Neka bude svjetlost!"" I bi svjetlost.",Croatian
I  vidje Bog da je svjetlost dobra; i rastavi Bog svjetlost od tame.,Croatian
"Svjetlost prozva Bog dan, a tamu prozva noć. Tako bude večer, pa jutro - dan prvi.",Croatian
"I reče Bog: ""Neka bude svod posred voda da dijeli vode  od voda!"" I bi tako.",Croatian
Bog načini svod i vode pod svodom odijeli  od voda nad svodom.,Croatian
"A svod prozva Bog nebo. Tako bude večer, pa jutro - dan drugi.",Croatian
"I reče Bog: ""Vode pod nebom neka se skupe na jedno mjesto  i neka se pokaže kopno!"" I bi tako.",Croatian
"Kopno prozva Bog zemlja, a skupljene vode mora. I vidje Bog da je dobro.",Croatian
"I reče Bog: ""Neka proklija zemlja zelenilom - travom  sjemenitom, stablima plodonosnim, koja, svako prema svojoj vrsti, na zemlji donose plod što u sebi nosi svoje sjeme. I bi tako.",Croatian
"I nikne iz zemlje zelena trava što se sjemeni, svaka prema  svojoj vrsti, i stabla koja rode plodovima što u sebi nose svoje  sjeme, svako prema svojoj vrsti. I vidje Bog da je dobro.",Croatian
"Tako  bude večer, pa jutro - dan treći.",Croatian
"I reče Bog: ""Neka budu svjetlila na svodu nebeskom da  luče dan od noći, da budu znaci blagdanima, danima i godinama,",Croatian
"i neka svijetle na svodu nebeskom i rasvjetljuju zemlju!""  I bi tako.",Croatian
"I načini Bog dva velika svjetlila - veće da vlada  danom, manje da vlada noću - i zvijezde.",Croatian
"I Bog ih postavi  na svod nebeski da rasvjetljuju zemlju,",Croatian
da vladaju danom  i noću i da rastavljaju svjetlost od tame. I vidje Bog da je  dobro.,Croatian
"Tako bude večer, pa jutro - dan četvrti.",Croatian
"I reče Bog: ""Nek' povrvi vodom vreva živih stvorova,  i ptice nek' polete nad zemljom, svodom nebeskim!"" I bi tako.",Croatian
Stvori Bog morske grdosije i svakovrsne žive stvorove što  mile i vrve vodom i ptice krilate svake vrste. I vidje Bog da  je dobro.,Croatian
"I blagoslovi ih govoreći: ""Plodite se i množite  i napunite vode morske! I ptice neka se namnože na zemlji!""",Croatian
"Tako  bude večer, pa jutro - dan peti.",Croatian
"I reče Bog: ""Neka zemlja izvede živa bića, svako prema  svojoj vrsti: stoku, gmizavce i zvjerad svake vrste!"" I bi tako.",Croatian
"I stvori Bog svakovrsnu zvjerad, stoku i gmizavce svake vrste.  I vidje Bog da je dobro.",Croatian
"I reče Bog: ""Načinimo čovjeka na svoju sliku, sebi slična, da bude gospodar ribama morskim, pticama nebeskim i stoci -  svoj zemlji - i svim gmizavcima što puze po zemlji!""",Croatian
"Na svoju sliku stvori Bog čovjeka, na sliku Božju on ga stvori, muško i žensko stvori ih.",Croatian
"I blagoslovi ih Bog i reče im: ""Plodite se, i množite, i napunite zemlju, i sebi je podložite! Vladajte ribama u moru  i pticama u zraku i svim živim stvorovima što puze po zemlji!""",Croatian
"I doda Bog: ""Evo, dajem vam sve bilje što se sjemeni, po  svoj zemlji, i sva stabla plodonosna što u sebi nose svoje sjeme:  neka vam budu za hranu!",Croatian
"A zvijerima na zemlji i pticama u  zraku i gmizavcima što puze po zemlji u kojima je dah života  - neka je za hranu sve zeleno bilje!"" I bi tako.",Croatian
"I vidje  Bog sve što je učinio, i bijaše veoma dobro. Tako bude večer, pa jutro - dan šesti.",Croatian
Tako bude dovršeno nebo i zemlja sa svom svojom vojskom.,Croatian
I  sedmoga dana Bog dovrši svoje djelo koje učini. I počinu u sedmi  dan od svega djela koje učini.,Croatian
"I blagoslovi Bog sedmi dan  i posveti, jer u taj dan počinu od svega djela svoga koje učini.",Croatian
"To je postanak neba i zemlje, tako su stvarani.  Kad je Jahve, Bog, sazdao nebo i zemlju,",Croatian
"još nije bilo  nikakva poljskoga grmlja po zemlji, još ne bijaše niklo nikakvo  poljsko bilje, jer Jahve, Bog, još ne pusti dažda na zemlju i  nije bilo čovjeka da zemlju obrađuje.",Croatian
"Ipak, voda je izvirala  iz zemlje i natapala svu površinu zemaljsku.",Croatian
"Jahve, Bog, napravi  čovjeka od praha zemaljskog i u nosnice mu udahne dah života.  Tako postane čovjek živa duša.",Croatian
"I Jahve, Bog, zasadi vrt na istoku, u Edenu, i u nj smjesti  čovjeka koga je napravio.",Croatian
"Tada Jahve, Bog, učini te iz zemlje  nikoše svakovrsna stabla - pogledu zamamljiva a dobra za hranu  - i stablo života, nasred vrta, i stablo spoznaje dobra i zla.",Croatian
Rijeka je izvirala iz Edena da bi natapala vrt; odatle  se granala u četiri kraka.,Croatian
"Prvom je ime Pišon, a optječe  svom zemljom havilskom, u kojoj ima zlata.",Croatian
"Zlato je te zemlje  dobro, a ima ondje i bdelija i oniksa.",Croatian
"Drugoj je rijeci ime  Gihon, a optječe svu zemlju Kuš.",Croatian
"Treća je rijeka Tigris,  a teče na istok od Ašura; četvrta je Eufrat.",Croatian
"Jahve, Bog, uzme čovjeka i postavi ga u edenski vrt da  ga obrađuje i čuva.",Croatian
"Jahve, Bog, zapovjedi čovjeku: ""Sa svakoga  stabla u vrtu slobodno jedi,",Croatian
"ali sa stabla spoznaje dobra  i zla da nisi jeo! U onaj dan u koji s njega okusiš, zacijelo  ćeš umrijeti!""",Croatian
"I reče Jahve, Bog: ""Nije dobro da čovjek bude sam: načinit  ću mu pomoć kao što je on.""",Croatian
"Tada Jahve, Bog, načini od zemlje  sve životinje u polju i sve ptice u zraku i predvede ih čovjeku  da vidi kako će koju nazvati, pa kako koje stvorenje čovjek prozove, da mu tako bude ime.",Croatian
"Čovjek nadjene imena svoj stoci, svim  pticama u zraku i životinjama u polju. No čovjeku se ne nađe  pomoć kao što je on.",Croatian
"Tada Jahve, Bog, pusti tvrd san na čovjeka  te on zaspa, pa mu izvadi jedno rebro, a mjesto zatvori mesom.",Croatian
"Od rebra što ga je uzeo čovjeku napravi Jahve, Bog, ženu  pa je dovede čovjeku.",Croatian
"Nato čovjek reče: ""Gle, evo kosti od mojih kostiju, mesa od mesa mojega! Ženom neka se zove, od čovjeka kad je uzeta!""",Croatian
Stoga će čovjek ostaviti oca i majku da prione uza svoju  ženu i bit će njih dvoje jedno tijelo.,Croatian
A bijahu oboje goli - čovjek i njegova žena - ali ne  osjećahu stida.,Croatian
"Zmija bijaše lukavija od sve zvjeradi što je stvori Jahve,  Bog. Ona reče ženi: ""Zar vam je Bog rekao da ne smijete jesti  ni s jednog drveta u vrtu?""",Croatian
"Žena odgovori zmiji: ""Plodove  sa stabala u vrtu smijemo jesti.",Croatian
"Samo za plod stabla što je  nasred vrta rekao je Bog: 'Da ga niste jeli! I ne dirajte u nj, da ne umrete!'""",Croatian
"Nato će zmija ženi: ""Ne, nećete umrijeti!",Croatian
"Nego, zna Bog: onog dana kad budete s njega jeli, otvorit  će vam se oči, i vi ćete biti kao bogovi koji razlučuju dobro  i zlo.""",Croatian
"Vidje žena da je stablo dobro za jelo, za oči zamamljivo, a za mudrost poželjno: ubere ploda njegova i pojede. Dade i  svom mužu, koji bijaše s njom, pa je i on jeo.",Croatian
Tada se obadvoma  otvore oči i upoznaju da su goli. Spletu smokova lišća i naprave  sebi pregače.,Croatian
"Uto čuju korak Jahve, Boga, koji je šetao vrtom za dnevnog  povjetarca. I sakriju se - čovjek i njegova žena - pred Jahvom, Bogom, među stabla u vrtu.",Croatian
"Jahve, Bog, zovne čovjeka: ""Gdje  si?"" - reče mu.",Croatian
"On odgovori: ""Čuo sam tvoj korak po vrtu;  pobojah se jer sam go, pa se sakrih.""",Croatian
"Nato mu reče: ""Tko  ti kaza da si go? Ti si, dakle, jeo sa stabla s kojega sam ti  zabranio jesti?""",Croatian
"Čovjek odgovori: ""Žena koju si stavio uza  me - ona mi je dala sa stabla pa sam jeo.""",Croatian
"Jahve, Bog, reče  ženi: ""Što si to učinila?"" ""Zmija me prevarila pa sam jela"",  odgovori žena.",Croatian
"Nato Jahve, Bog, reče zmiji: ""Kad si to učinila, prokleta bila među svim životinjama i svom zvjeradi divljom! Po trbuhu svome puzat ćeš i zemlju jesti sveg života svog!",Croatian
"Neprijateljstvo ja zamećem između tebe i žene, između roda tvojeg i roda njezina: on će ti glavu satirati, a ti ćeš mu vrebati petu.""",Croatian
"A ženi reče: ""Trudnoći tvojoj muke ću umnožit, u mukama djecu ćeš rađati. Žudnja će te mužu tjerati, a on će gospodariti nad tobom.""",Croatian
"A čovjeku reče: ""Jer si poslušao glas svoje žene te jeo  sa stabla s kojega sam ti zabranio jesti rekavši: S njega da  nisi jeo! - evo: Zemlja neka je zbog tebe prokleta: s trudom ćeš se od nje hraniti svega vijeka svog!",Croatian
"Rađat će ti trnjem i korovom, a hranit ćeš se poljskim raslinjem.",Croatian
"U znoju lica svoga kruh svoj ćeš jesti dokle se u zemlju ne vratiš: tÓa iz zemlje uzet si bio - prah si, u prah ćeš se i vratiti.""",Croatian
"Svojoj ženi čovjek nadjene ime Eva, jer je majka svima  živima.",Croatian
"I načini Jahve, Bog, čovjeku i njegovoj ženi odjeću  od krzna pa ih odjenu.",Croatian
"Zatim reče Bog: ""Evo, čovjek postade  kao jedan od nas - znajući dobro i zlo! Da ne bi sada pružio  ruku, ubrao sa stabla života pa pojeo i živio navijeke!""",Croatian
"Zato  ga Jahve, Bog, istjera iz vrta edenskoga da obrađuje zemlju iz  koje je i uzet.",Croatian
"Istjera, dakle, čovjeka i nastani ga istočno  od vrta edenskog, pa postavi kerubine i plameni mač koji se svjetlucao  - da straže nad stazom koja vodi k stablu života.",Croatian
"Čovjek pozna svoju ženu Evu, a ona zače i rodi Kajina, pa reče:  ""Muško sam čedo stekla pomoću Jahve!""",Croatian
"Poslije rodi Abela,  brata Kajinova; Abel postane stočar, a Kajin zemljoradnik.",Croatian
I  jednoga dana Kajin prinese Jahvi žrtvu od zemaljskih plodova.,Croatian
"A prinese i Abel od prvine svoje stoke, sve po izbor pretilinu.  Jahve milostivo pogleda na Abela i njegovu žrtvu,",Croatian
a na Kajina  i žrtvu njegovu ni pogleda ne svrati. Stoga se Kajin veoma razljuti  i lice mu se namrgodi.,Croatian
"I Jahve reče Kajinu: ""Zašto si ljut?  Zašto ti je lice namrgođeno?",Croatian
"Jer ako pravo radiš, vedrinom  odsijevaš. A ne radiš li pravo, grijeh ti je kao zvijer na pragu  što na te vreba; još mu se možeš oduprijeti.""",Croatian
"Kajin pak reče  svome bratu Abelu: ""Hajdemo van!"" I našavši se na polju, Kajin  skoči na brata Abela te ga ubi.",Croatian
"Potom Jahve zapita Kajina: ""Gdje ti je brat Abel?"" ""Ne  znam"", odgovori. ""Zar sam ja čuvar brata svoga?""",Croatian
"Jahve nastavi:  ""Što si učinio? Slušaj! Krv brata tvoga iz zemlje k meni viče.",Croatian
Stoga budi proklet na zemlji koja je rastvorila usta da proguta  s ruke tvoje krv brata tvoga!,Croatian
"Obrađivat ćeš zemlju, ali ti  više neće davati svoga roda. Vječni ćeš skitalica na zemlji biti!""",Croatian
"A Kajin reče Jahvi: ""Kazna je moja odviše teška da se snosi.",Croatian
"Evo me tjeraš danas s plodnoga tla; moram se skrivati od  tvoga lica i biti vječni lutalac na zemlji - tko me god nađe, može me ubiti.""",Croatian
"A Jahve mu reče: ""Ne! Nego tko ubije Kajina, sedmerostruka osveta na njemu će se izvršiti!"" I Jahve stavi  znak na Kajina, da ga tko, našavši ga, ne ubije.",Croatian
"Kajin ode  ispred lica Jahvina u zemlju Nod, istočno od Edena, i ondje se  nastani.",Croatian
Kajin pozna svoju ženu te ona zače i rodi Henoka. Podigao  je grad i grad prozvao imenom svoga sina - Henok.,Croatian
"Henoku  se rodio Irad, a od Irada potekao Mehujael; od Mehujaela poteče  Metušael, od Metušaela Lamek.",Croatian
"Lamek uzme dvije žene. Jedna  se zvala Ada, a druga Sila.",Croatian
"Ada rodi Jabala, koji je postao  praocem onih što pod šatorima žive sa stokom.",Croatian
Bratu mu bijaše  ime Jubal. On je praotac svih koji sviraju na liru i sviralu.,Croatian
"Sila rodi Tubal-Kajina, praoca onih koji kuju bakar i željezo.  Tubal-Kajinovoj sestri bijaše ime Naama.",Croatian
"Lamek prozbori svojim ženama: ""Ada i Sila, glas moj poslušajte! Žene Lamekove, čujte mi besjedu: Čovjeka sam ubio jer me ranio i dijete jer me udarilo.",Croatian
"Ako će Kajin biti osvećen sedmerostruko, Lamek će sedamdeset i sedam puta!""",Croatian
"Adam pozna svoju ženu te ona rodi sina i nadjenu mu ime  Šet. Reče ona: ""Bog mi dade drugo dijete mjesto Abela, koga ubi  Kajin.""",Croatian
"Šetu se rodi sin, komu on nadjenu ime Enoš. Tada  se počelo zazivati ime Jahvino.",Croatian
"Ovo je povijest Adamova roda. Kad je Bog stvorio čovjeka, napravio ga je na priliku svoju;",Croatian
"stvorio je muško i žensko. A kad ih je stvorio, blagoslovi  ih i nazva - čovjek.",Croatian
"Kad je Adamu bilo sto i trideset godina, rodi mu se sin  njemu sličan, na njegovu sliku; nadjenu mu ime Šet.",Croatian
Po rođenju  Šetovu Adam je živio osam stotina godina te mu se rodilo još  sinova i kćeri.,Croatian
Adam poživje u svemu devet stotina i trideset  godina. Potom umrije.,Croatian
"Kad je Šetu bilo sto i pet godina, rodi mu se Enoš.",Croatian
Po  rođenju Enoševu Šet je živio osam stotina i sedam godina te mu  se rodilo još sinova i kćeri.,Croatian
Šet poživje u svemu devet stotina  i dvanaest godina. Potom umrije.,Croatian
"Kad je Enošu bilo devedeset godina, rodi mu se Kenan.",Croatian
Po rođenju Kenanovu Enoš je živio osam stotina i petnaest  godina te mu se rodilo još sinova i kćeri.,Croatian
Enoš poživje u  svemu devet stotina i pet godina. Potom umrije.,Croatian
"Kad je Kenanu bilo sedamdeset godina, rodi mu se Mahalalel.",Croatian
Po rođenju Mahalalelovu Kenan je živio osam stotina i četrdeset  godina te mu se rodilo još sinova i kćeri.,Croatian
Kenan poživje  u svemu devet stotina i deset godina. Potom umrije.,Croatian
"Kad je Mahalalelu bilo šezdeset i pet godina, rodi mu  se Jered.",Croatian
Po rođenju Jeredovu Mahalalel je živio osam stotina  i trideset godina te mu se rodilo još sinova i kćeri.,Croatian
Mahalalel  poživje u svemu osam stotina devedeset i pet godina. Potom umrije.,Croatian
"Kad je Jeredu bilo sto šezdeset i dvije godine, rodi  mu se Henok.",Croatian
Po rođenju Henokovu Jered je živio osam stotina  godina te mu se rodilo još sinova i kćeri.,Croatian
Jered poživje  u svemu devet stotina šezdeset i dvije godine. Potom umrije.,Croatian
"Kad je Henoku bilo šezdeset i pet godina, rodi mu se  Metušalah.",Croatian
Henok je hodio s Bogom. Po rođenju Metušalahovu  Henok je živio trista godina te mu se rodilo još sinova i kćeri.,Croatian
Henok poživje u svemu trista šezdeset i pet godina.,Croatian
"Henok  je hodio s Bogom, potom iščeznu; Bog ga uze.",Croatian
"Kad je Metušalahu bilo sto osamdeset i sedam godina,  rodi mu se Lamek.",Croatian
Po rođenju Lamekovu Metušalah je živio  sedam stotina osamdeset i dvije godine te mu se rodilo još sinova  i kćeri.,Croatian
Metušalah poživje u svemu devet stotina šezdeset  i devet godina. Potom umrije.,Croatian
"Kad su Lameku bile sto osamdeset i dvije godine, rodi  mu se sin.",Croatian
"Nadjene mu ime Noa, govoreći: ""Ovaj će nam pribavljati, u trudu i naporu naših ruku, utjehu iz zemlje koju je Bog prokleo.""",Croatian
Po rođenju Noinu Lamek je živio pet stotina devedeset i pet  godina te mu se rodilo još sinova i kćeri.,Croatian
Lamek poživje  u svemu sedam stotina sedamdeset i sedam godina. Potom umrije.,Croatian
"Pošto je Noa proživio pet stotina godina, rode mu se  Šem, Ham i Jafet.",Croatian
"Kad su se ljudi počeli širiti po zemlji i kćeri im se narodile,",Croatian
"opaze sinovi Božji da su kćeri ljudske pristale, pa ih uzimahu  sebi za žene koje su god htjeli.",Croatian
"Onda Jahve reče: ""Neće moj  duh u čovjeku ostati dovijeka; čovjek je tjelesan, pa neka mu  vijek bude stotinu dvadeset godina.""",Croatian
"U ona su vremena - a  i kasnije - na zemlji bili Nefili, kad su Božji sinovi općili  s ljudskim kćerima pa im one rađale djecu. To su oni od starine  po snazi glasoviti ljudi.",Croatian
Vidje Jahve kako je čovjekova pokvarenost na zemlji velika  i kako je svaka pomisao u njegovoj pameti uvijek samo zloća.,Croatian
Jahve se pokaja i u svom srcu ražalosti što je načinio čovjeka  na zemlji.,Croatian
"Reče Jahve: ""Ljude koje sam stvorio izbrisat ću  s lica zemlje - od čovjeka do zvijeri, puzavce i ptice u zraku  - jer sam se pokajao što sam ih napravio.""",Croatian
Ali je Noa našao  milost u očima Jahvinim.,Croatian
Ovo je povijest Noina: Noa je bio čovjek pravedan i neporočan u svom vremenu. S  Bogom je Noa hodio.,Croatian
"Tri su se sina rodila Noi: Šem, Ham i  Jafet.",Croatian
U očima Božjim zemlja se bila iskvarila; nepravdom se  napunila.,Croatian
I kad je Bog vidio kako se zemlja iskvarila - tÓa  svako se biće na zemlji izopačilo -,Croatian
"reče Bog Noi: ""Odlučio  sam da bude kraj svim bićima jer se zemlja napunila opačinom;  i, evo, uništit ću ih zajedno sa zemljom.",Croatian
Napravi sebi korablju  od smolastoga drveta; korablju načini s prijekletima i obloži  je iznutra i izvana paklinom.,Croatian
"A pravit ćeš je ovako: neka  korablja bude trista lakata u duljinu, pedeset u širinu, a trideset  lakata u visinu.",Croatian
"Na korablji načini otvor za svjetlo, završi  ga jedan lakat od vrha. Vrata na korablji načini sa strane; neka  ima donji, srednji i gornji kat.",Croatian
"Ja ću, evo, pustiti potop  - vode na zemlju - da izgine svako biće pod nebom, sve u čemu  ima dah života: sve na zemlji mora poginuti.",Croatian
"A s tobom ću  učiniti Savez; ti ćeš ući u korablju - ti i s tobom tvoji sinovi, tvoja žena i žene tvojih sinova.",Croatian
"A od svega što je živo  - od svih bića - uvedi u korablju od svakoga po dvoje da s tobom  preživi, i neka budu muško i žensko.",Croatian
"Od ptica prema njihovim  vrstama, od životinja prema njihovim vrstama i od svih stvorova  što po tlu puze prema njihovim vrstama: po dvoje od svega neka  uđe k tebi da preživi.",Croatian
"Sa sobom uzmi svega za jelo pa čuvaj  da bude hrane tebi i njima.""",Croatian
"Noa učini tako. Sve kako mu je Bog naredio, tako je izvršio.",Croatian
"Onda Jahve reče Noi: ""Uđi ti i sva tvoja obitelj u korablju, jer sam uvidio da si ti jedini preda mnom pravedan u ovom vremenu.",Croatian
Uzmi sa sobom od svih čistih životinja po sedam parova: mužjaka  i njegovu ženku.,Croatian
Isto tako od ptica nebeskih po sedam parova  - mužjaka i ženku - da im se sjeme sačuva na zemlji.,Croatian
"Jer ću  do sedam dana pustiti dažd po zemlji četrdeset dana i četrdeset  noći te ću istrijebiti s lica zemlje svako živo biće što sam  ga načinio.""",Croatian
Noa učini sve kako mu je Jahve naredio.,Croatian
Noi bijaše šest stotina godina kad je potop došao na zemlju.,Croatian
"I pred vodama potopnim uđu s Noom u korablju njegovi sinovi, njegova žena i žene sinova njegovih.",Croatian
"Od čistih životinja  i od životinja koje nisu čiste, od ptica, od svega što zemljom  puzi,",Croatian
"uđe po dvoje - mužjak i ženka - u korablju s Noom, kako  je Bog naredio Noi.",Croatian
A sedmoga dana zapljušte potopne vode  po zemlji.,Croatian
"U dan onaj - šestote godine Noina života, mjeseca drugog, dana u mjesecu sedamnaestog - navale svi izvori bezdana, rastvore se ustave nebeske.",Croatian
I udari dažd na zemlju da pljušti četrdeset dana i četrdeset  noći.,Croatian
"Onog dana uđe u korablju Noa i njegovi sinovi: Šem, Ham i Jafet, Noina žena i tri žene Noinih sinova s njima;",Croatian
"oni, pa sve vrste životinja: stoka, gmizavci što po tlu gmižu, ptice  i svakovrsna krilata stvorenja,",Croatian
"uđu u korablju s Noom, po  dvoje od svih bića što u sebi imaju dah života.",Croatian
"Što uđe,  sve bijaše par, mužjak i ženka od svih bića, kako je Bog naredio  Noi.  Onda Jahve zatvori za njim vrata.",Croatian
Pljusak je na zemlju padao četrdeset dana; vode sveudilj  rasle i korablju nosile: digla se visoko iznad zemlje.,Croatian
"Vode  su nad zemljom bujale i visoko rasle, a korablja plovila površinom.",Croatian
"Vode su sve silnije navaljivale i rasle nad zemljom, tako  te prekriše sva najviša brda pod nebom.",Croatian
Petnaest lakata dizale  se vode povrh potonulih brda.,Croatian
"Izgiboše sva bića što se po  zemlji kreću: ptice, stoka, zvijeri, svi gmizavci i svi ljudi.",Croatian
Sve što u svojim nosnicama imaše dah života - sve što bijaše  na kopnu - izgibe.,Croatian
"Istrijebi se svako biće s površja zemaljskog:  čovjek, životinje, gmizavci i ptice nebeske, sve se izbrisa sa  zemlje. Samo Noa ostade i oni što bijahu s njim u korablji.",Croatian
Stotinu  pedeset dana vladahu vode zemljom.,Croatian
"Onda se Bog sjeti Noe, svih zvijeri i sve stoke što bijaše  s njim u korablji, pa pokrenu vjetar nad zemljom da uzbije vodu.",Croatian
"Zatvoriše se izvori bezdanu i ustave nebeske, i dažd s neba  prestade.",Croatian
"Polako se povlačile vode sa zemlje. Nakon stotinu  pedeset dana vode su jenjale,",Croatian
"a sedmoga mjeseca, sedamnaestog  dana u mjesecu korablja se zaustavi na brdima Ararata.",Croatian
"Vode  su neprestano opadale do desetog mjeseca, a prvoga dana desetog  mjeseca pokažu se brdski vrhunci.",Croatian
"Kad je izminulo četrdeset dana, Noa otvori prozor što  ga je načinio na korablji;",Croatian
"ispusti gavrana, a gavran svejednako  odlijetaše i dolijetaše dok se vode sa zemlje nisu isušile.",Croatian
Zatim  ispusti golubicu da vidi je li voda nestala sa zemlje.,Croatian
"Ali  golubica ne nađe uporišta nogama te se vrati k njemu u korablju, jer voda još pokrivaše svu površinu; on pruži ruku, uhvati golubicu  te je unese k sebi u korablju.",Croatian
Počeka još sedam dana pa opet  pusti golubicu iz korablje.,Croatian
"Prema večeri golubica se vrati  k njemu, i gle! u kljunu joj svjež maslinov list; tako je Noa  doznao da su opale vode sa zemlje.",Croatian
Još počeka sedam dana  pa opet pusti golubicu: više mu se nije vratila.,Croatian
"Šest stotina prve godine Noina života, prvoga mjeseca, prvog dana u mjesecu uzmakoše vode sa zemlje. Noa skine pokrov s korablje i pogleda: površina okopnjela.",Croatian
"A drugoga mjeseca, sedamnaestog dana u mjesecu, zemlja  bijaše suha.",Croatian
Tada Bog reče Noi:,Croatian
"""Iziđi iz korablje, ti, tvoja  žena, tvoji sinovi i žene tvojih sinova s tobom.",Croatian
"Sa sobom  izvedi sva živa bića, sva stvorenja što su s tobom: ptice, stoku  i sve gmizavce što zemljom puze; neka zemljom vrve, plode se  i na zemlji množe!""",Croatian
"I Noa iziđe, a s njime sinovi njegovi, žena njegova i žene sinova njegovih.",Croatian
"Sve životinje, svi  gmizavci, sve ptice - svi stvorovi što se zemljom miču - iziđu  iz korablje, vrsta za vrstom.",Croatian
I podiže Noa žrtvenik Jahvi; uze od svih čistih životinja  i od svih čistih ptica i prinese na žrtveniku žrtve paljenice.,Croatian
"Jahve omirisa miris ugodni pa reče u sebi: ""Nikad više neću  zemlju u propast strovaliti zbog čovjeka, tÓa čovječje su misli  opake od njegova početka; niti ću ikad više uništiti sva živa  stvorenja, kako sam učinio.",Croatian
"Sve dok zemlje bude, sjetve, žetve, studeni, vrućine, ljeta, zime, dani, noći nikada prestati neće.""",Croatian
"Tada Bog blagoslovi Nou i njegove sinove i reče im: ""Plodite  se i množite i zemlju napunite.",Croatian
"Neka vas se boje i od vas  strahuju sve životinje na zemlji, sve ptice u zraku, sve što  se po zemlji kreće i sve ribe u moru: u vaše su ruke predane.",Croatian
"Sve što se kreće i živi neka vam bude za hranu: sve vam dajem, kao što vam dadoh zeleno bilje.",Croatian
"Samo ne smijete jesti mesa  u kojem je još duša, to jest njegova krv.",Croatian
"A za vašu krv, za  vaš život, tražit ću obračun: tražit ću ga od svake životinje;  i od čovjeka za njegova druga tražit ću obračun za ljudski život.",Croatian
"Tko prolije krv čovjekovu, njegovu će krv čovjek proliti! Jer na sliku Božju stvoren je čovjek!",Croatian
"A vi, plodite se, i množite i zemlju napunite, i podložite  je sebi!""",Croatian
Još reče Bog Noi i njegovim sinovima s njim:,Croatian
"""A ja, evo, sklapam svoj Savez s vama i s vašim potomstvom poslije  vas",Croatian
"i sa svim živim stvorovima što su s vama: s pticama,  sa stokom, sa zvijerima - sa svime što je s vama izišlo iz korablje  - sa svim živim stvorovima na zemlji.",Croatian
"Držat ću se ja svog  Saveza s vama te nikada više vode potopne neće uništiti živa  bića niti će ikad više potop zemlju opustošiti.""",Croatian
"I reče Bog: ""A ovo znamen je Saveza koji stavljam između sebe i vas i svih živih bića što su s vama, za naraštaje buduće:",Croatian
"Dugu svoju u oblak stavljam, da zalogom bude Savezu između mene i zemlje.",Croatian
"Kad oblake nad zemlju navučem i duga se u oblaku pokaže,",Croatian
"spomenut ću se Saveza svoga, Saveza između mene i vas i stvorenja svakoga živog: potopa više neće biti da uništi svako biće.",Croatian
"U oblaku kad se pojavi duga, ja ću je vidjeti i vjekovnog ću se sjećati Saveza između Boga i svake žive duše, svakog tijela na zemlji.""",Croatian
"I reče Bog Noi: ""To neka je znak Saveza koji sam postavio  između sebe i svih živih bića što su na zemlji.""",Croatian
"Sinovi Noini, koji su iz korablje izišli, bijahu: Šem, Ham i Jafet. Ham je praotac Kanaanaca.",Croatian
Ovo su trojica Noinih  sinova i od njih se sav svijet razgranao.,Croatian
"Noa, zemljoradnik, zasadio vinograd.",Croatian
"Napio se vina  i opio, pa se otkrio nasred šatora.",Croatian
"Ham, praotac Kanaanaca, opazi oca gola pa to kaza dvojici svoje braće vani.",Croatian
"Šem  i Jafet uzmu ogrtač, obojica ga prebace sebi preko ramena pa  njime, idući natraške, pokriju očevu golotinju. Lica im bijahu  okrenuta na drugu stranu, tako te ne vidješe oca gola.",Croatian
"Kad se Noa otrijeznio od vina i saznao što mu je učinio  najmlađi sin, reče:",Croatian
"""Neka je proklet Kanaanac, braći svojoj najniži sluga nek' bude!""",Croatian
"Onda nastavi: ""Blagoslovljen Jahve, Šemov Bog, Kanaanac nek' mu je sluga!",Croatian
"Nek Bog raširi Jafeta da prebiva pod šatorima Šemovim, Kanaanac nek' mu je sluga!""",Croatian
Poslije Potopa Noa poživje trista pedeset godina.,Croatian
U  svemu poživje Noa devet stotina pedeset godina; potom umrije.,Croatian
"Ovo je povijest Noinih sinova: Šema, Hama i Jafeta, kojima  su se rodili sinovi poslije Potopa.",Croatian
"Sinovi su Jafetovi: Gomer, Magog, Madaj, Javan, Tubal, Mešak, Tiras.",Croatian
"A sinovi su Gomerovi: Aškenaz, Rifat i Togarma.",Croatian
"Javanovi su opet sinovi: Eliša, Taršiš, Kitijci i Dodanci.",Croatian
Od njih su se razgranali narodi po otocima. To su Jafetovi sinovi prema svojim zemljama - svaki s vlastitim  jezikom - prema svojim plemenima i narodima.,Croatian
"Sinovi su Hamovi: Kuš i Misrajim, Put i Kanaan.",Croatian
"Kuševi  su: Seba, Havila, Sabta, Rama i Sabteka. Ramini su: Šeba i Dedan.",Croatian
"Od Kuša se rodio Nimrod, koji je postao prvi velmoža na  zemlji.",Croatian
"Voljom Jahve bio je silan lovac. Zato se veli: ""Kao  Nimrod, silan lovac voljom Jahve.""",Croatian
"Glavno uporište njegova  kraljevstva bili su: Babilon, Erek, Akad i Kalne, svi u zemlji  Šinearu.",Croatian
"Iz ove je zemlje došao Ašur. On je podigao Ninivu, Rehobot Ir, Kalah",Croatian
i Resen između Ninive i Kalaha (to je  glavni grad).,Croatian
"Od Misrajima potekli su Ludijci, Anamijci, Lehabijci, Naftuhijci,",Croatian
"pa Patrušani, Kasluhijci i Kaftorci, od kojih  su potekli Filistejci.",Croatian
"Od Kanaana potječe Sidon, njegov prvenac, i Het.",Croatian
"Dalje:  Jebusejci, Amorejci, Girgašani,",Croatian
"Hivijci, Arkijci, Sinijci,",Croatian
"Arvađani, Semarjani i Hamaćani. Poslije se kanaanska plemena  razgranaše,",Croatian
"tako da se granica Kanaanaca protezala od Sidona  prema Geraru sve do Gaze pa prema Sodomi, Gomori, Admi i Sebojimu  sve do Leše.",Croatian
"To su sinovi Hamovi prema svojim plemenima i jezicima, po svojim zemljama i narodima.",Croatian
A i Šemu - praocu svih sinova Eberovih i starijem bratu  Jafetovu - rodili se sinovi.,Croatian
"Šemovi su sinovi: Elam, Ašur, Arpakšad, Lud i Aram.",Croatian
"A Aramovi su sinovi: Us, Hul, Geter  i Maš.",Croatian
"Arpakšad rodi Šelaha, Šelah rodi Ebera.",Croatian
"Eberu  su se rodila dva sina: jednomu bješe ime Peleg, jer se za njegova  vijeka zemlja razdijelila. Njegovu je bratu bilo ime Joktan.",Croatian
"Od Joktana se rodiše: Almodad, Šelef, Hasarmavet, Jerah,",Croatian
"Hadoram, Uzal, Dikla,",Croatian
"Obal, Abimael, Šeba,",Croatian
"Ofir,  Havila i Jobab. Sve su to sinovi Joktanovi.",Croatian
"Njihova se naselja  protezahu od Meše sve do Sefara, brdovitih krajeva na istoku.",Croatian
"To su sinovi Šemovi prema svojim plemenima, jezicima  i zemljama, po svojim narodima.",Croatian
To su rodovi Noinih sinova prema svojim lozama i narodima.  Od njih su se razgranali narodi po zemlji poslije Potopa.,Croatian
Sva je zemlja imala jedan jezik i riječi iste.,Croatian
"Ali kako  su se ljudi selili s istoka, naiđu na jednu dolinu u zemlji Šinearu  i tu se nastane.",Croatian
"Jedan drugome reče: ""Hajdemo praviti opeke  te ih peći da otvrdnu!"" Opeke im bile mjesto kamena, a paklina  im služila za žbuku.",Croatian
"Onda rekoše: ""Hajde da sebi podignemo  grad i toranj s vrhom do neba! Pribavimo sebi ime, da se ne raspršimo  po svoj zemlji!""",Croatian
Jahve se spusti da vidi grad i toranj što su ga gradili  sinovi čovječji.,Croatian
"Jahve reče. ""Zbilja su jedan narod, s jednim  jezikom za sve! Ovo je tek početak njihovih nastojanja. Sad im  ništa neće biti neostvarivo što god naume izvesti.",Croatian
"Hajde da  siđemo i jezik im pobrkamo, da jedan drugome govora ne razumije.""",Croatian
Tako ih Jahve rasu odande po svoj zemlji te ne sazidaše grada.,Croatian
"Stoga mu je ime Babel, jer je ondje Jahve pobrkao govor svima  u onom kraju i odande ih je Jahve raspršio po svoj zemlji.",Croatian
Ovo su potomci Šemovi: Kad je Šemu bilo sto godina - dvije godine poslije Potopa  - rodi mu se Arpakšad.,Croatian
Po rođenju Arpakšadovu Šem je živio  petsto godina te mu se rodilo još sinova i kćeri.,Croatian
"Kad je Arpakšadu bilo trideset i pet godina, rodi mu  se Šelah.",Croatian
Po rođenju Šelahovu Arpakšad je živio četiri stotine  i tri godine te mu se rodilo još sinova i kćeri.,Croatian
"Kad je Šelahu bilo trideset godina, rodi mu se Eber.",Croatian
Po rođenju Eberovu Šelah je živio četiri stotine i tri godine  te mu se rodilo još sinova i kćeri.,Croatian
"Kad su Eberu bile trideset i četiri godine, rodi mu se  Peleg.",Croatian
Po rođenju Pelegovu Eber je živio četiri stotine i  trideset godina te mu se rodilo još sinova i kćeri.,Croatian
"Kad je Pelegu bilo trideset godina, rodi mu se Reu.",Croatian
Po  rođenju Reuovu Peleg je živio dvjesta i devet godina te mu se  rodilo još sinova i kćeri.,Croatian
"Kad su Reuu bile trideset i dvije godine, rodi mu se  Serug.",Croatian
Po rođenju Serugovu Reu je živio dvjesta i sedam godina  te mu se rodilo još sinova i kćeri.,Croatian
"Kad je Serugu bilo trideset godina, rodi mu se Nahor.",Croatian
Po rođenju Nahorovu Serug je živio dvjesta godina te mu se  rodilo još sinova i kćeri.,Croatian
"Kad je Nahoru bilo dvadeset i devet godina, rodi mu se  Terah.",Croatian
Po rođenju Terahovu Nahor je živio sto i devetnaest  godina te mu se rodilo još sinova i kćeri.,Croatian
"Kad je Terahu bilo sedamdeset godina, rode mu se: Abram, Nahor i Haran.",Croatian
"Ovo je povijest Terahova. Terahu se rodio Abram, Nahor  i Haran; a Haranu se rodio Lot.",Croatian
"Haran umrije za života svoga  oca Teraha, u svome rodnom kraju, u Uru Kaldejskom.",Croatian
"Abram  se i Nahor ožene. Abramovoj ženi bijaše ime Saraja, a Nahorovoj  Milka; ova je bila kći Harana, oca Milke i Jiske.",Croatian
Saraja  bijaše nerotkinja - nije imala poroda.,Croatian
"Terah povede svoga sina Abrama, svog unuka Lota, sina  Haranova, svoju snahu Saraju, ženu svoga sina Abrama, pa se zaputi  s njima iz Ura Kaldejskoga u zemlju kanaansku. Kad stignu do  Harana, ondje se nastane.",Croatian
Dob Terahova dosegnu dvjesta i pet godina; a onda Terah  umrije u Haranu.,Croatian
"Jahve reče Abramu: ""Idi iz zemlje svoje, iz zavičaja i doma očinskog, u krajeve koje ću ti pokazati.",Croatian
"Velik ću narod od tebe učiniti, blagoslovit ću te, ime ću ti uzveličati, i sam ćeš biti blagoslov.",Croatian
"Blagoslivljat ću one koji te blagoslivljali budu, koji te budu kleli, njih ću proklinjati; sva plemena na zemlji tobom će se blagoslivljati.""",Croatian
Abram se zaputi kako mu je Jahve rekao. S njime krenu  i Lot. Abramu je bilo sedamdeset i pet godina kad je otišao iz  Harana.,Croatian
"Abram uze sa sobom svoju ženu Saraju, svoga bratića  Lota, svu imovinu što su je namakli i svu čeljad koju su stekli  u Haranu te svi pođu u zemlju kanaansku. Kad su stigli u Kanaan,",Croatian
Abram prođe zemljom do mjesta Šekema - do hrasta More. Kanaanci  su onda bili u zemlji.,Croatian
"Jahve se javi Abramu pa mu reče: ""Tvome  ću potomstvu dati ovu zemlju."" Abram tu podigne žrtvenik Jahvi  koji mu se objavio.",Croatian
"Odatle prijeđe u brdoviti kraj, na istok  od Betela. Svoj šator postavi između Betela na zapadu i Aja na  istoku. Ondje podigne žrtvenik Jahvi i zazva ime Jahvino.",Croatian
Od postaje do postaje Abram se pomicao prema Negebu.,Croatian
"Ali kad je zemljom zavladala glad, Abram se spusti u  Egipat da ondje proboravi, jer je velika glad harala zemljom.",Croatian
"Kad je bio na ulazu u Egipat, reče svojoj ženi Saraji: ""Znam  da si lijepa žena.",Croatian
"Kad te Egipćani vide, reći će: 'To je  njegova žena', i mene će ubiti, a tebe na životu ostaviti.",Croatian
"Nego  reci da si mi sestra, tako da i meni bude zbog tebe dobro i da, iz obzira prema tebi, poštede moj život.""",Croatian
"Zbilja, kad je Abram ušao u Egipat, Egipćani vide da  je žena veoma lijepa.",Croatian
Vide je faraonovi dvorani pa je pohvale  faraonu i odvedu ženu na faraonov dvor.,Croatian
"Abramu pođe dobro  zbog nje; steče on stoke i goveda, magaraca, slugu i sluškinja, magarica i deva.",Croatian
Ali Jahve udari faraona i njegov dom velikim nevoljama  zbog Abramove žene Saraje.,Croatian
"I faraon pozva Abrama pa reče:  ""Što si mi to učinio? Zašto mi nisi kazao da je ona tvoja žena?",Croatian
"Zašto si rekao: 'Ona mi je sestra', pa je ja uzeh sebi za  ženu? A sad, evo ti žene; uzmi je i hajde!""",Croatian
"Faraon ga onda preda momcima, a oni ga otprave s njegovom  ženom i sa svime što bijaše njegovo.",Croatian
Iz Egipta Abram ode gore u Negeb sa svojom ženom i sa svime  što je imao. I Lot bješe s njim.,Croatian
"Abram je bio veoma bogat  stokom, srebrom i zlatom.",Croatian
"Od postaje do postaje iz Negeba  išao je do Betela,",Croatian
"do mjesta na kojem je bio postavio šator, između Betela i Aja, gdje je prije podigao žrtvenik. Tu je Abram  zazivao ime Jahvino.",Croatian
"I Lot, koji iđaše s Abramom, imaše ovaca, goveda i šatora,",Croatian
"tako da ih kraj ne bi izdržavao kad bi zajedno ostali. Njihovo  je blago bilo veliko, te zajedno nisu mogli boraviti.",Croatian
Svađa  je nastajala između pastira stoke Abramove i pastira stoke Lotove.  Tada su zemlju nastavali Kanaanci i Perižani.,Croatian
"Zato Abram reče  Lotu: ""Neka ne bude svađe između mene i tebe, između pastira  mojih i tvojih - tÓa mi smo braća!",Croatian
"Nije li sva zemlja pred  tobom? Odvoji se od mene! Kreneš li ti nalijevo, ja ću nadesno;  ako ćeš ti nadesno, ja ću nalijevo.""",Croatian
"Lot podiže oči i vidje kako je dobro posvuda natapana  sva Jordanska dolina, kao kakav vrt Jahvin, kao zemlja egipatska  prema Soaru. - Bilo je to prije nego što je Jahve uništio Sodomu  i Gomoru. -",Croatian
Lot izabere za se svu Jordansku dolinu i ode  na istok. Tako se odijele jedan od drugoga.,Croatian
"Abram ostade  u kanaanskoj zemlji, dok je Lot živio po mjestima u dolini i  razapeo svoje šatore do Sodome.",Croatian
"A žitelji Sodome bijahu veoma  opaki, sami grešnici protiv Jahve.",Croatian
"Jahve reče Abramu, pošto se Lot od njega rastao: ""Oči  svoje podigni i s mjesta na kojem si pogledaj prema sjeveru,  jugu, istoku i zapadu;",Croatian
jer svu zemlju što je možeš vidjeti  dat ću tebi i tvome potomstvu zauvijek.,Croatian
"Potomstvo ću tvoje  učiniti kao prah na zemlji. Ako tko mogne prebrojiti prah zemlje, i tvoje će potomstvo moći prebrojiti.",Croatian
"Na noge! Prođi zemljom  uzduž i poprijeko jer ću je tebi predati.""",Croatian
"Abram digne šatore i dođe pa se naseli kod hrasta Mamre, što je u Hebronu. Ondje podigne žrtvenik Jahvi.",Croatian
"Kad Amrafel bijaše kralj Šineara, Ariok kralj Elasara, Kedor-Laomer  kralj Elama, Tidal kralj Gojima,",Croatian
"povedoše oni rat protiv Bere, kralja Sodome, Birše, kralja Gomore, Šinaba, kralja Adme, Šemebera, kralja Sebojima, i protiv kralja u Beli, to jest Soaru.",Croatian
"I vojske se sliju u dolinu Sidim, gdje je danas Slano  more.",Croatian
"Dvanaest su godina služili Kedor-Laomera, ali trinaeste  godine dignu se na ustanak.",Croatian
"U četrnaestoj godini digne se  Kedor-Laomer i kraljevi koji su bili s njim te potuku Refaimce  u Ašterot Karnajimu, Zuzijce u Hamu, Emijce na ravnici Kirjatajimu,",Croatian
"Horijce u brdskom kraju Seiru, blizu El Parana, koji je uz  pustinju.",Croatian
"Onda se povuku natrag i stignu u En Mišpat, to jest  Kadeš, i pokore sve krajeve Amalečana i Amorejaca, koji su nastavali  Haseson Tamar.",Croatian
"Zatim istupi kralj Sodome, kralj Gomore, kralj  Adme, kralj Sebojima i kralj Bele, odnosno Soara, te zapodjenu  borbu protiv onih u dolini Sidimu:",Croatian
"Kedor-Laomera, kralja Elama, Tidala, kralja Gojima, Amrafela, kralja Šineara, Arioka, kralja  Elasara - četiri kralja protiv pet.",Croatian
"Dolina Sidim bila je puna provalija s paklinom, pa kraljevi  Sodome i Gomore, na bijegu, u njih poskaču, a ostali izmaknu  u planine.",Croatian
Pobjednici pokupe sve blago po Sodomi i Gomori  i svu hranu pa odu.,Croatian
"Pograbe i Lota, Abramova bratića - i  on je živio u Sodomi - i njegovo blago pa otiđu.",Croatian
"A bjegunac neki - rođak Eškola i Anera, Abramovih saveznika  - donese vijest Abramu Hebrejcu dok je boravio kod hrasta Amorejske  Mamre.",Croatian
"Kad je Abram čuo da mu je bratić zarobljen, skupi  svoju momčad - rođenu u njegovu domu - njih trista osamnaest, pa pođe u potjeru do Dana.",Croatian
"Podijeli svoje momke u dvije  čete, napadne noću te one potuče. Progonio ih je do Hobe, sjeverno  od Damaska.",Croatian
"Povrati sve blago, svoga bratića Lota i njegovo  blago, žene i ostali svijet.",Croatian
"Pošto se vratio, porazivši Kedor-Laomera i kraljeve koji  su bili s njim, u susret mu, u dolinu Šave, to jest u Kraljev  dol, iziđe kralj Sodome.",Croatian
"A Melkisedek, kralj Šalema, iznese  kruha i vina. On je bio svećenik Boga Svevišnjega.",Croatian
"Blagoslovi  ga govoreći: ""Od Boga Svevišnjega, Stvoritelja neba i zemlje, neka je Abramu blagoslov!",Croatian
"I Svevišnji Bog, što ti u ruke preda neprijatelje, hvaljen bio!"" Abram mu dade desetinu od svega.",Croatian
"Tada kralj Sodome reče Abramu: ""Meni daj ljude, a dobra  uzmi sebi!""",Croatian
"Abram odgovori kralju Sodome: ""Ruku uzdižem pred  Jahvom, Svevišnjim Stvoriteljem neba i zemlje,",Croatian
"da neću uzeti  ni končića, ni remena od obuće, niti išta što je tvoje da ne  kažeš: na meni se Abram obogatio.",Croatian
"Ne, meni ništa, osim što  su moji momci upotrijebili; i dio za momčad što je sa mnom išla:  Aner, Eškol i Mamre, oni neka uzmu svoj dio.""",Croatian
"Poslije tih događaja Jahve uputi Abramu riječ u ukazanju: ""Ne boj se, Abrame, ja sam ti zaštita; a nagrada tvoja bit će vrlo velika!""",Croatian
"Abram odgovori: ""Gospodine moj, Jahve, čemu mi tvoji darovi  kad ostajem bez poroda; kad je mojoj kući nasljednik Eliezer  Damaščanin?",Croatian
"Kako mi nisi dao potomstva - nastavi Abram - jedan  će, eto, od mojih ukućana postati moj baštinik.""",Croatian
"Ali mu Jahve  opet uputi riječ: ""Taj neće biti tvoj baštinik, nego će ti baštinik  biti tvoj potomak.""",Croatian
"Izvede ga van i reče: ""Pogledaj na nebo  i zvijezde prebroj ako ih možeš prebrojiti."" A onda doda: ""Toliko  će biti tvoje potomstvo.""",Croatian
"Abram povjerova Jahvi, i on mu to  uračuna u pravednost.",Croatian
"Tada mu on reče: ""Ja sam Jahve koji sam te odveo iz Ura  Kaldejskoga da ti predam ovu zemlju u posjed.""",Croatian
"A on odvrati:  ""Gospodine moj, Jahve, kako ću ja doznati da ću je zaposjesti?""",Croatian
"Odgovori mu: ""Prinesi mi junicu od tri godine, kozu od tri  godine, ovna od tri godine, jednu grlicu i jednog golubića.""",Croatian
"Sve mu to donese, rasiječe na pole i metnu sve pole jednu  prema drugoj; ptica nije rasijecao.",Croatian
"Ptice grabežljivice obarale  se na leševe, ali ih je Abram rastjerivao.",Croatian
"Kad je sunce bilo  pri zalazu, dubok san obuzme Abrama, a onda se na nj spusti gust  mrak pun jeze.",Croatian
"Tada Bog reče Abramu: ""Dobro znaj da će tvoji  potomci biti stranci u tuđoj zemlji; robovat će i biti tlačeni  četiri stotine godina,",Croatian
ali narodu kojem budu služili ja ću  suditi; i konačno će izići s velikim blagom.,Croatian
"A ti ćeš k ocima  svojim u miru poći, u sretnoj starosti bit ćeš sahranjen.",Croatian
"Oni  će se ovamo vratiti za četvrtog naraštaja, jer mjera se zlodjela  amorejskih još nije navršila.""",Croatian
"Kad je sunce zašlo i pao gust mrak, pojavi se zadimljen  žeravnjak i goruća zublja te prođu između onih dijelova.",Croatian
"Toga  je dana Jahve sklopio Savez s Abramom rekavši: ""Potomstvu tvojemu dajem zemlju ovu od Rijeke u Egiptu do Velike rijeke, rijeke Eufrata:",Croatian
"Kenijce, Kenižane, Kadmonce,",Croatian
"Hetite, Perižane, Refaimce,",Croatian
"Amorejce, Kanaance, Girgašane, Jebusejce.""",Croatian
Abramova žena Saraja nije mu rađala djece. A imaše ona sluškinju  Egipćanku - zvala se Hagara.,Croatian
"I reče Saraja Abramu: ""Vidiš, Jahve me učinio nerotkinjom. Hajde k mojoj sluškinji, možda  ću imati djece."" Abram posluša riječ Sarajinu.",Croatian
"Tako, pošto je Abram proboravio deset godina u zemlji  kanaanskoj, njegova žena Saraja uzme Hagaru, Egipćanku, sluškinju  svoju, pa je dade svome mužu Abramu za ženu.",Croatian
"Uđe on k Hagari  te ona zače. A kad je vidjela da je začela, s prezirom je gledala  na svoju gospodaricu.",Croatian
"Tada reče Saraja Abramu: ""Nepravda što  se meni nanosi tvoja je krivnja! Prepustila sam svoju sluškinju  tvome zagrljaju, ali otkako opazi da je zanijela, s prezirom  na me gleda. Jahve sudio i meni i tebi!""",Croatian
"Nato Abram odvrati  Saraji: ""Tvoja je sluškinja u tvojoj ruci: kako ti se čini da  je dobro, tako prema njoj postupi!"" Saraja postupi prema njoj  tako loše da ona od nje pobježe.",Croatian
Anđeo Jahvin nađe je kod izvora u pustinji - uz vrelo  što je na putu prema Šuru -,Croatian
"pa je zapita: ""Hagaro, sluškinjo  Sarajina, odakle dolaziš i kamo ideš?"" ""Bježim, evo, od svoje  gospodarice Saraje"", odgovori ona.",Croatian
"Nato joj anđeo Jahvin reče: ""Vrati se svojoj gospodarici  i pokori joj se!""",Croatian
"Još joj reče anđeo Jahvin: ""Tvoje ću potomstvo  silno umnožiti; od mnoštva se neće moći ni prebrojiti.""",Croatian
"Dalje  joj je anđeo Jahvin rekao: ""Gle, zanijela si i rodit ćeš sina. Nadjeni mu ime Jišmael, jer Jahve ču jad tvoj.",Croatian
"On će biti kao divlje magare: ruka će se njegova dizati na svakoga i svačija ruka na njega; i pred licem sve mu braće on će stan sebi podići.""",Croatian
"A Jahvu koji joj govoraše nazva: ""Ti si El Roi - Svevid  Bog"", jer - reče ona - ""vidjeh Boga i nakon viđenja - još živim!""",Croatian
"Stoga se taj zdenac zove Beer Lahaj Roi - Zdenac životvornog  Svevida, a eno ga između Kadeša i Bereda.",Croatian
"Rodi Hagara Abramu sina, a Abram sinu što mu ga rodi  Hagara nadjene ime Jišmael.",Croatian
Abramu je bilo osamdeset i šest  godina kad mu je Hagara rodila Jišmaela.,Croatian
"Kad je Abramu bilo devedeset i devet godina, ukaza mu se Jahve  pa mu reče: ""Ja sam El Šadaj - Bog Svesilni, Mojim hodi putem i neporočan budi.",Croatian
"A Savez svoj ja sklapam s tobom i silno ću te razmnožiti.""",Croatian
Abram pade ničice dok mu Bog govoraše dalje:,Croatian
"""A ovo je Savez moj s tobom: postat ćeš ocem mnogim narodima;",Croatian
"i nećeš se više zvati Abram - već Abraham će ti ime biti, jer naroda mnogih ocem ja te postavljam.",Croatian
Silno ću te rodnim učiniti; narode ću iz tebe izvesti;  i kraljevi će od tebe izaći.,Croatian
Savez svoj sklapam između sebe  i tebe i tvoga potomstva poslije tebe - Savez svoj za vjekove:  ja ću biti Bogom tvojim i tvoga potomstva poslije tebe.,Croatian
"Tebi  i tvome potomstvu poslije tebe dajem zemlju u kojoj boraviš kao  pridošlica - svu zemlju kanaansku - u vjekovni posjed; a ja ću  biti njihov Bog.""",Croatian
"Još reče Bog Abrahamu: ""A ti Savez čuvaj moj - ti i tvoje  potomstvo poslije tebe u sve vijeke.",Croatian
A ovo je Savez moj s  tobom i tvojim potomstvom poslije tebe koji ćeš vršiti: svako  muško među vama neka bude obrezano.,Croatian
"Obrezujte se, i to neka  bude znak Saveza između mene i vas.",Croatian
"Svako muško među vama, kroz vaša pokoljenja, kad mu se navrši osam dana, neka bude  obrezano; i rob, rođen u vašem domu, i onaj što bude kupljen  od stranca, koji ne bude od vaše krvi.",Croatian
"Da, i rob rođen u  tvome domu ili za novac kupljen mora se obrezati! Tako će moj  Savez na vašem tijelu ostati vječnim Savezom.",Croatian
"Muško koje  se ne bi obrezalo neka se odstrani od svoga roda: takav je prekršio  moj Savez.""",Croatian
"Još reče Bog Abrahamu: ""Tvojoj ženi Saraji nije više  ime Saraja: Sara će joj ime biti.",Croatian
"Nju ću ja blagosloviti  i od nje ti dati sina; blagoslov ću na nju izliti te će se narodi  od nje razviti; kraljevi će narodima od nje poteći.""",Croatian
"Abraham  pade ničice pa se nasmija i reče u sebi: ""Onome komu je stotinu  godina, zar se može roditi dijete? Zar će Sara u devedesetoj  rod rađati!""",Croatian
"Abraham reče Bogu: ""Neka tvojom milošću Jišmael  poživi!""",Croatian
"A Bog reče: ""Ipak će ti tvoja žena Sara roditi sina;  nadjeni mu ime Izak. Savez svoj s njime ću sklopiti, Savez vječni  s njime i s njegovim potomstvom poslije njega.",Croatian
I za Jišmaela  uslišah te. Evo ga blagoslivljam: rodnim ću ga učiniti i silno  ga razmnožiti; dvanaest će knezova od njega postati i u velik  će narod izrasti.,Croatian
"Ali ću držati svoj Savez s Izakom, koga  će ti roditi Sara dogodine u ovo doba.""",Croatian
"Kad je završio razgovor  s njim, od Abrahama Bog se podiže.",Croatian
"Uzme zatim Abraham svoga sina Jišmaela i sve robove koji  su bili rođeni u njegovu domu i sve koje je kupio novcem - sve  muške ukućane - pa ih toga istog dana obreže, kako mu je Bog  rekao.",Croatian
"Abrahamu bijaše devedeset i devet godina kad se obrezao,",Croatian
a njegovu sinu Jišmaelu bijaše trinaest godina kad ga obreza.,Croatian
Tako su toga istog dana bili obrezani Abraham i njegov sin  Jišmael;,Croatian
"i svi muškarci njegova doma, rođeni u njegovoj kući  ili za novac kupljeni od stranca - svi s njim bijahu obrezani.",Croatian
Jahve mu se ukaza kod hrasta Mamre dok je on sjedio na ulazu  u šator za dnevne žege.,Croatian
"Podigavši oči, opazi tri čovjeka gdje  stoje nedaleko od njega. Čim ih spazi, potrča s ulaza šatora  njima u susret. Pade ničice na zemlju",Croatian
"pa reče: ""Gospodine  moj, ako sam stekao milost u tvojim očima, nemoj mimoići svoga  sluge!",Croatian
Nek' se donese malo vode: operite noge i pod stablom  otpočinite.,Croatian
"Donijet ću kruha da se okrijepite prije nego pođete  dalje. TÓa k svome ste sluzi navratili."" Oni odgovore: ""Dobro, učini kako si rekao!""",Croatian
"Abraham se požuri u šator k Sari pa joj reče: ""Brzo! Tri  mjerice najboljeg brašna! Zamijesi i prevrtu ispeci!""",Croatian
"Zatim  Abraham otrča govedima, uhvati tele, mlado i debelo, i dade ga  momku da ga brže zgotovi.",Croatian
"Poslije uzme masla, mlijeka i zgotovljeno  tele pa stavi pred njih, a sam stajaše pred njima, pod stablom, dok su blagovali.",Croatian
"""Gdje ti je žena Sara?"" - zapitaju ga. ""Eno je pod šatorom"", odgovori.",Croatian
"Onda on reče: ""Vratit ću se k tebi kad isteče  vrijeme trudnoće; a tvoja žena Sara imat će sina."" Iza njega, na ulazu u šator, Sara je prisluškivala.",Croatian
"Abraham i Sara  bijahu u odmakloj dobi, ostarjeli. U Sare bijaše prestalo što  biva u žena.",Croatian
"Zato se u sebi Sara smijala i govorila: ""Pošto  sam uvenula, sad da spoznam nasladu? A još mi je i gospodar star!""",Croatian
"Onda Jahve upita Abrahama: ""A zašto se Sara smijala i govorila:  'Kako ću rod roditi ja starica?'",Croatian
"Zar je Jahvi išta nemoguće?  Navratit ću se k tebi kad isteče vrijeme trudnoće: Sara će imati  sina.""",Croatian
"Sara se napravi nevještom govoreći: ""Nisam se smijala.""  Jer se prestrašila. Ali on reče: ""Jesi, smijala si se!""",Croatian
Ljudi ustanu i krenu put Sodome. Abraham pođe s njima  da ih isprati.,Croatian
"Jahve pomisli: ""Zar da sakrivam od Abrahama  što ću učiniti",Croatian
kad će od Abrahama nastati velik i brojan  narod te će se svi narodi zemlje njim blagoslivljati?,Croatian
"Njega  sam izlučio zato da pouči svoju djecu i svoju buduću obitelj  kako će hoditi putem Jahvinim, radeći što je dobro i pravedno, tako da Jahve mogne ostvariti što je Abrahamu obećao.""",Croatian
"Onda  Jahve nastavi: ""Velika je vika na Sodomu i Gomoru da je njihov  grijeh pretežak.",Croatian
"Idem dolje da vidim rade li zaista kako  veli tužba što je do mene stigla. Želim razvidjeti.""",Croatian
"Odande ljudi krenu prema Sodomi, dok je Abraham još stajao  pred Jahvom.",Croatian
"Nato se Abraham primače bliže i reče: ""Hoćeš  li iskorijeniti i nevinoga s krivim?",Croatian
Možda ima pedeset nevinih  u gradu. Zar ćeš uništiti mjesto radije nego ga poštedjeti zbog  pedeset nevinih koji budu ondje?,Croatian
"Daleko to bilo od tebe da  ubijaš nevinoga kao i krivoga, tako da i nevini i krivi prođu  jednako! Daleko bilo od tebe! Zar da ni Sudac svega svijeta ne  radi pravo?""",Croatian
"""Ako nađem u gradu Sodomi pedeset nevinih"",  odvrati Jahve, ""zbog njih ću poštedjeti cijelo mjesto.""",Croatian
"""Ja se, evo, usuđujem govoriti Gospodinu"", opet progovori  Abraham. - ""Ja, prah i pepeo!",Croatian
"Da slučajno bude nevinih pet  manje od pedeset, bi li uništio sav grad zbog tih pet?"" ""Neću  ga uništiti ako ih ondje nađem četrdeset i pet"", odgovori.",Croatian
"""Ako  ih se ondje možda nađe samo četrdeset?"" - opet će Abraham. ""Neću  to učiniti zbog četrdesetorice"", odgovori.",Croatian
"""Neka se Gospodin ne ljuti ako nastavim. Ako ih se ondje  nađe možda samo trideset?"" - opet će on. ""Neću to učiniti"", odgovori, ""ako ih ondje nađem samo trideset.""",Croatian
"""Evo se opet usuđujem  govoriti Gospodinu"", nastavi dalje. ""Ako ih se slučajno ondje  nađe samo dvadeset?"" ""Neću ga uništiti"", odgovori, ""zbog dvadesetorice.""",Croatian
"""Neka se Gospodin ne ljuti"", on će opet, ""ako rečem još samo  jednom: Ako ih je slučajno ondje samo deset?"" ""Neću ga uništiti  zbog njih deset"", odgovori.",Croatian
"Kad je Jahve završio razgovor s Abrahamom, ode, a Abraham  se vrati u svoje mjesto.",Croatian
"Ona dva anđela stignu navečer u Sodomu dok je Lot sjedio na  vratima Sodome. Kad ih Lot ugleda, ustade i pođe im u susret.  Nakloni se licem do zemlje,",Croatian
"a onda im reče: ""Molim, gospodo, svrnite u kuću svoga sluge da noć provedete i noge operete;  a onda možete na put rano."" A oni rekoše: ""Ne, noć ćemo provesti  na trgu.""",Croatian
"Ali ih on uporno navraćaše, i oni se uvratiše k  njemu i uđoše u njegovu kuću. On ih ugosti, ispeče pogaču te  blagovaše.",Croatian
"Još ne bijahu legli na počinak, kad građani Sodome, mladi  i stari, sav narod do posljednjeg čovjeka, opkole kuću.",Croatian
"Zovnu  Lota pa mu reknu: ""Gdje su ljudi što su noćas došli k tebi? Izvedi  nam ih da ih se namilujemo?""",Croatian
"Lot iziđe k njima na ulaz, a  za sobom zatvori vrata.",Croatian
"""Braćo moja,"" reče on, ""molim vas, ne činite toga zla!",Croatian
"Imam, evo, dvije kćeri s kojima još čovjek  nije imao dodira: njih ću vam izvesti pa činite s njima što želite;  samo ovim ljudima nemojte ništa učiniti jer su došli pod sjenu  moga krova.""",Croatian
"""Odstupi odatle!"" - rekoše. - ""Došao kao dotepenac, a za suca se već postavlja. Sad ćemo mi s tobom gore nego s  njima."" I nasrnuše na jadnika Lota i navališe na vrata da ih  razbiju.",Croatian
"Ali ona dvojica pruže ruke van, povukoše Lota k  sebi u kuću i zatvore vrata;",Croatian
"a ljude pred vratima, mlade  i stare, zabliješte tako da nisu mogli naći vrata.",Croatian
"Onda ona dvojica upitaju Lota: ""Koga još ovdje imaš:  sinove i kćeri, sve koje imaš u gradu iz mjesta izvedi!",Croatian
"Jer  mi ćemo zatrti ovo mjesto: vika je na njih pred Jahvom postala  tolika te nas Jahve posla da ga uništimo.""",Croatian
"Iziđe Lot da to  kaže svojima budućim zetovima koji namjeravahu uzeti njegove  kćeri te reče: ""Na noge! Odlazite iz ovog mjesta jer će Jahve  uništiti grad!"" Ali je u očima svojih budućih zetova ispao kao  da zbija šalu.",Croatian
"Kako zora puče, anđeli navale na Lota govoreći: ""Na noge!  Uzmi svoju ženu i svoje dvije kćeri koje su ovdje da ne budeš  zatrt kaznom grada!""",Croatian
"Ali on oklijevaše. Zato ga oni uzeše  za ruku, a tako i njegovu ženu i njegove dvije kćeri i - po smilovanju  Jahvinu nad njim - odvedoše ih i ostaviše izvan grada.",Croatian
"Kad  ih izvedoše u polje, jedan progovori: ""Bježi da život spasiš!  Ne obaziri se niti se igdje u ravnici zaustavljaj! Bježi u brdo  da ne budeš zatrt!""",Croatian
"Ali Lot odvrati: ""Nemoj, gospodine!",Croatian
Nego  ako je tvoj sluga našao milost u tvojim očima - a toliko milosrđe  već si mi iskazao spasivši mi život - ja ne mogu pobjeći u brdo  a da me nesreća ne snađe i ne poginem.,Croatian
"Eno onamo grada; dosta  je blizu da u nj pobjegnem, a mjesto je tako malo. Daj da onamo  bježim - mjesto je zbilja maleno - daj da život spasim!""",Croatian
"Odgovori  mu: ""Uslišat ću ti i tu molbu i neću zatrti grada o kojemu govoriš.",Croatian
"Brzo! Bježi onamo, jer ne mogu ništa činiti dok ti onamo  ne stigneš."" Zato se onaj grad zove Soar.",Croatian
"Kako je sunce na zemlju izlazilo i Lot ulazio u Soar,",Croatian
Jahve zapljušti s neba na Sodomu i Gomoru sumpornim ognjem,Croatian
"i uništi one gradove i svu onu ravnicu, sve žitelje gradske  i sve raslinstvo na zemlji.",Croatian
A Lotova se žena obazre i pretvori  se u stup soli.,Croatian
"Sutradan u rano jutro Abraham se požuri na mjesto gdje  je stajao pred Jahvom,",Croatian
upravi pogled prema Sodomi i Gomori  i svoj ravnici u daljini: i vidje kako se diže dim nad zemljom  kao dim kakve klačine.,Croatian
"Tako se Bog, dok je zatirao gradove u ravnici u kojima  je Lot boravio, sjetio Abrahama i uklonio Lota ispred propasti.",Croatian
"Lot se bojao boraviti u Soaru, pa sa svoje dvije kćeri  ode gore iz Soara i nastani se u brdu. On i njegove dvije kćeri  živjeli su u pećini.",Croatian
"Starija reče mlađoj: ""Otac nam ostarje, a muža na zemlji nema da bude s nama, kako je običaj po svem  svijetu.",Croatian
"Hajdemo oca opiti vinom, pa s njime leći: tako ćemo  s ocem sačuvati potomstvo.""",Croatian
"One noći opiju oca vinom, i starija  ode te legne sa svojim ocem, a on nije znao kad je legla ni kad  je ustala.",Croatian
"Sutradan starija reče mlađoj: ""Sinoć sam, eto, ležala ja s našim ocem; napojimo ga vinom i noćas, pa idi ti  i s njim lezi: tako ćemo ocu sačuvati potomstvo.""",Croatian
"Opiju oca  vinom i one noći te mlađa ode i s njim legne, a on nije znao  kad je legla ni kad je ustala.",Croatian
Tako obje Lotove kćeri zanesu  s ocem.,Croatian
Starija rodi sina i nadjenu mu ime Moab. On je praotac  današnjih Moabaca.,Croatian
I mlađa rodi sina i nadjene mu ime Ben-Ami.  On je praotac današnjih Amonaca.,Croatian
"Odande Abraham krene u krajeve Negeba i nastani se između  Kadeša i Šura. Dok je boravio kao pridošlica u Geraru,",Croatian
"rekao  je Abraham za svoju ženu Saru da mu je sestra. I Abimelek, kralj  gerarski, uze Saru sebi.",Croatian
"Ali Bog dođe Abimeleku noću u snu  te mu reče: ""Zbog žene koju si uzeo moraš umrijeti, jer je ona  žena udata.""",Croatian
"A nije se Abimelek k njoj približavao. Zato reče:  ""Gospodine, zar ćeš pravednika pogubiti?",Croatian
"Zar mi on nije rekao:  'Ona mi je sestra.' A ona mi je sama rekla: 'On je moj brat.'  Čiste sam savjesti i neokaljanih ruku ovo učinio.""",Croatian
"Bog mu  odvrati u snu: ""Znam da si to učinio čiste savjesti; i ja sam  te zadržavao da protiv mene ne griješiš; i nisam dopuštao da  je dotakneš.",Croatian
"Sada vrati čovjeku ženu njegovu; prorok je on;  molit će se za tebe da ostaneš na životu. Ako je ne vratiš, znaj  da ćeš umrijeti, ti i svi tvoji.""",Croatian
"Rano ujutro Abimelek ustane, sazove sve svoje sluge i  kaže im sve što je bilo, a ljudi se veoma uplaše.",Croatian
"Potom Abimelek  dozva Abrahama te mu reče: ""Što si nam učinio! Čime sam se ja  ogriješio prema tebi da izložiš mene i moje kraljevstvo velikoj  grehoti? Ponio si se prema meni kako ne valja.",Croatian
"Što si, dakle  na umu imao"", upita dalje Abimelek, ""kad si tako radio?""",Croatian
"Abraham  uzvrati: ""Zbilja sam držao da nema Božjeg straha u ovome mjestu, pa će me ljudi ubiti zbog moje žene.",Croatian
"A onda, ona je uistinu  moja sestra: kći je moga oca, iako ne i moje majke, pa je pošla  za me.",Croatian
"A kad me Bog udaljio od doma očeva, rekoh joj: Ovu  mi uslugu učini: kamo god dođemo, reci o meni da sam ti brat.""",Croatian
"Abimelek uzme ovaca i goveda, sluga i sluškinja pa ih  dade Abrahamu; vrati mu i njegovu ženu Saru.",Croatian
"Abimelek zatim  reče: ""Evo, moja ti je zemlja otvorena. Nastani se gdje ti se  svidi!""",Croatian
"A Sari reče: ""Evo tisuću srebrnika što ih dajem tvome  bratu: neka ti budu koprenom pred očima sviju što su s tobom.  Ti si svakako opravdana.""",Croatian
"Abraham se pomoli Bogu, i Bog ozdravi  Abimeleka, njegovu ženu i njegove sluškinje, tako te opet mogahu  rađati.",Croatian
"Jer Jahve bijaše zbog Sare, Abrahamove žene, zatvorio  svaku utrobu u domu Abimelekovu.",Croatian
Jahve se sjeti Sare kako je rekao i učini joj kako je obećao:,Croatian
Sara zače i rodi Abrahamu sina u njegovoj starosti - u vrijeme  koje je Bog označio.,Croatian
Abraham nadjene ime Izak svome sinu što  mu ga Sara rodi.,Croatian
"I poslije osam dana obreza Abraham svoga  sina Izaka, kako mu je Bog naredio.",Croatian
Abrahamu bijaše stotinu  godina kad mu se rodio sin Izak.,Croatian
"Sara reče: ""Dade mi Bog da se nasmijem, i tko god to čuje  nasmijat će mi se.""",Croatian
"Još doda: ""Tko bi ikad rekao Abrahamu: djecu će ti Sara dojiti! Ipak sina mu rodih u starosti"".",Croatian
Dijete je raslo i bilo od sise odbijeno. A u dan u koji  Izak bijaše od sise odbijen Abraham priredi veliku gozbu.,Croatian
"Jednom opazi Sara gdje se sin koga je Egipćanka Hagara  Abrahamu rodila igra s njezinim sinom Izakom,",Croatian
"pa reče Abrahamu:  ""Otjeraj tu sluškinju i njezina sina, jer sin sluškinje ne smije  biti baštinik s mojim sinom - s Izakom!""",Croatian
"To je Abrahamu bilo nemilo, jer je i Jišmael bio njegov  sin.",Croatian
"Ali Bog reče Abrahamu: ""Nemoj se uznemirivati zbog dječaka  i zbog svoje sluškinje; sve što ti kaže Sara poslušaj, jer će  Izakovo potomstvo tebi ovjekovječiti ime.",Croatian
"I od sina tvoje  sluškinje podići ću velik narod, jer je tvoj potomak.""",Croatian
"Rano ujutro Abraham uze kruha i mješinicu vode pa dade  Hagari; stavi to na njezina ramena, zajedno s dječakom, te je  otpusti. Vrludala je amo-tamo po pustinji Beer Šebe.",Croatian
"Potrošivši  vodu iz mješinice, ostavi dijete pod jednim grmom,",Croatian
"a sama  ode i sjede nasuprot, daleko koliko luk može dobaciti. Govorila  je u sebi: ""Neću da vidim kako dijete umire."" Sjedeći tako, udari  u jecanje.",Croatian
"Bog ču plač dječaka te anđeo Božji zovne s neba Hagaru  i reče joj: ""Što ti je, Hagaro? Ne boj se! Jer je Bog čuo plač  dječaka u njegovoj nevolji.",Croatian
"Na noge! Digni dječaka i utješi  ga, jer od njega ću podići velik narod.""",Croatian
Tada joj Bog otvori  oči pa ona opazi studenac. Ode i napuni vodom mješinicu pa napoji  dječaka.,Croatian
Bog je bio s dječakom te je rastao i odrastao. Živio  je u pustinji te postao vješt u strijeljanju iz luka.,Croatian
Dom  mu bijaše u pustinji Paranu; a njegova mu majka dobavi ženu iz  zemlje egipatske.,Croatian
"U to vrijeme Abimelek - koga je pratio Fikol, zapovjednik  njegove vojske - reče Abrahamu: ""Bog je s tobom u svemu što radiš.",Croatian
"Stoga mi se ovdje i sada zakuni Bogom da nećeš varati ni  mene ni moju rodbinu i prijatelje nego da ćeš se prema meni i  prema zemlji u kojoj sad boraviš ponašati pošteno, kao što sam  se ja prema tebi ponio.""",Croatian
"""Kunem se"", odgovori Abraham.",Croatian
Onda Abraham prekori Abimeleka zbog zdenca vode što su  ga Abimelekove sluge bile prisvojile.,Croatian
"A Abimelek reče: ""Ne  znam tko je to učinio; ni ti me nisi o tome obavijestio, niti  sam ja o tome čuo, osim danas.""",Croatian
Abraham uzme ovaca i goveda  pa ih dade Abimeleku te njih dvojica sklope savez.,Croatian
Potom  Abraham razluči napose sedam janjaca od stada.,Croatian
"Nato Abimelek  zapita Abrahama: ""Što znači ovih sedam janjaca koje si na stranu  stavio?""",Croatian
"A on odgovori: ""Primi ovih sedam janjaca iz moje  ruke da mi bude dokazom da sam ja iskopao ovaj zdenac.""",Croatian
Zato  se ono mjesto nazvalo Beer Šeba; jer se njih dvojica ondje zakleše.,Croatian
"Pošto su sklopili savez kod Beer Šebe, Abimelek i zapovjednik  njegove vojske Fikol odu i vrate se u zemlju Filistejaca.",Croatian
Abraham  zasadi kod Beer Šebe tamarisku i ondje zazove ime Jahve - Boga  Vječnoga.,Croatian
Dugo je vremena Abraham proveo u zemlji filistejskoj  kao pridošlica.,Croatian
"Poslije tih događaja Bog stavi Abrahama na kušnju. Zovnu ga:  ""Abrahame!"" On odgovori: ""Evo me!""",Croatian
"Bog nastavi: ""Uzmi svoga  sina, jedinca svoga Izaka koga ljubiš, i pođi u krajinu Moriju  pa ga ondje prinesi kao žrtvu paljenicu na brdu koje ću ti pokazati.""",Croatian
"Ujutro Abraham podrani, osamari magarca, sa sobom povede  dvojicu svojih slugu i svog sina Izaka, pošto je prije nacijepao  drva za žrtvu paljenicu, i uputi se na mjesto koje mu je Bog  označio.",Croatian
Treći dan Abraham podigne oči i opazi mjesto izdaleka.,Croatian
"Abraham onda reče slugama: ""Vi ostanite ovdje uz magarca,  a ja i dječak odosmo gore da se poklonimo, pa ćemo se vratiti  k vama"".",Croatian
"Abraham uzme drva za žrtvu paljenicu, stavi ih na  sina Izaka, a u svoju ruku uzme kremen i nož. Tako pođu obojica  zajedno.",Croatian
"Onda Izak reče svome ocu Abrahamu: ""Oče!"" ""Evo me, sine!"" - javi se on. ""Evo kremena i drva,"" opet će sin, ""ali  gdje je janje za žrtvu paljenicu?""",Croatian
"""Bog će već providjeti  janje za žrtvu paljenicu, sine moj!"" - odgovori Abraham. I nastave  put.",Croatian
"Stignu na mjesto o kojemu je Bog govorio. Ondje Abraham  podigne žrtvenik, naslaže drva, sveže svog sina Izaka i položi  ga po drvima na žrtvenik.",Croatian
Pruži sad Abraham ruku i uzme nož  da zakolje svog sina.,Croatian
"Uto ga zovne s neba anđeo Jahvin i  poviče: ""Abrahame! Abrahame!"" ""Evo me!"" - odgovori on.",Croatian
"""Ne  spuštaj ruku na dječaka"", reče, ""niti mu što čini! Sad, evo,  znam da se Boga bojiš, jer nisi uskratio ni svog sina, jedinca  svoga.""",Croatian
"Podiže Abraham oči i pogleda, i gle - za njim ovan, rogovima se zapleo u grmu. Tako Abraham ode, uzme ovna i prinese  ga za žrtvu paljenicu mjesto svoga sina.",Croatian
"Onome mjestu Abraham  dade ime ""Jahve proviđa"". Zato se danas veli: ""Na brdu Jahvina  proviđanja.""",Croatian
Anđeo Jahvin zovne Abrahama s neba drugi put,Croatian
"i reče:  ""Kunem se samim sobom, izjavljuje Jahve: Kad si to učinio i nisi  mi uskratio svog jedinca sina,",Croatian
svoj ću blagoslov na te izliti  i učiniti tvoje potomstvo brojnim poput zvijezda na nebu i pijeska  na obali morskoj! A tvoji će potomci osvajati vrata svojih neprijatelja.,Croatian
"Budući da si poslušao moju zapovijed, svi će se narodi zemlje  blagoslivljati tvojim potomstvom.""",Croatian
Zatim se Abraham vrati k svojim slugama pa se zajedno  upute u Beer Šebu. U Beer Šebi se Abraham nastani.,Croatian
"Poslije tih događaja obavijeste Abrahama: ""I tvome bratu  Nahoru Milka je porodila djecu:",Croatian
"njegova prvorođenca Usa,  brata mu Buza i Kemuela - oca Aramova,",Croatian
"Keseda, Haza, Pildaša, Jidlafa i Betuela.""",Croatian
"Betuel je bio otac Rebekin. Njih je  osam rodila Milka Nahoru, Abrahamovu bratu.",Croatian
"A i njegova suložnica, kojoj bijaše ime Reuma, rodila je Tebaha, Gahama, Tahaša i Maaku.",Croatian
Duljina Sarina života bila je stotinu dvadeset i sedam godina.,Croatian
"Sara umrije u Kirjat Arbi, to jest u Hebronu, u zemlji kanaanskoj;  i Abraham uđe u žalost za Sarom i naricaše za njom.",Croatian
Potom se Abraham digne ispred svoje pokojnice te prozbori  sinovima Hetovim:,Croatian
"""Premda sam ja među vama doseljeni stranac, prodajte mi zemljište za grob među vama, tako da mogu iznijeti  svoju pokojnicu i sahraniti je.""",Croatian
A sinovi Hetovi odgovore  Abrahamu:,Croatian
"""Gospodine, saslušaj nas! Ti si izabranik Božji  u našoj sredini. Pokopaj svoju pokojnicu u našem najbiranijem  grobu. Nitko ti od nas neće odbiti svoga groba da mogneš sahraniti  svoju pokojnicu.""",Croatian
"Nato se Abraham diže pa se mještanima, sinovima  Hetovim, duboko pokloni",Croatian
"te im reče: ""Ako se slažete da svoju  pokojnicu uklonim i sahranim, čujte me: zauzmite se za me kod  Efrona, sina Soharova,",Croatian
"da mi proda spilju Makpelu što njemu  pripada a nalazi se na kraju njegova posjeda; neka mi je za punu  cijenu, u vašoj nazočnosti, proda u vlasništvo za sahranjivanje.""",Croatian
"A Efron je sjedio sa sinovima Hetovim. Potom Efron, Hetit, odgovori Abrahamu da ga čuju sinovi Hetovi svojim ušima - svi  koji su sjedili u vijeću onoga grada:",Croatian
"""Ne, moj gospodine!  Saslušaj mene! Ja tebi dajem poljanu i spilju što je na njoj;  darujem ti to pred sinovima svoga naroda. Sahrani svoju pokojnicu.""",Croatian
"Abraham se duboko nakloni mještanima,",Croatian
"a onda progovori  Efronu da mještani čuju na svoje uši: ""Ded me samo poslušaj!  Dajem ti cijenu za poljanu; primi je od mene da ondje mogu sahraniti  svoju pokojnicu!""",Croatian
Efron odgovori Abrahamu:,Croatian
"""Čuj me, moj  gospodine: zemljište u vrijednosti od četiri stotine srebrnika, što je to tebi i meni! Sahrani, dakle, svoju pokojnicu!""",Croatian
Abraham  se složi s Efronom; isplati Abraham Efronu novac što ga je spomenuo  tako da su na svoje uši čuli sinovi Hetovi - četiri stotine srebrnika  trgovačke mjere.,Croatian
"I tako Efronova poljana u Makpeli nasuprot Mamri - poljana, spilja i sva stabla što su bila na poljani -",Croatian
"prijeđe u vlasništvo  Abrahamovo u nazočnosti sinova Hetovih, sviju koji su sjedili  u vijeću svoga grada.",Croatian
A onda Abraham sahrani svoju ženu Saru  u spilji na poljani Makpeli nasuprot Mamri - danas Hebronu -  u zemlji kanaanskoj.,Croatian
Tako je poljana i spilja na njoj prešla  od sinova Hetovih u vlasništvo Abrahamovo za sahranjivanje.,Croatian
"Abraham bijaše već ostario, zašao u godine, Jahve je Abrahama  blagoslovio u svemu.",Croatian
"Abraham prozbori svome najstarijem sluzi u kući, pod čijom  je upravom bilo sve njegovo: ""Stavi svoju ruku pod moje stegno",Croatian
"da te zakunem Jahvom, Bogom neba i Bogom zemlje, da mome sinu  nećeš nabaviti za ženu ni jednu od kćeri Kanaanaca, među kojima  boravim,",Croatian
"nego ćeš otići u moj rodni kraj i dobaviti ženu mom  sinu Izaku.""",Croatian
"A sluga mu reče: ""A što ako žena ne htjedne za  mnom ići u ovu zemlju? Hoću li ja onda odvesti tvoga sina u zemlju  iz koje si ti došao?""",Croatian
"Abraham mu odgovori: ""Dobro pripazi  da onamo ne vodiš moga sina!",Croatian
"Jahve, Bog nebesa, koji me odveo  iz kuće moga oca i rodnog kraja i koji mi je pod zakletvom obećao:  'Tvome ću potomstvu dati ovu zemlju', pred tobom će poslati svog  anđela, i odande ćeš ti dovesti ženu mome sinu.",Croatian
"A ako žena  ne bude htjela za tobom poći, ti ćeš biti oslobođen od ove moje  zakletve; ali moga sina onamo ne vodi!""",Croatian
"Tako sluga stavi svoju  ruku pod stegno Abrahamu, svom gospodaru, te mu se zakune.",Croatian
"Sluga opremi deset gospodarevih deva, ponese sa sobom  svakog blaga svoga gospodara pa se zaputi u Aram Naharajim, u  Nahorov grad.",Croatian
"Pusti deve da poliježu izvan grada, pokraj  studenca. Bijaše večer, kad žene izlaze da crpu vodu.",Croatian
"Onda  reče: ""Oh, Jahve, Bože moga gospodara Abrahama, molim te, iziđi  mi danas u susret i mome gospodaru Abrahamu milost iskaži!",Croatian
"Evo  me kraj studenca, a kćeri onih iz grada dolaze crpsti vodu;",Croatian
"pa  neka djevojka kojoj ja rečem: 'Molim te, spusti svoj vrč da se  napijem', a ona odgovori: 'Pij! I deve ću ti napojiti', bude  ona koju si odredio za svoga slugu Izaka. Tako ću saznati da  si iskazao milost mome gospodaru.""",Croatian
"Tek što on izreče svoje, gle, dođe Rebeka, kći Betuelova;  taj Betuel bijaše sin Milke, žene Abrahamova brata Nahora. Dođe  ona s krčagom na ramenu.",Croatian
"Djevojka je bila krasna, djevica  koju muškarac nije dirnuo. Siđe ona k vrelu, napuni krčag i eto  je opet gore.",Croatian
"Sluga joj potrča u susret i reče: ""Daj mi malo  vode iz svog vrča!""",Croatian
"""Pij, gospodine!"" - odgovori ona. Brzo  spusti krčag na ruku i dade mu piti.",Croatian
"Kad je njega napojila, reče: ""Nalit ću i tvojim devama da se napoje.""",Croatian
"Izlivši brzo  krčag u korito, otrča natrag zdencu da ponovo zahvaća, i tako  nali svim njegovim devama.",Croatian
Čovjek ju je šutke motrio ne bi  li saznao je li Jahve njegov put uspješno priveo kraju ili nije.,Croatian
"Kad su deve prestale piti, čovjek izvadi viticu od zlata, tešku pol šekela, i stavi je na njezine nosnice, a na ruke joj  stavi dvije zlatne narukvice, teške deset šekela.",Croatian
"Zatim reče:  ""Kaži mi čija si kći. Ima li u kući tvoga oca mjesta za nas da  prenoćimo?""",Croatian
"Ona mu odgovori: ""Ja sam kći Betuela, koga je  Milka rodila Nahoru.""",Croatian
"Još mu doda: ""Ima slame i p§iće kod  nas u obilju, a i mjesta za prenoćište.""",Croatian
Čovjek se onda duboko  nakloni te iskaže poštovanje Jahvi,Croatian
"i progovori: ""Neka je  blagoslovljen Jahve, Bog moga gospodara Abrahama, što nije uskratio  svoju ljubav i svoju vjernost mome gospodaru. Mene je Jahve vodio  pravim putem, u kuću brata moga gospodara.""",Croatian
Djevojka otrča i sve ovo ispripovjedi u kući svoje majke.,Croatian
"A Rebeka imala brata komu bijaše ime Laban. Laban se požuri  van, k čovjeku kod studenca.",Croatian
"Čim je vidio nosnu viticu i  narukvice na rukama svoje sestre te čuo kako je njegova sestra  Rebeka rekla: ""Ovako mi je čovjek govorio"", on pođe onome koji  je još stajao kod deva na studencu.",Croatian
"Reče on: ""Hajde unutra, blagoslovljeni od Jahve! Što stojiš vani kad sam ja spremio  kuću i mjesto za deve.""",Croatian
"Tako čovjek uđe u kuću. Rastovare  deve i dadu im slame i p§iće, a njemu i ljudima koji su ga pratili  donesu vode da operu noge.",Croatian
"Ali kad su preda nj stavili hranu, reče: ""Neću jesti dok ne kažem što imam kazati."" A Laban mu  reče: ""Onda kazuj!""",Croatian
"""Ja sam sluga Abrahamov"", poče on.",Croatian
"""Jahve je uvelike  blagoslovio moga gospodara te je postao bogat. Nadavao mu je  ovaca i goveda, srebra i zlata, sluga i sluškinja, deva i magaradi.",Croatian
"Sara, žena moga gospodara, rodi mu sina pošto je ostarjela, i on mu ustupi sve svoje.",Croatian
"Potom mene moj gospodar zakune  rekavši: 'Nemoj uzeti za ženu mome sinu djevojku Kanaanku, u  zemlji u kojoj boravim kao stranac,",Croatian
"nego otiđi k obitelji  moga oca, k mojoj rodbini, da nađeš ženu mome sinu.'",Croatian
A ja  rekoh svome gospodaru: 'A što ako žena za mnom ne pođe?',Croatian
"On  mi odgovori: 'Jahve, pred čijim sam licem hodio, poslat će s  tobom svog anđela i tvoje će putovanje dovesti k cilju, a ti  ćeš naći ženu mome sinu od moje rodbine, od obitelji moga oca.",Croatian
"Jedino ćeš ovako biti oslobođen moje zakletve: ako dođeš  k mojoj rodbini, i oni te odbiju, od moje si zakletve oslobođen.'",Croatian
"Danas dođoh na studenac i rekoh: 'Jahve, Bože moga gospodara  Abrahama, ako si voljan da uspješno završim putovanje što sam  ga poduzeo,",Croatian
"ja, evo, stojim kraj studenca, a djevojka koja  dođe vodu crpsti i ja joj rečem: Daj mi da se napijem malo vode  iz tvog vrča! -",Croatian
"i koja mi kaže: Pij ti, a i tvojim ću devama  zahvatiti! - ona neka bude žena koju je Jahve odredio sinu moga  gospodara.'",Croatian
"Tek što sam ja završio govor u sebi, kad se,  evo, pojavi Rebeka s vrčem na ramenu; siđe k izvoru i zahvati.  Ja joj rekoh: 'Daj mi da se napijem!'",Croatian
"Ona brzo spusti vrč  i odvrati: 'Pij! A napojit ću i tvoje deve.' Tako sam se ja napio, a ona napoji i moje deve.",Croatian
"Pitao sam je: 'Čija si kći?' Odgovorila  je: 'Kći sam Betuela, koga je Nahoru rodila Milka.' Tada joj  stavim viticu na nos a narukvice na ruke.",Croatian
"Duboko se naklonim  i štovanje Jahvi iskažem te blagoslovim Jahvu, Boga gospodara  moga, koji me vodio pravim putem da uzmem kćer brata moga gospodara  njegovu sinu.",Croatian
"A sad, ako kanite iskazati ljubav i vjernost  mome gospodaru, recite mi; ako li ne, to mi kažite, tako da mogu  krenuti bilo desno bilo lijevo.""",Croatian
"Tada odgovore Laban i Betuel: ""Od Jahve to dolazi; mi  tu ne možemo reći ni da ni ne.",Croatian
"Rebeka je, eto, pred tobom:  uzmi je pa idi, neka bude ženom sinu tvoga gospodara, kako je  Jahve rekao.""",Croatian
"Kad Abrahamov sluga ču njihov pristanak, do  zemlje se nakloni Jahvi.",Croatian
"Sluga zatim izvadi srebrnih i zlatnih  predmeta te haljina i dade ih Rebeki, a dade darova i njezinu  bratu i majci.",Croatian
"Tada jedoše i piše on i ljudi koji su bili s njim i provedoše  noć. Kad su ujutro ustali, on reče: ""Pustite me da se vratim  svome gospodaru!""",Croatian
"A njezin brat i majka odgovore: ""Neka djevojka  ostane s nama još desetak dana, pa poslije toga pođi!""",Croatian
"On  im reče: ""Ne zadržavajte me kad je Jahve moje putovanje uspješno  kraju priveo. Pustite me da se vratim svome gospodaru!""",Croatian
"Oni  odgovore: ""Pozovimo djevojku i upitajmo što ona misli!""",Croatian
"Dozovu  Rebeku pa je upitaju: ""Hoćeš li poći s ovim čovjekom?"" Ona odgovori:  ""Hoću.""",Croatian
I tako otpreme svoju sestru Rebeku i njezinu dojilju  s Abrahamovim slugom i njegovim ljudima.,Croatian
"Blagoslove Rebeku  i reknu joj: ""Sejo naša, budi mati nebrojenim tisućama, a dušmana svojih vrata potomci ti zaposjeli!""",Croatian
"Onda se diže Rebeka i njezine dvorkinje, zajahaše deve  te pođoše za čovjekom. Tako sluga preuze Rebeku i ode.",Croatian
"Izak se vratio iz blizine Beer Lahaj Roja; živio je,  naime, u kraju Negeba.",Croatian
U predvečerje iziđe Izak da se poljem  prošeta; diže oči i ugleda deve gdje dolaze.,Croatian
"Kad Rebeka,  podigavši svoje oči, opazi Izaka, sjaha s deve",Croatian
"pa zapita  slugu: ""Tko je onaj čovjek što poljem ide nama u susret?"" A sluga  odgovori: ""Ono je moj gospodar."" Nato ona uze koprenu te se pokri.",Croatian
Sluga ispriča Izaku sve što je učinio.,Croatian
Tada Izak  uvede Rebeku u svoj šator i uze je sebi za ženu. U ljubavi prema  njoj Izak je nalazio utjehu nakon smrti svoje majke.,Croatian
Abraham je sebi uzeo još jednu ženu; zvala se Ketura.,Croatian
"Ona  mu je rodila Zimrana, Jokšana, Medana, Midjana, Jišbaka i Šuaha.",Croatian
"A od Jokšana rodili se Šeba i Dedan. Dedanovi su potomci:  Ašurci, Letušci i Leumci.",Croatian
"Sinovi su Midjanovi: Efa, Efer,  Hanok, Abida i Eldaa. Sve su to potomci Keturini.",Croatian
Abraham prenese sav svoj imutak na Izaka;,Croatian
a sinovima  od svojih suložnica dade Abraham samo darove i još ih za svoga  života razašalje po istoku - daleko od svog sina Izaka - u Istočni  kraj.,Croatian
Ovo je duljina Abrahamova života što ga je proživio:  stotinu sedamdeset i pet godina.,Croatian
"Zatim Abraham preminu, umrije  u sretnoj dobi - star i pun godina - te bi pridružen svojim precima.",Croatian
"Njegovi sinovi, Izak i Jišmael, sahrane ga u spilji Makpeli, na poljani Efrona, sina Hetita Sohara, nasuprot Mamri:",Croatian
to  je poljana što ju je Abraham kupio od Hetovih sinova. Ondje je  sahranjen Abraham i njegova žena Sara.,Croatian
Poslije Abrahamove  smrti Bog je blagoslivljao njegova sina Izaka. Izak je živio  blizu Beer Lahaj Roja.,Croatian
"Ovo je povijest Abrahamova sina Jišmaela, koga je Abrahamu  rodila Sarina sluškinja, Egipćanka Hagara.",Croatian
"A ovo su sinovi  Jišmaelovi, svaki po svom imenu i po svom rođenju: Jišmaelov  prvenac Nebajot, Kedar, Adbeel, Mibsam,",Croatian
"Mišma, Duma, Masa,",Croatian
"Hadad, Tema, Jetur, Nafiš i Kedma.",Croatian
To su Jišmaelovi sinovi i to su njihova imena prema njihovim  naseljima i taborištima: dvanaest poglavica od isto toliko plemena.,Croatian
A ovo je duljina Jišmaelova života: stotinu trideset i sedam  godina. Zatim izdahnu; umrije i bi pridružen svojim precima.,Croatian
"Potomstvo mu se naselilo od Havile do Šura, koji je na istok  Egiptu idući prema Ašuru. Nastaniše se nasuprot svojoj braći.",Croatian
Ovo je povijest Abrahamova sina Izaka: Izak se rodio  od Abrahama.,Croatian
"Izaku je bilo četrdeset godina kad se oženio  Rebekom, kćerkom Aramejca Betuela iz Padan Arama, a sestrom Aramejca  Labana.",Croatian
Izak se obrati Jahvi za svoju ženu jer je bila nerotkinja.  Jahve ga usliša te njegova žena Rebeka zače.,Croatian
"No djeca se  u njezinoj utrobi tako sudarala te ona uzviknu: ""Ako je tako, zašto ću živjeti!"" Ode, dakle, da se posavjetuje s Jahvom.",Croatian
"I  Jahve joj reče: ""Dva su svijeta u utrobi tvojoj; dva će se naroda iz tvog krila odijeliti. Narod će nad narodom gospodovati, stariji će služiti mlađemu.""",Croatian
"Došlo vrijeme da rodi, kad gle - blizanci u njezinoj  utrobi.",Croatian
Pojavi se prvi. Bio je crven; sav runjav kao ogrtač.  Stoga mu nadjenuše ime Ezav.,Croatian
Potom se pojavi njegov brat.  Rukom se držao Ezavu za petu. Zato mu nadjenuše ime Jakov. Izaku  je bilo šezdeset godina kad su oni rođeni.,Croatian
"Kad su dječaci odrasli, Ezav postane vješt lovac, čovjek  pustare. Jakov je bio čovjek krotak i boravio je u šatorima.",Croatian
"Izaku je Ezav bio draži jer je volio divljač, a Rebeka je  više voljela Jakova.",Croatian
"Jednom Jakov kuhaše jelo. Ezav stigne s polja, gladan.",Croatian
"Reče Ezav Jakovu: ""Daj mi toga crvenog variva da pojedem  jer sam izgladnio."" Stoga mu je ime Edom.",Croatian
"A Jakov odgovori:  ""Ustupi mi prije svoje prvorodstvo!""",Croatian
"Ezav reče: ""Evo me skoro  na smrti; što će mi prvorodstvo!""",Croatian
"Jakov nastavi: ""Prije mi  se zakuni!"" On mu se zakune, i tako proda Jakovu svoje prvorodstvo.",Croatian
"Tada Jakov dade Ezavu kruha i čorbe od sočivice. Jeo je i  pio, onda se digao i otišao. Tako Ezav pogazi svoje prvorodstvo.",Croatian
"U zemlji zavlada glad, različita od prijašnje što je bila  za vrijeme Abrahama, pa Izak ode Abimeleku, kralju Filistejaca, u Geraru.",Croatian
"Jahve mu se ukaza i reče: ""Ne silazi u Egipat:  boravi u zemlji koju ću ti označiti.",Croatian
"U ovoj se zemlji nastani, ja ću s tobom biti i blagoslivljati te; tebi i tvome potomstvu  dat ću sve ove krajeve, da izvršim zakletvu kojom sam se zakleo  tvome ocu Abrahamu.",Croatian
"Tvoje ću potomstvo umnožiti kao zvijezde  na nebesima i tvome ću potomstvu predati sve ove krajeve, tako  da će se tvojim potomstvom blagoslivljati svi narodi zemlje;",Croatian
"a to zato što je Abraham slušao moj glas i pokoravao se mojim  zapovijedima, mojim zakonima i odredbama!""",Croatian
Tako Izak ostane u Geraru.,Croatian
"Kad su ga mještani pitali  o njegovoj ženi, reče: ""Ona mi je sestra."" Bojao se reći: ""Ona  mi je žena"", misleći: ""Mještani bi me mogli ubiti zbog Rebeke  jer je lijepa.""",Croatian
"Kako su se ondje duže zadržali, kralj Filistejaca  Abimelek jednom pogleda kroz prozor i opazi kako Izak miluje  svoju ženu Rebeku.",Croatian
"Nato Abimelek pozove Izaka te reče: ""Tako, ona ti je žena! Kako si mogao reći da ti je sestra?"" Izak mu  odgovori: ""Jer sam mislio da bih zbog nje mogao poginuti.""",Croatian
"Abimelek  reče: ""Zašto si nam to učinio? Umalo netko od ljudi nije legao  s tvojom ženom. Tako bi na nas svalio krivnju.""",Croatian
"Onda Abimelek  izda naredbu svemu narodu: ""Tko se god dotakne ovog čovjeka i  njegove žene, glavu će izgubiti.""",Croatian
Izak je sijao u onom kraju i one godine urodilo mu stostruko.  Jahve ga blagoslivljao,Croatian
"te je čovjek bivao sve bogatiji, dok  nije postao vrlo bogat.",Croatian
"Stekao je stada ovaca i goveda i  mnogu služinčad, tako da su mu Filistejci zavidjeli.",Croatian
Zato  Filistejci zasuše sve bunare što su ih sluge njegova oca bile  iskopale - u vrijeme njegova oca Abrahama - i napuniše ih zemljom.,Croatian
"Onda Abimelek reče Izaku: ""Idi od nas jer si postao mnogo  moćniji od nas!""",Croatian
"Tako Izak ode odande, postavi svoj šator u gerarskoj  dolini i nastani se ondje.",Croatian
"Izak opet iskopa bunare za vodu  što su bili iskopani u vrijeme njegova oca Abrahama, a Filistejci  ih bili zasuli poslije Abrahamove smrti. On ih je nazvao istim  imenima kojima ih je zvao i njegov otac.",Croatian
"Ali kad su Izakove  sluge, dok su u dolini kopale, ondje našle bunar sa živom vodom,",Croatian
"pastiri iz Gerara posvade se s Izakovim pastirima govoreći:  ""Naša je voda!"" Bunaru je dao ime Esek, jer su se oni s njim  svadili.",Croatian
"A kad su iskopali drugi bunar te se i zbog njega  svađali, nazva ga imenom Sitna.",Croatian
"Odatle se preseli pa iskopa  drugi bunar. Zbog njega se nisu svađali, pa ga nazove imenom  Rehobot i protumači: ""Jer nam je Jahve dao prostor da se na zemlji  umnožimo.""",Croatian
Odande se popne u Beer Šebu.,Croatian
"Iste mu se noći ukaže Jahve i reče: ""Ja sam Bog oca tvoga Abrahama. Ne boj se, ja sam s tobom! Blagoslovit ću te, potomke ti umnožit, zbog Abrahama, sluge svojega.""",Croatian
"Izak tu podigne žrtvenik i zazove Jahvu po imenu; postavi  ondje svoj šator, a njegove sluge počnu kopati bunar.",Croatian
"Uto mu dođe Abimelek iz Gerara sa svojim savjetnikom  Ahuzatom i s Fikolom, zapovjednikom vojske.",Croatian
"Izak ih upita:  ""Zašto ste došli k meni kad me mrzite i kad ste me otjerali od  sebe?""",Croatian
"Oni odgovore: ""Jasno vidimo da je Jahve s tobom. Stoga  pomislismo: neka zakletva bude veza između nas i tebe. Daj da  s tobom sklopimo savez:",Croatian
"ti nama nećeš zla nanositi, kao što  mi tebe nismo zlostavljali, nego uvijek prema tebi lijepo postupali  i s mirom te otpustili. A blagoslov Jahvin bio nad tobom.""",Croatian
On  im priredi gozbu te su jeli i pili.,Croatian
Rano ujutro jedni se drugima zakunu. Potom ih Izak otpusti  i oni od njega odu u miru.,Croatian
"Toga istog dana dođu Izakove sluge  i obavijeste ga o bunaru što su ga iskopali te mu reknu: ""Našli  smo vodu.""",Croatian
On ga prozva Šiba. Zato je ime onom gradu do danas  - Beer Šeba.,Croatian
"Kad je Ezavu bilo četrdeset godina, uzme za ženu Juditu, kćer Hetita Beerija, i Basematu, kćer Hetita Elona.",Croatian
One postadoše izvor ogorčenja Izaku i Rebeki.,Croatian
"Ostarje Izak, vid mu se očinji gasio. Zato zovne svoga starijeg  sina Ezava i reče mu: ""Sine!"" On mu odgovori: ""Evo me!""",Croatian
"A  on nastavi: ""Vidiš, ostario sam, a ne znam dana svoje smrti.",Croatian
"Zato uzmi svoju opremu, svoj tobolac i luk, pa idi u pustaru  i ulovi mi divljači.",Croatian
"Onda mi pripremi ukusan obrok, kako volim, te mi ga donesi da blagujem, pa da te mognem blagosloviti prije  nego umrem.""",Croatian
"Rebeka je slušala dok je Izak govorio svome sinu Ezavu, i kad je Ezav otišao u pustaru da ulovi divljači svome ocu,",Croatian
"Rebeka reče svome sinu Jakovu: ""Upravo sam čula kako tvoj  otac govori tvome bratu Ezavu:",Croatian
'Donesi mi divljači te mi priredi  ukusan obrok da blagujem pa da te pred licem Jahvinim blagoslovim  prije nego umrem.',Croatian
"A sad, sine moj, poslušaj me i učini kako  ti naredim.",Croatian
"Otiđi k stadu i odande mi donesi dva lijepa kozleta, a ja ću od njih prirediti ukusan obrok tvome ocu, kako on voli.",Croatian
"Onda ti donesi svome ocu da jede te tebe mogne blagosloviti  prije nego umre.""",Croatian
"Ali Jakov odgovori svojoj majci Rebeki:  ""E, ali moj je brat Ezav runjav, a ja sam bez dlaka!",Croatian
"Možda  me se moj otac dotakne te ću u njegovim očima ispasti varalicom  i na se svaliti prokletstvo, a ne blagoslov.""",Croatian
"Ali njegova  mu majka odgovori: ""Sine moj, tvoje prokletstvo neka padne na  mene! Samo ti mene poslušaj, otiđi i donesi!""",Croatian
"Ode on, nađe i donese svojoj majci, a njegova majka priredi  ukusan obrok, kako je njegov otac volio.",Croatian
"Potom Rebeka uzme  najljepše odijelo svoga starijeg sina Ezava što je u kući imala, pa u nj odjene svoga mlađeg sina Jakova.",Croatian
U kožu kozleta  zamota mu ruke i goli dio vrata.,Croatian
Stavi zatim ukusan obrok  i kruh što ga je pripravila na ruke svoga sina Jakova.,Croatian
"Ode on k ocu i reče: ""Oče!"" On odgovori: ""Evo me. Koji  si ti moj sin?""",Croatian
"A Jakov odgovori svome ocu: ""Ja sam Ezav, tvoj prvorođenac; učinio sam kako si mi rekao. Sad ustaj, sjedi  pa jedi moje lovine, da me onda mogneš blagosloviti.""",Croatian
"Izak  upita svoga sina: ""Kako si tako brzo uspio, sine moj?"" On odgovori:  ""Jer mi je Jahve, Bog tvoj, bio milostiv.""",Croatian
"Potom Izak reče  Jakovu: ""Primakni se, sine moj, da opipam jesi li ti zbilja moj  sin Ezav ili nisi.""",Croatian
"Jakov se primakne k svome ocu Izaku,  koji ga opipa i reče: ""Glas je Jakovljev, ali su ruke Ezavove.""",Croatian
"Nije ga prepoznao jer su mu ruke bile runjave kao i ruke  njegova brata Ezava. Kad ga je htio blagosloviti,",Croatian
"upita još  jednom: ""Jesi li ti zaista moj sin Ezav?"" Odgovori on: ""Jesam.""",Croatian
"Potom reče Izak: ""Stavi preda me da blagujem lovine svoga  sina pa da te blagoslovi duša moja."" Jakov ga posluži pa je jeo.  Zatim mu donese i vina, pa je pio.",Croatian
"Poslije toga reče mu njegov  otac Izak: ""Primakni se, sine moj, i poljubi me!""",Croatian
"Kad se  primače i poljubi ga, Izak osjeti miris njegove odjeće pa ga  blagoslovi:  ""Gle, miris sina mog nalik je mirisu polja koje Jahve blagoslovi.",Croatian
Neka ti Bog daje rosu s neba i rodnost zemlje: izobilje žita i mladoga vina.,Croatian
"Narodi ti služili, plemena ti se klanjala! Braćom svojom gospodari, nek sinci majke tvoje pred tobom padaju! Proklet bio tko tebe proklinje; blagoslovljen tko te blagoslivlje!""",Croatian
Tek što se Jakov udaljio od svoga oca Izaka - pošto je  Izak podijelio blagoslov Jakovu - njegov brat Ezav dođe iz lova.,Croatian
"I on priredi ukusan obrok i donese ga svome ocu. I reče svome  ocu: ""Ustani, oče moj, i blaguj od lovine svoga sina da me onda  mogneš blagosloviti!""",Croatian
"A njegov ga otac Izak zapita: ""Tko  si ti?"" On odgovori: ""Ja sam tvoj prvorođenac Ezav!""",Croatian
"Izak  se silno prepadne: ""Pa tko je onda bio onaj što je divljači ulovio  i meni već donio? Blagovao sam je prije nego si ti došao; onoga  sam blagoslovio i blagoslovljen će ostati.""",Croatian
"Kad je Ezav čuo  riječi svoga oca, kriknu glasno i gorko zaplaka pa reče svome  ocu: ""I mene blagoslovi, oče!""",Croatian
"A on odvrati: ""Brat tvoj dođe  na prijevaru i odnese tvoj blagoslov.""",Croatian
"""Zato valjda što mu  je ime Jakov, dvaput me već prevario"", reče Ezav. ""Oduzeo mi  prvorodstvo, a sad mi evo oduze i blagoslov."" Onda doda: ""Zar  za me nisi sačuvao nikakva blagoslova?""",Croatian
"Izak odgovori Ezavu:  ""Njega sam već postavio za tvoga gospodara; njemu sam svu njegovu  braću predao za sluge; žitom sam ga i vinom opskrbio. A što sad  za te mogu učiniti, sine moj?""",Croatian
"Ezav odgovori svome ocu: ""Zar  ti, oče, raspolažeš samo jednim blagoslovom? Blagoslovi i mene, oče moj!"" Ezav jecaše na sav glas.",Croatian
"Tada otac njegov Izak  progovori i reče: ""Daleko od plodna tla dom tvoj će biti, daleko od rose s neba.",Croatian
"Od mača svoga ćeš živjeti, brata svoga ćeš služiti. Ali jednom, kada se pobuniš, jaram ćeš njegov stresti sa svog vrata.""",Croatian
"Ezav zamrzi Jakova zbog blagoslova kojim ga je otac njegov  blagoslovio pa reče u sebi: ""Čim dođu dani žalosti za mojim ocem, ubit ću ja svoga brata Jakova.""",Croatian
"Kada su Rebeki javili te  riječi što ih je izrekao njezin stariji sin Ezav, zovne ona svoga  mlađeg sina Jakova te mu reče: ""Pazi! Brat ti se Ezav nosi mišlju  kako će te ubiti.",Croatian
"Ali ti, sine moj, poslušaj mene: odmah  bježi mome bratu Labanu u Haran.",Croatian
"Ostani kod njega neko vrijeme, dok bijes brata tvoga na te jenja,",Croatian
"dok se srdžba brata tvoga  odvrati od tebe te on zaboravi što si mu učinio. Ja ću onda po  te poslati i odande te dovesti. Zašto da vas obojicu izgubim  u jedan dan!""",Croatian
"Potom Rebeka reče Izaku: ""Moj mi je život dosadio zbog  ovih žena Hetitkinja. Ako se i Jakov oženi kojom kao što su ove  urođenice, Hetitkinjom, što će mi onda život!""",Croatian
"Stoga Izak pozove Jakova, blagoslovi ga te mu naloži: ""Nemoj  uzimati ženu od kanaanskih djevojaka.",Croatian
"Odmah se zaputi u Padan  Aram, u dom Betuela, oca svoje majke, pa odande sebi uzmi ženu, od kćeri Labana, brata svoje majke.",Croatian
"A Bog Svemožni, El-Šadaj, neka te blagoslovi i neka te učini rodnim i brojnim, tako da  postaneš mnoštvo naroda.",Croatian
"Neka protegne na te blagoslov Abrahamov, na te i na tvoje potomstvo, tako da zaposjedneš zemlju u kojoj  boraviš kao pridošlica, a koju je Bog predao Abrahamu!""",Croatian
"Tako  Izak otpremi Jakova, i on ode u Padan Aram Labanu, sinu Aramejca  Betuela, bratu Rebeke, majke Jakova i Ezava.",Croatian
"Kad je Ezav vidio kako je Izak blagoslovio Jakova kad  ga je otpremao u Padan Aram da odande sebi uzme ženu, naređujući  mu kad ga je blagoslivljao: ""Ne smiješ uzeti ženu od kanaanskih  djevojaka"",",Croatian
"i da je Jakov poslušao svoga oca i svoju majku  te otišao u Padan Aram,",Croatian
Ezav shvati koliko su djevojke kanaanske  mrske njegovu ocu Izaku.,Croatian
"Stoga ode k Jišmaelu te se, uza žene  koje već imaše, oženi Mahalatom, kćerju Jišmaela, sina Abrahamova, a sestrom Nebajotovom.",Croatian
Jakov ostavi Beer Šebu i zaputi se u Haran.,Croatian
"Stigne  u neko mjesto i tu prenoći, jer sunce bijaše već zašlo. Uzme  jedan kamen s onog mjesta, stavi ga pod glavu i na tom mjestu  legne.",Croatian
"I usne san: ljestve stoje na zemlji, a vrhom do neba  dopiru, i anđeli Božji po njima se penju i silaze.",Croatian
"Uza nj  je Jahve te mu govori: ""Ja sam Jahve, Bog tvoga praoca Abrahama  i Bog Izakov. Zemlju na kojoj ležiš dat ću tebi i tvome potomstvu.",Croatian
"Tvojih će potomaka biti kao i praha na zemlji; raširit ćete  se na zapad, istok, sjever i jug; tobom će se i tvojim potomstvom  blagoslivljati svi narodi zemlje.",Croatian
"Dobro znaj: ja sam s tobom;  čuvat ću te kamo god pođeš te ću te dovesti natrag u ovu zemlju;  i neću te ostaviti dok ne izvršim što sam ti obećao.""",Croatian
"Jakov se probudi od sna te reče: ""Zaista se Jahve nalazi  na ovome mjestu, ali ja nisam znao!""",Croatian
"Potresen, uzviknu: ""Kako  je strašno ovo mjesto! Zaista, ovo je kuća Božja, ovo su vrata  nebeska!""",Croatian
"Rano ujutro Jakov uzme onaj kamen što ga bijaše  stavio pod glavu, uspravi ga kao stup i po vrhu mu izlije ulja.",Croatian
"Ono mjesto on nazva Betel, dok je ime tome gradu prije bilo  Luz.",Croatian
"Tada učini zavjet: ""Ako Bog ostane sa mnom i uščuva me  na ovom putu kojim idem, dade mi kruha da jedem i odijela da  se oblačim,",Croatian
"te se zdravo vratim kući svoga oca, Jahve će  biti moj Bog.",Croatian
"A ovaj kamen koji sam uspravio kao stup bit  će kuća Božja. A od svega što mi budeš davao za te ću odlagati  desetinu.""",Croatian
Jakov nastavi put i dođe u zemlju istočnu.,Croatian
"Najednom opazi  studenac u polju. Tri su stada ovaca oko njega plandovala, jer  se na tome studencu napajahu. Velik se kamen nalazio studencu  na otvoru.",Croatian
"Jedino kad bi se svi pastiri ondje skupili, mogli  bi odvaliti kamen s otvora i ovce napojiti; tada bi opet prevalili  kamen na njegovo mjesto, na otvor studenca.",Croatian
"""Odakle ste, braćo moja?"" - zapita ih Jakov. ""Iz Harana"", odgovore.",Croatian
"""Poznajete li"", pitaše ih dalje, ""Nahorova sina  Labana?"" ""Poznajemo"", odgovore.",Croatian
"""Je li zdravo?"" - opet ih  upita. ""Zdravo je; a evo mu dolazi kći Rahela sa stadom"", odgovore.",Croatian
"""Još ima mnogo dana"", nastavi on, ""nije vrijeme spraćati blago.  Zašto ga ne napojite i ne otjerate na pašu?""",Croatian
"""Ne možemo dok  se ne skupe svi pastiri"", odgovoriše, ""da odvale kamen s otvora  studenca, tako da mognemo napojiti ovce.""",Croatian
"Dok je on još s njima govorio, dođe Rahela s ovcama svoga  oca. Bila je, naime, pastirica.",Croatian
"Kako Jakov ugleda Rahelu, kćer Labana, brata svoje majke, sa stadom svoga ujaka Labana, Jakov se primače i odvali kamen s otvora studenca te napoji  stado svoga ujaka Labana.",Croatian
"Zatim Jakov poljubi Rahelu, a onda  briznu u plač.",Croatian
"Potom Jakov kaza Raheli da je on sestrić njezina  oca, sin Rebekin. Nato ona otrča i obavijesti oca.",Croatian
"Kad je  Laban čuo vijest o Jakovu, sinu svoje sestre, potrča mu u susret.  Zagrli ga i poljubi te dovede u svoju kuću. Ispriča Labanu sve  što mu se dogodilo.",Croatian
"A onda Laban reče. ""Zbilja si ti moja  kost i moje meso!"" Pošto je Jakov proboravio s Labanom mjesec dana,",Croatian
"Laban  reče Jakovu: ""Zar ćeš me zato što si mi sestrić badava služiti!  Kaži mi koliko ćeš tražiti za najam?""",Croatian
"A Laban imaše dvije  kćeri. Starijoj bijaše ime Lea, a mlađoj Rahela.",Croatian
"Lea imala  slabe oči, a Rahela bila stasita i lijepa.",Croatian
"Kako je Jakov  volio Rahelu, reče: ""Služit ću ti sedam godina za tvoju mlađu  kćer Rahelu.""",Croatian
"Laban odvrati: ""Bolje je da je tebi dam nego  kakvu strancu. Ostani sa mnom!""",Croatian
"Tako je Jakov služio za Rahelu sedam godina, ali mu se  učinile, zbog ljubavi prema njoj, kao nekoliko dana.",Croatian
"Poslije toga Jakov reče Labanu: ""Daj mi moju ženu, jer  se moje vrijeme navršilo pa bih htio k njoj.""",Croatian
Laban sabra  sav svijet onog mjesta i priredi gozbu.,Croatian
"Ali navečer uzme  svoju kćer Leu pa nju uvede k Jakovu, i on priđe k njoj.",Croatian
Laban  dade svoju sluškinju Zilpu svojoj kćeri Lei za sluškinju.,Croatian
"Kad  bi ujutro, a to, gle, Lea! Tada Jakov reče Labanu: ""Zašto si  mi to učinio! Zar te ja nisam služio za Rahelu? Zašto si me prevario?""",Croatian
"Laban odgovori: ""U našem mjestu nije običaj da se mlađa udaje  prije starije.",Croatian
"Završi s njom ovu ženidbenu sedmicu, a onda  ću ti dati i drugu, za drugih sedam godina službe kod mene.""  Jakov pristane: navrši onu ženidbenu sedmicu.",Croatian
Onda mu Laban  dade i svoju kćer Rahelu za ženu.,Croatian
Laban dade svoju sluškinju  Bilhu svojoj kćeri Raheli za sluškinju.,Croatian
Jakov nato priđe  Raheli. Rahelu je više volio nego Leu. I tako je služio Labana  još sedam godina.,Croatian
"Jahve je vidio da Lea nije voljena, te je učini plodnom, dok Rahela ostade nerotkinja.",Croatian
"Lea zače i rodi sina; nadjenu  mu ime Ruben, a to znači, kako je ona protumačila: ""Jahve je  vidio moju nevolju i stoga će me sada muž moj ljubiti.""",Croatian
"Opet  zače i rodi sina te izjavi: ""Jahve je čuo da nisam voljena, stoga  mi je dao i ovoga."" Zato mu nadjenu ime Šimun.",Croatian
"Opet zače  i rodi sina te izjavi: ""Sad će se moj muž meni prikloniti: tri  sam mu sina rodila."" Zato mu nadjenu ime Levi.",Croatian
"A kad je još  jednom začela i sina rodila, izjavi: ""Ovaj put hvalit ću Jahvu.""  Stoga sinu nadjenu ime Juda. Potom prestade rađati.",Croatian
"Vidjevši Rahela da Jakovu ne rađa djece, postade zavidna svojoj  sestri pa reče Jakovu: ""Daj mi djecu! Inače ću svisnuti!""",Croatian
"Jakov  se razljuti na Rahelu te reče. ""Zar sam ja namjesto Boga koji  ti je uskratio plod utrobe?""",Croatian
"A ona odgovori: ""Evo moje sluškinje  Bilhe: uđi k njoj, pa neka rodi na mojim koljenima, da tako i  ja steknem djecu po njoj.""",Croatian
"Dade mu dakle svoju sluškinju Bilhu  za ženu, i Jakov priđe k njoj.",Croatian
Bilha zače te Jakovu rodi sina.,Croatian
"Tada Rahela reče: ""Jahve mi je dosudio pravo. Uslišao je moj  glas i dao mi sina."" Stoga mu nadjenu ime Dan.",Croatian
Rahelina sluškinja  Bilha opet zače i rodi Jakovu drugoga sina.,Croatian
"Tada Rahela reče:  ""Žestoko sam se borila sa sestrom, ali sam pobijedila."" Tako  mu nadjenu ime Naftali.",Croatian
"A vidjevši Lea da je prestala rađati, uzme svoju sluškinju  Zilpu pa je dade Jakovu za ženu.",Croatian
"I kad je Leina sluškinja  Zilpa rodila Jakovu sina,",Croatian
"Lea uskliknu: ""Koje sreće!"" Tako  mu nadjenu ime Gad.",Croatian
"Leina sluškinja Zilpa rodi Jakovu i drugog  sina,",Croatian
"i Lea opet uskliknu: ""Blago meni! Žene će me zvati  blaženom!"" Tako mu nadjenu ime Ašer.",Croatian
"Jednoga dana, u vrijeme pšenične žetve, namjeri se Ruben  u polju na ljubavčice te ih donese svojoj majci Lei. I Rahela  reče Lei: ""Daj mi od ljubavčica svoga sina!""",Croatian
"A Lea odgovori:  ""Zar ti nije dosta što si mi oduzela muža pa još hoćeš da od  mene uzmeš i ljubavčice moga sina?"" Rahela odgovori: ""Pa dobro, neka s tobom noćas leži u zamjenu za ljubavčice tvog sina.""",Croatian
"Kad je Jakov navečer stigao iz polja, Lea mu iziđe u susret  pa reče: ""Treba da dođeš k meni, jer sam te unajmila za ljubavčice  moga sina."" One je noći on s njom ležao.",Croatian
Bog usliša Leu;  ona zače te Jakovu rodi petog sina.,Croatian
"Onda Lea reče: ""Bog mi  je uzvratio nagradom što sam ustupila svoju sluškinju svome mužu.""  Stoga sinu nadjenu ime Jisakar.",Croatian
Lea opet zače i rodi Jakovu  šestoga sina.,Croatian
"Onda Lea reče: ""Bog me obdari dragocjenim darom;  sada će mi moj muž dati darove: tÓa rodila sam mu šest sinova.""  Tako mu nadjenu ime Zebulun.",Croatian
Zatim rodi kćer te joj nadjenu  ime Dina.,Croatian
Uto se Bog sjeti Rahele: Bog je usliša i otvori njezinu  utrobu.,Croatian
"Ona zače i rodi sina te reče: ""Ukloni Bog moju sramotu!""",Croatian
"Nadjene mu ime Josip, rekavši: ""Neka mi Jahve pridoda drugog  sina!""",Croatian
"Pošto je Rahela rodila Josipa, Jakov reče Labanu: ""Pusti  me da idem u svoj zavičaj!",Croatian
"Daj mi moje žene za koje sam te  služio i moju djecu da mogu otići: tÓa dobro znaš kako sam te  služio.""",Croatian
"A Laban mu odgovori: ""Ne idi, ako si mi prijatelj.  Znam da me Jahve blagoslivljao zbog tebe.""",Croatian
"I nadoda: ""Odredi  plaću koju želiš od mene, i dat ću ti.""",Croatian
"On mu odgovori: ""Ti  dobro znaš što je moja služba značila za te i kako je tvome blagu  bilo sa mnom.",Croatian
"Malenkost što si je imao prije nego sam ja  došao povećala se vrlo mnogo, jer kuda god sam prolazio Jahve  te blagoslivljao na mojim koracima. A sad je vrijeme da poradim  i za svoj dom.""",Croatian
"On upita: ""Koliko da ti platim?"" Jakov odgovori:  ""Nemoj mi platiti ništa! Ako mi učiniš ovo, opet ću na pašu goniti  i čuvati tvoje stado.",Croatian
Daj da prođem danas kroz tvoje stado  i od njega izlučim svaku garavu ovcu i svaku šarenu ili napruganu  kozu! Neka to bude moja plaća!,Croatian
"A ubuduće kad budeš svojim  očima provjeravao moju naplatu, moje će poštenje biti svjedok  za mene: nađe li se među mojim kozama ijedna koja ne bude šarena  ili naprugana, ili među ovcama koja ne bi bila garava, neka se  smatra ukradenom!""",Croatian
"Laban reče: ""Dobro, neka bude kako si kazao.""",Croatian
Ali toga dana Laban izluči naprugane i šarene jarce i  sve riđaste i šarene koze - svaku koja je na sebi imala bijelo  - i sve garave ovce pa ih preda svojim sinovima.,Croatian
I odande  gdje je Jakov pasao ostatak Labanova stada udalji se za koja  tri dana hoda.,Croatian
"A Jakov uzme zelenih mladica od topola, badema i platana;  na njima izreza bijele pruge, otkrivši bjeliku na mladicama.",Croatian
"Pruće tako isprugano postavi u korita, u pojila iz kojih  se stoka napajala. A kako se stoka parila kad je na vodu dolazila,",Croatian
"to su se jarci parili uz pruće, pa su koze kozile prugaste, riđaste i šarene kozliće.",Croatian
Tako je i ovce Jakov bio izlučio  i glave im okrenuo prema prugastima ili posve garavima što su  bile u Labanovu stadu. Tako je za se namicao posebna stada koja  nije miješao s Labanovim stadima.,Croatian
"Osim toga, kad bi se god  dobro uzrasla stoka parila, Jakov bi stavio pruće u korita, baš  pred oči živine, tako da se pari pred prućem.",Croatian
"Ali ga pred  kržljavu marvu nije stavljao. Tako je kržljava zapadala Labana, a dobro razvijena Jakova.",Croatian
"Čovjek se tako silno obogatio, stekao mnogu stoku, sluge i sluškinje, deve i magarad.",Croatian
"Uto Jakov dozna kako Labanovi sinovi govore: ""Sve dobro našega  oca uze Jakov; i od onoga što bi moralo pripasti našem ocu namaknuo  je sve ono bogatstvo.""",Croatian
A opazi Jakov i na Labanovu licu da  se on ne drži prema njemu kao prije.,Croatian
"Tada Jahve reče Jakovu:  ""Vrati se u zemlju svojih otaca, u svoj zavičaj, i ja ću biti  s tobom!""",Croatian
"Jakov onda pozove Rahelu i Leu u polje, k svome  stadu,",Croatian
"pa im reče: ""Ja vidim na licu vašega oca da se on ne  drži prema meni kao prije; ali Bog oca moga sa mnom je bio.",Croatian
I  same znate da sam vašega oca služio koliko sam god mogao;,Croatian
"pa  ipak je vaš otac mene varao, deset mi je puta plaću mijenjao.  Ali Bog nije dopuštao da mi nanese štetu.",Croatian
"Ako bi on rekao:  'Svaka šarena neka bude tebi za naplatu', onda bi cijelo stado  mladilo šarene; ako bi opet rekao: 'Prugasti neka budu tebi za  plaću', onda bi cijelo stado mladilo prugaste.",Croatian
Tako je Bog  uzimao blago od vašeg oca pa ga meni davao.,Croatian
"Jednom, kad se  stado oplođivalo, nenadano vidjeh u snu da su jarci u stadu,  dok su se parili, bili prugasti, mjestimično bijeli i šareni.",Croatian
Još u snu anđeo Božji mene zovne: 'Jakove!' 'Evo me!' rekoh.,Croatian
"A on nastavi: 'Primijeti dobro da su jarci u stadu što se  pare prugasti, mjestimično bijeli i šareni. Ja sam, naime, vidio  sve što ti je Laban činio.",Croatian
"Ja sam Bog koji ti se ukazao u  Betelu, gdje si uljem pomazao stup i gdje si mi učinio zavjet.  Sad ustaj i idi iz ove zemlje; vrati se u svoj zavičaj!'""",Croatian
"Nato mu Rahela i Lea odgovore: ""Zar još imamo baštinskog  dijela u svome očinskom domu?",Croatian
"Zar nas otac nije smatrao tuđinkama?  TÓa on je nas prodao, a onda je pojeo novac što ga je za nas  dobio!",Croatian
"Sve bogatstvo što je Bog oduzeo našem ocu zbilja je  naše i djece naše. Zato izvrši sve što ti je Bog rekao!""",Croatian
Nato Jakov naprti na deve svoju djecu i svoje žene;,Croatian
"pred  sobom potjera sve svoje blago, sva svoja dobra što ih je stekao, stoku što ju je namaknuo u Padan Aramu: krenu u zemlju kanaansku, k svome ocu Izaku.",Croatian
"Laban bijaše otišao da striže svoje ovce, pa Rahela prisvoji  kućne kumire koji su pripadali njezinu ocu.",Croatian
Jakov zavara  Aramejca Labana tako da nije ni slutio da će bježati.,Croatian
I pobjegne  sa svim što je bilo njegovo. Ubrzo prijeđe Eufrat i upravi put  prema brdu Gileadu.,Croatian
Trećeg dana obavijeste Labana da je Jakov pobjegao.,Croatian
On  povede sa sobom svoje rođake te je za Jakovom išao u potjeru  sedam dana hoda; stiže ga na brdu Gileadu.,Croatian
"Ali se Bog ukaza  Aramejcu Labanu, noću u snu, te mu reče. ""Pazi da protiv Jakova  ne poduzimlješ ništa, ni dobro ni zlo!""",Croatian
"Uto Laban stigne  Jakova. Jakov bijaše postavio svoj šator na Glavici, a Laban  se utabori na brdu Gileadu.",Croatian
"Onda Laban reče Jakovu: ""Što si to htio zavaravajući  me i odvodeći mi kćeri kao zarobljenice na maču?",Croatian
"Zašto si  potajno pobjegao, u bludnju me zaveo i nisi me obavijestio? Otpratio  bih te s veseljem i pjesmom, uz bubnje i lire.",Croatian
Nisi mi dopustio  ni da izljubim svoje kćeri i svoju unučad! Zbilja si ludo postupio.,Croatian
"U mojoj je ruci da s tobom loše postupim. Ali Bog tvoga oca  noćas mi reče: 'Pazi da protiv Jakova ne poduzmeš ništa, ni dobro  ni zlo!'",Croatian
"Sada dobro, otišao si jer si čeznuo za svojim očinskim  domom; ali zašto si mi kumire pokrao?""",Croatian
"Jakov odgovori Labanu: ""Strepio sam od pomisli da bi  mi mogao silom oteti svoje kćeri.",Croatian
"A kumire svoje u koga nađeš, onaj neka pogine! Ovdje pred našom braćom kaži što je tvoga  pri meni i nosi!"" Jakov nije znao da ih je Rahela prisvojila.",Croatian
"Tako Laban uđe u šator Jakovljev, pa u šator Lein, onda u  šator dviju sluškinja, ali ništa ne nađe. Izišavši iz Leina šatora, uđe u šator Rahelin.",Croatian
"A Rahela bijaše uzela kumire i stavila  ih u sjedalo svoje deve, a onda na njih sjela. Laban je premetao  po svemu šatoru, ali ih ne nađe.",Croatian
"Ona je, naime, rekla svome  ocu: ""Neka se moj gospodar ne ljuti što ne mogu pred njim ustati  jer imam ono što je red kod žena."" I tako je pretraživao, ali  kumira nije našao.",Croatian
"Sad se Jakov ražesti i zađe u prepirku s Labanom. Otvoreno  Jakov reče Labanu: ""Kakvo je moje zlodjelo, koja li je moja krivnja  da me progoniš?",Croatian
"Eto si premetnuo sve moje stvari, pa kakav  si predmet našao od svega svog kućanstva? Položi ga tu pred moj  i svoj rod pa neka oni budu suci među nama dvojicom.",Croatian
Za ovih  dvadeset godina što sam ih s tobom proveo ni tvoje ovce ni tvoje  koze nisu se jalovile niti sam ja jeo ovnova iz tvoga stada.,Croatian
"Ono što bi zvijer razdrla, tebi nisam donosio, nego bih od  svoga gubitak nadoknadio. Ti si to od mene tražio, bilo da je  nestalo danju ili da je nestalo noću.",Croatian
"Često sam danju skapavao  od žeđi, a obnoć od studeni. San je bježao od mojih očiju.",Croatian
"Od  ovih dvadeset godina što sam ih proveo u tvojoj kući četrnaest  sam ti godina služio za tvoje dvije kćeri, a šest godina za tvoju  stoku, jer si mi mijenjao zaradu deset puta.",Croatian
"Da sa mnom nije  bio Bog moga oca, Bog Abrahamov, Strah Izakov, otpravio bi me  praznih ruku. Ali je Bog gledao moju nevolju i trud mojih ruku  te je sinoć dosudio.""",Croatian
"Nato Laban odgovori Jakovu: ""Kćeri su moje kćeri; djeca  su moja djeca; stada su moja stada, sve što gledaš moje je. Ali  što danas mogu učiniti ovim svojim kćerima ili djeci koju su  rodile?",Croatian
"Pa dobro, hajde da ti i ja napravimo ugovor, tako  da bude svjedok između mene i tebe.""",Croatian
"Nato Jakov uzme jedan kamen pa ga uspravi kao stup,",Croatian
"a  onda reče svojim ljudima: ""Skupite kamenja!"" Tako oni nakupe  kamenja i nabace gomilu. Tu su na gomili blagovali.",Croatian
"Laban  je nazva ""Jegar sahaduta"", a Jakov je nazva ""Gal-ed"".",Croatian
"Onda  Laban izjavi: ""Neka ova gomila danas bude svjedok između mene  i tebe!"" Stoga je nazvana Gal-ed,",Croatian
"ali i Mispa, jer je rekao.  ""Neka Jahve bude na vidu i tebi i meni kad jedan drugog ne budemo  gledali.",Croatian
"Ako budeš loše postupao prema mojim kćerima, ili  ako uzmeš druge žene uz moje kćeri, sve da nitko drugi ne bude  s nama, znaj da će Bog biti svjedok između mene i tebe.""",Croatian
"Potom Laban reče Jakovu: ""Ovdje je, evo, gomila; ovdje  je stup koji sam uspravio između sebe i tebe:",Croatian
ova gomila  i ovaj stup neka budu jamac da ja u zloj namjeri neću ići na  te iza ove gomile i da ti nećeš ići na me iza ove gomile i ovog  stupa.,Croatian
"Neka Bog Abrahamov i Bog Nahorov budu naši suci!""  Jakov se zakune Bogom - Strahom svoga oca Izaka.",Croatian
Poslije  toga Jakov prinese žrtvu na Glavici i pozva svoje ljude da blaguju.  Poslije objeda proveli su noć na Glavici.,Croatian
"Ranim se jutrom Laban digne, izljubi svoje sinove i svoje  kćeri te ih blagoslovi; onda se zaputi natrag u svoje mjesto.",Croatian
"Jakov je putovao svojim putem, kad mu u susret izađu anđeli  Božji.",Croatian
"Kad ih Jakov opazi, reče: ""Ovo je Božje taborište!""  Zato nazva ono mjesto Mahanajim.",Croatian
"Jakov pošalje pred sobom glasnike svome bratu Ezavu u  zemlju Seir, u Edomsku pustaru,",Croatian
"i naloži im: ""Ovako ćete reći  mome gospodaru Ezavu: 'Sluga tvoj Jakov poručuje ti: Boravio  sam kod Labana i dosad se ondje zadržao.",Croatian
"Stekao sam goveda, magaradi, ovaca, sluga i sluškinja. Javljam to svome gospodaru, ne bih li našao naklonost u njegovim očima.'""",Croatian
"Glasnici se vrate Jakovu te mu reknu: ""Bili smo kod tvoga  brata Ezava; on sam dolazi ti u susret sa četiri stotine momaka.""",Croatian
"Jakov se silno uplaši. U zabrinutosti rastavi na dva tabora  ljude, stada, krda i deve što ih je sa sobom imao.",Croatian
"Računao  je: ako Ezav naiđe na jedan tabor i napadne ga, drugi bi se tabor  mogao spasiti.",Croatian
"Onda se Jakov pomoli: ""O Bože oca moga Abrahama!  Bože oca moga Izaka! O Jahve, koji si mi naredio: 'Vrati se u  svoj rodni kraj, i ja ću ti biti dobrostiv!'",Croatian
"Nisam vrijedan  sve dobrote koju si tako postojano iskazivao svome sluzi. TÓa  samo sam sa svojim štapom nekoć prešao ovaj Jordan, a sad sam  narastao u dva tabora.",Croatian
"Izbavi me od šaka moga brata, od šaka  Ezavovih! Inače se bojim da bi mogao doći i umlatiti i mene,  i majke, i djecu.",Croatian
"Ti si rekao: 'Obilnim ću te dobrima obasipati  i tvoje potomstvo umnožiti poput pijeska u moru koji se ne da  prebrojiti zbog množine.'""",Croatian
"Ondje provede onu noć; a onda, od onog što je imao pri  ruci, pripravi dar svome bratu Ezavu:",Croatian
"dvjesta koza i dvadeset  jaraca, dvjesta ovaca i dvadeset ovnova;",Croatian
trideset deva dojilica  s njihovim mladima; četrdeset krava i deset junaca; dvadeset  magarica i deset magaraca.,Croatian
"Stado po stado preda svojim slugama.  Onda reče svojim slugama: ""Idite preda mnom, ali držite razmak  među stadima!""",Croatian
"A prvom izda naredbu rekavši: ""Kad te sretne  moj brat Ezav pa te upita: 'Čiji si ti? Kamo ideš? Čije je ovo  pred tobom?'",Croatian
"odgovori: 'Tvoga sluge Jakova; ovo je dar koji  šalje svome gospodaru Ezavu; on je tamo za nama.'""",Croatian
"Tako je  naredio i drugome, pa trećemu i svima drugima koji su išli za  stadima: ""Ovo i ovako reci Ezavu kad ga sretneš.",Croatian
"Još mu dodaj:  'A sluga tvoj Jakov i sam je za nama.'"" Mislio je naime: ""Ako  ga unaprijed udobrostivim darovima, a onda se s njim suočim,  možda će mi oprostiti.""",Croatian
"Tako darovi krenu naprijed, dok je  on ostao one noći u taborištu.",Croatian
"One noći on ustane, uzme svoje obje žene, obje svoje  sluškinje i svoje jedanaestero djece te prijeđe Jabok preko gaza.",Croatian
"Prebacivši njih na drugu stranu toka, prebaci zatim i ostalo  što bijaše njegovo.",Croatian
Jakov ostane sam. I neki se čovjek rvao s njim dok nije zora svanula.,Croatian
"Videći  da ga ne može svladati, ugane mu bedro pri zglobu, tako da se  Jakovu kuk iščašio dok su se rvali.",Croatian
"Potom reče: ""Pusti me  jer zora sviće!"" Ali on odgovori: ""Neću te pustiti dok me ne  blagosloviš.""",Croatian
"Nato ga onaj zapita: ""Kako ti je ime?"" Odgovori:  ""Jakov.""",Croatian
"Onaj reče. ""Više se nećeš zvati Jakov nego Izrael, jer si se hrabro borio i s Bogom i s ljudima i nadvladao si.""",Croatian
"Onda zapita Jakov: ""Reci mi svoje ime!"" Odgovori onaj: ""Za  moje me ime ne smiješ pitati!"" I tu ga blagoslovi.",Croatian
"Onom mjestu Jakov nadjene ime Penuel jer - reče - ""Vidjeh  Boga licem u lice, i na životu ostadoh.""",Croatian
Sunce je nad njim  bilo ogranulo kad je prošao Penuel. Hramao je zbog kuka.,Croatian
"Zato  Izraelci do današnjeg dana ne jedu kukovnu tetivu što se nalazi  na bedrenom zglobu, budući da je Jakovljev bedreni zglob bio  iščašen u kukovnoj tetivi.",Croatian
"Jakov podiže oči i opazi gdje dolazi Ezav i s njime četiri  stotine ljudi. Onda on podijeli svoju djecu među Leu, Rahelu  i dvije sluškinje;",Croatian
postavi sluškinje i njihovu djecu na čelo;  iza njih Leu i njezinu djecu; a Rahelu i Josipa straga.,Croatian
"Sam  prođe naprijed, nakloni se do zemlje sedam puta dok se ne primače  svome bratu.",Croatian
"Ezav mu potrča u susret. Zagrli ga padnuvši mu  oko vrata, poljubi ga i zaplaka.",Croatian
"Onda podiže oči i vidje žene  i djecu. ""Tko su ovi s tobom?"" - zapita. On odgovori: ""Djeca  kojom je Bog obdario tvoga slugu.""",Croatian
Potom naprijed stupe sluškinje  sa svojom djecom te se duboko naklone.,Croatian
Naprijed stupi i Lea  sa svojom djecom te se duboko nakloni. Najposlije stupe naprijed  Josip i Rahela te se duboko naklone.,Croatian
"Ezav upita: ""Što kaniš sa svom ovom povorkom što sam je  sreo?"" Odgovori: ""Naći naklonost svoga gospodara.""",Croatian
"Ezav odgovori:  ""Ja imam dosta, brate moj. Neka ostane tebi što je tvoje.""",Croatian
"A  Jakov reče: ""Nemoj tako! Ako sam našao naklonost u tvojim očima, primi dar iz moje ruke; jer meni je, što si me ljubezno primio, kao da gledam lice Božje.",Croatian
"Zato prihvati moj dar što sam  ti ga donio; Bog mi je bio sklon te imam svega."" Kako ga je uporno  nagovarao, Ezav prihvati.",Croatian
"""Pođimo na put"", reče Ezav, ""i ja ću s tobom putovati.""",Croatian
"Ali mu on odvrati: ""Zna moj gospodar da su djeca nejaka.  Osim toga, valja mi se brinuti o ovcama i kravama koje doje:  ako bi se tjerale prebrzo samo jednog dana, sve bi pocrkale.",Croatian
"Neka moj gospodar ide ispred svoga sluge, a ja ću ići polako, uz korak marve pred sobom i uz korak djece, dok ne stignem k  svome gospodaru u Seir.""",Croatian
"Onda reče Ezav: ""Da ti barem ostavim  nekoliko ljudi koji se sa mnom nalaze."" Ali on odgovori: ""Čemu  to? Neka ja samo nađem milost u očima svoga gospodara!""",Croatian
"Tako  se Ezav onog dana zaputi natrag u Seir,",Croatian
"dok je Jakov otišao  u Sukot, gdje sebi sagradi kuću, a svom blagu podigne staje.  Stoga je onom mjestu dano ime Sukot.",Croatian
"Došavši tako iz Padan Arama, Jakov sretno stigne u grad  Šekem, koji se nalazi u zemlji kanaanskoj, i postavi svoj šator  pred gradom.",Croatian
"A komad zemlje na kojoj je postavio svoj šator  kupi od sinova Hamora, Šekemova oca, za stotinu kesita.",Croatian
"Tu  podiže žrtvenik i nazva ga ""El, Bog Izraelov"".",Croatian
"Dina, kći koju je Lea rodila Jakovu, iziđe da posjeti neke  žene onoga kraja.",Croatian
"Opazi je Hivijac Šekem, sin Hamora, poglavice  kraja, pa je pograbi i na silu s njom leže.",Croatian
"Njegovo srce prione  za Dinu, Jakovljevu kćer, i on se u djevojku zaljubi. Nastojao  je pridobiti djevojčino srce.",Croatian
"Šekem je govorio i svom ocu  Hamoru: ""Onu mi djevojku uzmi za ženu!""",Croatian
"Jakov sazna da je  Šekem obeščastio njegovu kćer Dinu. Ali kako su njegovi sinovi  bili uz blago na polju, Jakov nije poduzimao ništa dok oni ne  dođu.",Croatian
"Uto dođe k Jakovu Šekemov otac Hamor da se s njim sporazumije,",Croatian
"upravo kad su se Jakovljevi sinovi vraćali iz polja. Kad  su čuli vijest, ljudi su bili ojađeni i vrlo ljuti. Što je Šekem  učinio - legavši s Jakovljevom kćeri - u Izraelu je bila sramota.  To se nije smjelo trpjeti.",Croatian
"Hamor im reče. ""Moj se sin Šekem  svom dušom zaljubio u vašu kćer. Dajte mu je za ženu!",Croatian
"Oprijateljite  se s nama: dajite nam svoje kćeri, a naše kćeri uzimajte sebi!",Croatian
"Tako možete živjeti među nama; zemlja je pred vama da se  naselite, u njoj se slobodno krećete i stječete imovinu!""",Croatian
"Potom  Šekem reče njezinu ocu i njezinoj braći: ""Da nađem milost u vašim  očima, dat ću vam što zatražite.",Croatian
"Tražite od mene koliko hoćete:  sve što god zapitate dat ću, samo mi dajte djevojku za ženu.""",Croatian
Jakovljevi sinovi odgovore Šekemu i njegovu ocu Hamoru  - govorili su s prijevarom jer je obeščastio njihovu sestru Dinu  -,Croatian
"te im rekoše: ""Ne možemo pristati da svoju sestru damo  čovjeku koji nije obrezan, jer bi to za nas bila sramota.",Croatian
"Jedino  ćemo je dati ako postanete kao i mi, ako obrežete sve svoje muškarce.",Croatian
"Onda vam možemo davati svoje kćeri i uzimati vaše sebi, s  vama se naseliti i biti jedan rod.",Croatian
"A ako ne pristajete na  obrezanje, uzet ćemo svoju kćer i otići.""",Croatian
"Hamoru i Šekemu, Hamorovu sinu, njihov se zahtjev učini povoljan.",Croatian
"Mladić  nije časio da zahtjev izvrši, jer je čeznuo za Jakovljevom kćeri;  a bio je najuvaženiji od svih u očevu domu.",Croatian
Tako Hamor i njegov sin Šekem dođu u svoje gradsko vijeće  i obrate se svojim sugrađanima ovako:,Croatian
"""Ovaj je svijet prijazan;  neka se među nama u zemlji nasele; neka se po njoj slobodno kreću;  ima dosta prostora u zemlji za njih; možemo uzimati njihove kćeri  sebi za žene, a njima davati svoje.",Croatian
No ljudi će pristati  da među nama žive i s nama budu jedan rod samo ako se svi naši  muškarci obrežu kao što su oni obrezani.,Croatian
"Zar tako ne bi stoka  koju su stekli, sve njihovo blago - bilo naše? Pristanimo, pa  neka se među nama nasele!""",Croatian
"Svi odrasli muškarci koji imaju pravo izaći na gradska  vrata poslušaše Hamora i njegova sina Šekema, pa bude obrezan  svaki muškarac - svaki koji ima pravo izaći na gradska vrata.",Croatian
"A trećega dana, dok su oni još bili u bolovima, dva Jakovljeva  sina, Šimun i Levi, Dinina braća, pograbe svaki svoj mač i nesmetano  dođu u grad te poubijaju sve muškarce.",Croatian
"Sasijeku mačem Hamora  i njegova sina Šekema, uzmu Dinu iz Šekemove kuće i odu.",Croatian
Ostali  Jakovljevi sinovi dođu na ubijene i opustoše grad što je njihova  sestra bila obeščašćena.,Croatian
"Što je bilo krupne i sitne stoke  i magaradi, u gradu i u polju, otjeraju;",Croatian
"opljačkaju sva njihova  dobra, a svu im djecu i žene - sve što je bilo po kućama - odvedu  u roblje.",Croatian
"Jakov reče Šimunu i Leviju: ""Uveli ste me u nepriliku  omrazivši me stanovnicima zemlje, Kanaancima i Perižanima. Ako  se ujedine protiv mene i napadnu me, dok je nas ovako malo na  broj, istrijebit će me s mojim domom.""",Croatian
"Oni odgovore: ""Zar  da prema našoj sestri postupaju kao prema kakvoj bludnici?""",Croatian
"Bog reče Jakovu: ""Ustani, idi gore u Betel te ondje ostani!  Načini ondje žrtvenik Bogu koji ti se objavio kad si bježao od  svoga brata Ezava!""",Croatian
"I Jakov reče svojoj obitelji i svima koji bijahu s njime:  ""Odbacite tuđe kumire koji se nalaze u vašoj sredini; očistite  se i preobucite.",Croatian
"Idemo gore u Betel; ondje ću načiniti žrtvenik  Bogu, koji me uslišao kad sam bio u nevolji i sa mnom bio na  putu kojim sam hodio.""",Croatian
"Oni predaju Jakovu sve tuđe kumire  što su ih imali i naušnice što su bile o njihovim ušima, pa ih  Jakov zakopa pod hrast kod Šekema.",Croatian
"Kad su se zaputili, strah  od Boga spopadne okolišna mjesta, tako da nisu išli u potjeru  za Jakovljevim sinovima.",Croatian
"Jakov stigne u Luz, to jest Betel, u zemlji kanaanskoj, i sav puk što je bio s njim.",Croatian
"Ondje sagradi žrtvenik i mjesto  nazva El Betel, jer mu se ondje Bog objavio kad on bježaše pred  svojim bratom Ezavom.",Croatian
"Tada umre Rebekina dojilja Debora te  je sahraniše pod Betelom, pod hrastom, koji se otad zove ""Tužni  hrast"".",Croatian
"Bog se opet objavi Jakovu kad je stigao iz Padan Arama, te ga blagoslovi.",Croatian
"Bog mu reče: ""Ime ti je Jakov, ali se  odsad nećeš zvati Jakov nego će Izrael biti tvoje ime."" Tako  ga prozva Izraelom.",Croatian
"Onda mu Bog reče: ""Ja sam El Šadaj - Bog Svesilni! Budi  rodan i množi se! Od tebe poteći će narod, mnoštvo naroda, i  kraljevi iz tvog će izaći krila.",Croatian
"Zemlju što je dadoh Abrahamu  i Izaku tebi predajem; i potomstvu tvojem poslije tebe zemlju  ću ovu dati.""",Croatian
A onda Bog ode od njega gore.,Croatian
"Na mjestu gdje je Bog s njim govorio Jakov uspravi stup, stup od kamena; na njemu prinese žrtvu i izli ulja.",Croatian
A mjesto  gdje mu je Bog govorio Jakov nazva Betel.,Croatian
"Potom odu iz Betela. Još bijaše malo puta do Efrate,  a Rahela se nađe pri porođaju. Napali je teški trudovi.",Croatian
"Kad  su joj porođajni bolovi bili najteži, reče joj babica: ""Ne boj  se jer ti je i ovo sin!""",Croatian
Kad se rastavljala s dušom - jer  umiraše Rahela - nadjenu sinu ime Ben Oni; ali ga otac prozva  Benjamin.,Croatian
"Tako umrije Rahela. Sahrane je na putu u Efratu, to jest Betlehem.",Croatian
A na njezinu grobu Jakov podigne spomenik  - onaj što je na Rahelinu grobu do danas.,Croatian
Izrael krenu dalje te razape svoj šator s onu stranu  Migdal-Edera.,Croatian
"Dok je Izrael boravio u onom kraju, ode Ruben  i legne s Bilhom, priležnicom svoga oca. Sazna za to Izrael. Izrael je imao dvanaest sinova.",Croatian
"S Leom: Rubena, koji  je Jakovljev prvorođenac, Šimuna, Levija, Judu, Jisakara i Zebuluna;",Croatian
s Rahelom: Josipa i Benjamina;,Croatian
"s Bilhom, Rahelinom sluškinjom:  Dana i Naftalija;",Croatian
"sa Zilpom, sluškinjom Leinom: Gada i Ašera.  To su Jakovljevi sinovi što su mu se rodili u Padan Aramu.",Croatian
"Jakov dođe k svome ocu Izaku u Mamru u Kirjat Arbu, to  je Hebron - gdje su boravili Abraham i Izak kao pridošlice.",Croatian
"Kad  je Izaku bilo sto i osamdeset godina, umrije.",Croatian
"Izak izdahne  i umre, starac i godinama zasićen, te bude pridružen svojim precima.  Sahrane ga njegovi sinovi, Ezav i Jakov.",Croatian
"Ovo su potomci Ezava, koji se zvao i Edom.",Croatian
"Ezav je uzeo  sebi žene od kanaanskih djevojaka: Adu, kćer Hetita Elona; Oholibamu, kćer Ane, unuku Sibeona Horijca;",Croatian
"i Basematu, kćer Jišmaelovu, sestru Nebajotovu.",Croatian
"Ada Ezavu rodi Elifaza, a Basemata rodi  Reuela,",Croatian
"Oholibama rodi Jeuša, Jalama i Koraha. To su Ezavovi  sinovi koji se rodiše u zemlji kanaanskoj.",Croatian
"Ezav uzme svoje žene, svoje sinove, svoje kćeri, svu čeljad  svoga doma; svoju stoku - krupnu i sitnu; svu imovinu što ju  je namakao u zemlji kanaanskoj, pa ode u zemlju seirsku, daleko  od svog brata Jakova.",Croatian
"Njihov se, naime, posjed jako uvećao  te nisu mogli ostati zajedno: kraj u kojem su boravili nije ih  mogao izdržavati zbog njihova blaga.",Croatian
Tako se Ezav - Edom nazvani  - naseli u brdskom kraju Seiru.,Croatian
"Ovo je, dakle, potomstvo Ezava, praoca Edomaca, u brdskom  kraju Seiru.",Croatian
"Ovo su imena Ezavovih sinova: Elifaz, sin Ezavove žene  Ade; Reuel, sin Ezavove žene Basemate.",Croatian
"Elifazovi su sinovi bili: Teman, Omar, Sefo, Gatam i  Kenaz.",Croatian
Timna je bila inoča Ezavova sina Elifaza; ona je Elifazu  rodila Amaleka. To su potomci Ezavove žene Ade.,Croatian
"A ovo su sinovi Reuelovi: Nahat, Zerah, Šama i Miza.  Oni su bili sinovi Ezavove žene Basemate.",Croatian
"A ovo su opet sinovi Ezavove žene Oholibame, Anine kćeri, unuke Sibeonove; ona je Ezavu rodila Jeuša, Jalama i Koraha.",Croatian
"Ovo su rodovske glave Ezavovih potomaka. Potomci Ezavova prvorođenca Elifaza: knez Teman, knez Omar, knez Sefo, knez Kenaz,",Croatian
"knez Korah, knez Gatam i knez Amalek.  To su rodovski glavari Elifazovi u zemlji edomskoj; to su potomci  Adini.",Croatian
"A ovo su potomci Ezavova sina Reuela: knez Nahat,  knez Zerah, knez Šama i knez Miza. To su rodovski glavari Reuelovi  u zemlji edomskoj; to su potomci Ezavove žene Basemate.",Croatian
"A ovo su potomci Ezavove žene Oholibame: knez Jeuš, knez  Jalam i knez Korah. To su rodovski glavari Ezavove žene Oholibame, kćeri Anine.",Croatian
"To su bili sinovi Ezava-Edoma, njihovi knezovi.",Croatian
"A ovo su sinovi Seira Horijca, žitelji one zemlje: Lotan, Šobal, Sibeon, Ana,",Croatian
"Dišon, Eser i Dišan. To su koljenovići  Horijci, sinovi Seirovi, u zemlji edomskoj.",Croatian
Lotanovi sinovi bili su: Hori i Hemam; a sestra Lotanova  bila je Timna.,Croatian
"Ovo su bili sinovi Šobalovi: Alvan, Manahat, Ebal, Šefo i Onam.",Croatian
Sinovi Sibeonovi bijahu Aja i Ana. Ana  je onaj koji je našao vruća vrela u pustari dok je čuvao magarad  svoga oca Sibeona.,Croatian
Ovo su bila djeca Ane: sin Dišon i Anina  kći Oholibama.,Croatian
"Ovo su bili sinovi Dišonovi: Hemdan, Ešban, Jitran i Keran.",Croatian
"Ovo su bili sinovi Eserovi: Bilhan, Zaavan  i Akan.",Croatian
A sinovi Dišanovi bili su: Uz i Aran.,Croatian
"Ovo su knezovi Horijaca: knez Lotan, knez Šobal, knez  Sibeon, knez Ana,",Croatian
"knez Dišon, knez Eser i knez Dišan. To  su bili knezovi Horijaca, glavar za glavarom, u zemlji seirskoj.",Croatian
Evo kraljeva koji su kraljevali u edomskoj zemlji prije  nego je zavladao kralj sinova Izraelovih.,Croatian
Beorov sin Bela  vladao je u Edomu; njegov se grad zvao Dinhaba.,Croatian
"Kad je umro  Bela, na njegovo se mjesto zakraljio Jobab, sin Zeraha iz Bosre.",Croatian
"Kad je umro Jobab, zakraljio se na njegovo mjesto Hušam iz  temanske zemlje.",Croatian
"Kad je umro Hušam, zakraljio se na njegovo  mjesto Bedadov sin Hadad, koji je potukao Midjance na Moapskom  polju. Ime je njegovu gradu bilo Avit.",Croatian
"Kad je umro Hadad, zakraljio se na njegovo mjesto Samla iz Masreke.",Croatian
"Kad je  umro Samla, zakraljio se na njegovo mjesto Šaul iz Rehobota na  Rijeci.",Croatian
"Kad umrije Šaul, zavlada Baal Hanan, Akborov sin.",Croatian
"Kad je umro Baal Hanan, Akborov sin, vladaše Hadad. Ime je  njegovu gradu bilo Pai. Žena mu se zvala Mehetabela. Bila je  kći Matredova, iz Me Zahaba.",Croatian
"Ovo su imena Ezavovih knezova s njihovim nazivima po  rodovima i smještaju: knez Timna, knez Alva, knez Jetet,",Croatian
"knez  Oholibama, knez Ela, knez Pinon,",Croatian
"knez Kenaz, knez Teman,  knez Mibzar,",Croatian
"knez Magdiel i knez Iram. To su bili knezovi  edomski, prema njihovim naseljima u zemlji koju su zaposjeli.  To je Ezav, praotac Edomaca.",Croatian
A Jakov se bijaše nastanio u zemlji gdje je njegov otac boravio  kao pridošlica - u zemlji kanaanskoj.,Croatian
"Evo nasljedstva Jakovljeva. Kao mladić, u dobi od sedamnaest godina, Josip je čuvao stada  sa svojom braćom, sinovima Bilhe i Zilpe, koje bijahu žene njegova  oca. Josip je ocu svome donosio zle glasove o njima.",Croatian
Izrael je volio Josipa više nego ijednog svoga sina jer  je bio dijete njegove staračke dobi; i on mu napravi kićenu haljinu.,Croatian
"Kako njegova braća opaze da ga njihov otac voli više od svih  drugih svojih sinova, zamrze ga toliko da mu nisu mogli ni prijaznu  riječ progovoriti.",Croatian
"Jednom Josip usni san i kaza ga svojoj braći, a oni ga  zbog toga još više zamrze.",Croatian
"""Poslušajte"", reče im, ""san što  sam ga usnio!",Croatian
"Pomislite! Vezali smo nasred polja snopove,  kadli se najednom moj snop uspravi i stade uzgor. Uto se vaši  snopovi okupe okolo i duboko se poklone mom snopu.""",Croatian
"Njegova  ga braća upitaše: ""Kaniš li nad nama zakraljevati? Hoćeš li nam  biti gospodar?"" I još ga više zamrze zbog njegova pričanja o  snovima.",Croatian
"Usni on još jedan san te ga ispriča svojoj braći:  ""Još sam jedan san usnuo. Pazite! Sunce, mjesec i jedanaest zvijezda  duboko mi se klanjahu!""",Croatian
"Kad je to ispričao svome ocu, ukori  ga otac i reče mu: ""Što znači taj san što si ga usnuo? Zar ćemo  doći ja, tvoja majka i tvoja braća pa ti se do zemlje klanjati?""",Croatian
"I dok su braća od zavisti bila ljuta na nj, njegov je otac  razmišljao o svemu.",Croatian
Jednom njegova braća odu čuvati očeva stada blizu Šekema.,Croatian
"Izrael reče Josipu: ""Tvoja braća čuvaju stada kod Šekema, pa hajde da te pošaljem k njima."" On mu odgovori: ""Dobro, idem.""",Croatian
"Potom će mu otac: ""Hajde i vidi kako su ti braća i stoka  pa mi javi."" Tako ga otpremi iz doline Hebrona, i on stigne u  Šekem.",Croatian
"Neki čovjek nađe ga gdje luta poljem pa ga upita: ""Što  tražiš?""",Croatian
"""Tražim braću"", odgovori. ""Možeš li mi kazati gdje  čuvaju stada?""",Croatian
"A čovjek reče: ""Odavde su otišli. Čuo sam  ih gdje govore: 'Hajdemo u Dotan.'"" Tako Josip ode za svojom  braćom i nađe ih u Dotanu.",Croatian
"Oni ga opaze izdaleka; prije nego im se približio, počnu  se dogovarati da ga ubiju.",Croatian
"I jedan drugom reče: ""Eno stiže  onaj sanjar!",Croatian
"Hajde da ga sad ubijemo i bacimo u kakvu čatrnju!  Možemo kazati da ga je proždrla divlja zvijer. Vidjet ćemo što  će biti od njegovih snova!""",Croatian
"Ali kad je to čuo Ruben, pokuša da ga izbavi iz njihovih  šaka. I reče: ""Nemojmo oduzimati njegova života!",Croatian
"Ne prolijevajte  krvi"" - dalje je govorio Ruben. ""Bacite ga u čatrnju u pustari;  ali ne dižite na nj ruke!"" Htio ga je tako izbaviti iz njihovih  šaka i odvesti ocu.",Croatian
"Ali kad je Josip stigao braći, oni s  Josipa svuku njegovu haljinu, haljinu kićenu što je bila na njemu;",Croatian
pograbe ga i bace u čatrnju. Čatrnja je bila prazna; nije  bilo u njoj vode.,Croatian
"Potom sjednu da ručaju. Kako podignu svoje oči, opaze povorku Jišmaelaca gdje dolazi  iz Gileada. Deve su im nosile mirodije, balzam i mirisavu smolu  da ih preprodaju u Egipat.",Croatian
"Tada reče Juda svojoj braći: ""Što  ćemo postići ako ubijemo svog brata a krv njegovu sakrijemo?",Croatian
"Hajde da ga prodamo Jišmaelcima; ali ne dižimo na nj ruke.  TÓa on je naš brat, naše meso."" Braća ga poslušaju.",Croatian
"Uto naiđu ljudi, midjanski trgovci. Braća izvuku Josipa  iz čatrnje i prodaju ga za dvadeset srebrnika Jišmaelcima, a  oni Josipa dovedu u Egipat.",Croatian
"Kad se Ruben vratio k čatrnji i vidio da Josipa nema  u čatrnji, razdere svoju odjeću.",Croatian
"A kad se vratio svojoj braći, povika: ""Dječaka nema! Kamo ću ja sad?""",Croatian
"A oni uzmu Josipovu haljinu, zakolju jedno kozle i haljinu  zamoče u krv.",Croatian
"Kićenu haljinu otpreme ocu i poruče: ""Ovo smo  našli; gledaj je li ovo haljina tvoga sina ili nije.""",Croatian
"Prepozna  je on pa reče: ""Haljina je moga sina! Divlja ga je zvijer rastrgla!  Na komade je Josip rastrgan!""",Croatian
"I razdere Jakov svoje haljine, stavi pokorničku kostrijet oko bokova i dugo vremena oplakivaše  svoga sina.",Croatian
"Svi su ga njegovi sinovi i sve njegove kćeri  nastojali utješiti, ali se on ne mogaše utješiti. Govorio je:  ""Ne, sići ću k svome sinu u Šeol tugujući!"" Tako ga je oplakivao  njegov otac.",Croatian
"A Midjanci ga prodaju u Egipat Potifaru, dvoraninu faraonovu, zapovjedniku straže.",Croatian
Otprilike u to vrijeme Juda ode od svoje braće te okrenu nekom  Adulamcu komu ime bijaše Hira.,Croatian
Tu Juda zapazi kćer jednog  Kanaanca - zvao se Šua - i njome se oženi. Priđe njoj,Croatian
"te ona  zače i rodi sina, komu dade ime Er.",Croatian
"Opet ona zače, rodi sina  i dade mu ime Onan.",Croatian
Još jednog sina rodi te mu nadjene ime  Šela. Nalazila se u Kezibu kad je njega rodila.,Croatian
Juda oženi svoga prvorođenca Era djevojkom kojoj bijaše  ime Tamara.,Croatian
Ali Judin prvorođenac Er uvrijedi Jahvu i Jahve  ga pogubi.,Croatian
"Tada reče Juda Onanu: ""Priđi k udovici svoga brata, izvrši prema njoj djeversku dužnost i tako očuvaj lozu svome  bratu!""",Croatian
"Ali Onan, znajući da se sjeme neće računati kao njegovo, ispuštaše ga na zemlju kad god bi prišao bratovoj udovici, tako  da ne dade potomstva svome bratu.",Croatian
"To što je činio uvrijedilo  je Jahvu, pa i njega pogubi.",Croatian
"Onda Juda reče svojoj nevjesti  Tamari: ""Ostani kao udovica u domu svoga oca dok poodraste moj  sin Šela."" Bojao se, naime, da bi i on mogao umrijeti kao i njegova  braća. I tako Tamara ode da živi u očevu domu.",Croatian
"Dugo vremena poslije toga umre Šuina kći, Judina žena.  Kad je prošlo vrijeme žalosti, Juda ode, zajedno sa svojim prijateljem  Adulamcem Hirom, u Timnu da striže svoje ovce.",Croatian
"Obavijeste  Tamaru: ""Eno ti je svekar"", rekoše joj, ""na putu u Timnu da striže  ovce.""",Croatian
"Ona svuče udovičko ruho, navuče koprenu i zamota se  pa sjede na ulazu u Enajim, što je na putu k Timni. Vidjela je, naime, da je Šela odrastao, ali nju još ne udaše za nj.",Croatian
"Kad je Juda opazi, pomisli da je bludnica, jer je bila  pokrila lice.",Croatian
"Svrati se on k njoj i reče: ""Daj da ti priđem!""  Nije znao da mu je nevjesta. A ona odgovori: ""Što ćeš mi dati  da uđeš k meni?""",Croatian
"""Spremit ću ti jedno kozle od svoga stada"", odgovori. ""Treba da ostaviš jamčevinu dok ga ne pošalješ.""",Croatian
"A  on zapita: ""Kakvu jamčevinu da ti ostavim?"" Ona odgovori: ""Svoj  pečatnjak o vrpci i štap što ti je u ruci."" Dade joj jedno i  drugo, a onda priđe k njoj i ona po njem zače.",Croatian
Potom ona  ustade i ode; skide sa sebe koprenu i opet se odjenu u svoje  udovičko ruho.,Croatian
"Uto Juda pošalje kozle po svom prijatelju Adulamcu da  iskupi jamčevinu iz ruku žene, ali je nije mogao naći.",Croatian
"Upita  ljude u mjestu: ""Gdje je bludnica što se nalazila uz put u Enajim?""  Oni mu odgovore: ""Ovdje nije nikad bilo bludnice.""",Croatian
"Tako se  on vrati k Judi pa reče: ""Nisam je mogao naći. Osim toga, ljudi  mi u mjestu rekoše da ondje nije nikad bilo bludnice.""",Croatian
"Onda  reče Juda: ""Da ne ostanemo za ruglo, neka ih drži! Slao sam joj, eto, ovo kozle, ali je ti nisi našao.""",Croatian
"Otprilike poslije tri mjeseca donesoše vijest Judi: ""Tvoja  nevjesta Tamara odala se bludništvu; čak je u bludničenju i začela.""  ""Izvedite je"", naredi Juda, ""pa neka se spali!""",Croatian
"Dok su je  izvodili, ona poruči svekru: ""Začela sam po čovjeku čije je ovo.""  Još doda: ""Vidi čiji je ovaj pečatnjak o vrpci i ovaj štap!""",Croatian
"Juda ih prepozna pa reče: ""Ona je pravednija nego ja, koji  joj nisam dao svoga sina Šelu."" Ali više s njom nije imao posla.",Croatian
"Kad joj je došlo vrijeme da rodi, pokaže se da nosi blizance.",Croatian
"Dok je rađala, jedan od njih pruži ruku van. Nato babica  priveže za njegovu ruku crven konac govoreći: ""Ovaj je izišao  prvi.""",Croatian
"Ali baš tada on uvuče ruku te iziđe njegov brat. A  ona reče: ""Kakav li proder napravi!"" Stoga mu nadjenu ime Peres.",Croatian
Poslije iziđe njegov brat koji je oko ruke imao crveni konac.  Njemu dadoše ime Zerah.,Croatian
"Josipa dovedoše u Egipat. Tu ga od Jišmaelaca koji su ga onamo  doveli kupi Egipćanin Potifar, dvoranin faraonov i zapovjednik  njegove tjelesne straže.",Croatian
"Jahve je bio s Josipom, zato je u  svemu imao sreću: Egipćanin ga uzme k sebi u kuću.",Croatian
Vidje njegov  gospodar da je Jahve s njim i da svemu što mu ruka poduzme Jahve  daje uspjeh;,Croatian
"zavolje on Josipa, uze ga za dvoranina i postavi  ga za upravitelja svoga doma i povjeri mu sav svoj imetak.",Croatian
"I  otkad mu je povjerio upravu svoga doma i svega svog imetka, blagoslovi  Jahve dom Egipćaninov zbog Josipa: blagoslov Jahvin bijaše na  svemu što je imao - u kući i u polju.",Croatian
"I tako sve svoje prepusti  brizi Josipovoj te se više ni za što nije brinuo, osim za jelo  što je jeo. A Josip je bio mladić stasit i naočit.",Croatian
"Poslije nekog vremena žena njegova gospodara zagleda se  u Josipa i reče mu: ""Legni sa mnom!""",Croatian
"On se oprije i reče ženi  svoga gospodara: ""Gledaj! Otkako sam ja ovdje, moj se gospodar  ne brine ni za što u kući; sve što ima meni je povjerio.",Croatian
"On  u ovoj kući nema više vlasti negoli ja i ništa mi ne krati, osim  tebe, jer si njegova žena. Pa kako bih ja mogao učiniti tako  veliku opačinu i sagriješiti protiv Boga!""",Croatian
"Iako je Josipa  salijetala iz dana u dan, on nije pristajao da uz nju legne;  nije joj prilazio.",Croatian
"Jednog dana Josip uđe u kuću na posao. Kako nikog od  služinčadi nije bilo u kući,",Croatian
"ona ga uhvati za ogrtač i reče:  ""Legni sa mnom!"" Ali on ostavi svoj ogrtač u njezinoj ruci, otrže  se i pobježe van.",Croatian
"Vidjevši ona da je u njezinoj ruci ostavio  ogrtač i pobjegao van,",Croatian
"zovne svoje sluge te im reče: ""Gledajte!  Trebalo je da nam dovede jednog Hebrejca da se s nama poigrava.  Taj k meni dođe da sa mnom legne, ali sam ja na sav glas zaviknula.",Croatian
"A čim je čuo kako vičem, ostavi svoj ogrtač pokraj mene i  pobježe van.""",Croatian
Uza se je držala njegov ogrtač dok mu je gospodar došao  kući.,Croatian
"Onda i njemu kaza istu priču: ""Onaj sluga Hebrejac  koga si nam doveo dođe k meni da sa mnom ljubaka!",Croatian
"Ali čim  je čuo kako vičem, ostavi svoj ogrtač pokraj mene i pobježe van.""",Croatian
"Kad je njegov gospodar čuo pripovijest svoje žene koja reče:  ""Eto, tako sa mnom tvoj sluga"", razgnjevi se.",Croatian
Gospodar pograbi  Josipa i baci ga u tamnicu - tamo gdje su bili zatvoreni kraljevi  utamničenici. I osta u tamnici.,Croatian
"Ali je Jahve bio s njim, iskaza naklonost Josipu te on  nađe milost u očima upravitelja tamnice.",Croatian
Tako upravitelj  tamnice preda u Josipove ruke sve utamničenike koji su se nalazili  u tamnici; i ondje se ništa nije radilo bez njega.,Croatian
"Budući  da je Jahve bio s njim, upravitelj tamnice nije nadgledao ništa  što je Josipu bilo povjereno: Jahve bijaše s njim, i što god  bi poduzeo, Jahve bi to okrunio uspjehom.",Croatian
"Poslije toga peharnik se i pekar egipatskog kralja ogriješe  o svoga gospodara, kralja egipatskog.",Croatian
"Faraon se razljuti na  svoja dva dvoranina, glavnog peharnika i glavnog pekara,",Croatian
"te  ih stavi u zatvor, u zgradu zapovjednika tjelesne straže - u  istu tamnicu gdje je i Josip bio zatvoren.",Croatian
"Zapovjednik tjelesne  straže odredi Josipa da ih poslužuje. Pošto su proveli u zatvoru neko vrijeme,",Croatian
"obojica njih  - peharnik i pekar egipatskog kralja, utamničenici - usnu san  jedne te iste noći. Svaki je usnuo svoj san; i svaki je san imao  svoje značenje.",Croatian
"Kad je Josip ujutro došao k njima, opazi da  su neraspoloženi.",Croatian
"Upita faraonove dvorane koji su bili s njim  u zatvoru u zgradi njegova gospodara: ""Zašto ste danas tako potišteni?""",Croatian
"Odgovore mu: ""Sne smo usnuli, ali nikog nema da nam ih protumači.""  Josip im reče: ""Zar tumačenje ne spada na Boga? Dajte, pričajte  mi!""",Croatian
"Onda je glavni peharnik ispripovjedio Josipu svoj san:  ""Sanjao sam da je preda mnom lozov trs.",Croatian
"Na trsu bile tri  mladice. I tek što je propupao, procvjeta i na njegovim grozdovima  sazru bobe.",Croatian
"Kako sam u ruci držao faraonov pehar, uzmem grožđa, istiještim ga u faraonov pehar, a onda stavim pehar u faraonovu  ruku.""",Croatian
"Josip mu reče: ""Ovo ti je značenje: tri mladice tri  su dana.",Croatian
"Poslije tri dana faraon će te pomilovati i vratiti  na tvoje mjesto; opet ćeš stavljati pehar faraonu u ruku, kao  i prije, dok si mu bio peharnik.",Croatian
"Kada ti bude opet dobro, sjeti se da sam i ja bio s tobom, pa mi učini ovu uslugu: spomeni  me faraonu i pokušaj me izvesti iz ove kuće.",Croatian
"Jer, zbilja, bio sam silom odveden iz zemlje Hebreja; ni ovdje nisam ništa  skrivio, a baciše me u tamnicu.""",Croatian
"Kad je glavni pekar vidio kako je Josip dao dobro tumačenje, reče mu: ""Usnuh da su mi na glavi tri bijele košare.",Croatian
"U najgornjoj  bilo svakovrsna peciva što ga pekar pripravlja faraonu, ali su  ptice jele iz košare povrh moje glave.""",Croatian
"Josip odgovori: ""Ovo  je značenje: tri košare tri su dana.",Croatian
"Poslije tri dana faraon  će uzdići tvoju glavu i o drvo te objesiti te će ptice jesti  meso s tebe.""",Croatian
"I zaista, trećega dana, kad je faraon priredio gozbu  za sve svoje službenike - bio mu je rođendan - iz sredine svojih  službenika izluči glavnog peharnika i glavnog pekara.",Croatian
"Vrati  glavnog peharnika u peharničku službu te je i dalje stavljao  pehar u faraonovu ruku,",Croatian
"a glavnog pekara objesi, kako je  Josip protumačio.",Croatian
Ipak se glavni peharnik nije sjetio Josipa  - zaboravio je na nj.,Croatian
Poslije dvije godine usnu faraon da stoji pokraj Nila.,Croatian
"Iz  Nila iziđe sedam krava, lijepih i debelih; pasle su po šašu.",Croatian
"Ali odmah poslije njih iz Nila iziđe sedam drugih krava, ružnih  i mršavih, te stanu uz one krave na obali Nila.",Croatian
"Ružne i mršave  krave požderu ono sedam lijepih i pretilih, i uto se faraon probudi.",Croatian
Opet zaspi te usnu drugi san: sedam punih i jedrih klasova  izraste na jednoj stabljici.,Croatian
"Ali, eto, poslije njih uzraste  sedam klasova šturih, istočnjakom opaljenih.",Croatian
"Šturi klasovi  proždru sedam jedrih i punih klasova. I faraon se probudi, i  gle: bio je to san.",Croatian
"Ujutro faraon bijaše uznemiren u duši, pa pozva sve čarobnjake  i sve mudrace egipatske: ispriča im faraon svoje sne, ali mu  ih nitko nije mogao protumačiti.",Croatian
"Onda progovori faraonov glavni  peharnik: ""Moram danas spomenuti jedan svoj propust.",Croatian
"Jednom, kad se faraon razljutio na svoje službenike, mene i glavnog  pekara stavio je u zatvor u zgradi glavnog upravitelja.",Croatian
"Usnusmo  san iste noći, i ja i on, ali je svaki od nas usnuo san drugog  značenja.",Croatian
"Onda je s nama bio neki mladi Hebrej, sluga zapovjednika  straže. Ispričasmo njemu svoje sne, a on nam ih protumači: kaza  svakom značenje njegova sna.",Croatian
"Kako nam ih je protumačio, tako  nam se i dogodilo: mene vratiše na moje mjesto, a onoga objesiše.""",Croatian
"Faraon odmah pošalje po Josipa; izvuku ga brže-bolje  iz tamnice; ošišaju mu kosu, obuku novo odijelo i on stupi pred  faraona.",Croatian
"Onda faraon reče Josipu: ""Usnuo sam san, a nitko  ga ne može protumačiti. Čuo sam o tebi da možeš protumačiti san  čim ga čuješ.""",Croatian
"""Ništa ja ne mogu"", odgovori Josip faraonu, ""nego će Bog dati pravi odgovor faraonu.""",Croatian
"Onda je faraon pripovjedao Josipu: ""U svom snu stojim  na obali Nila.",Croatian
I gle! Iz Nila iziđe sedam debelih i lijepih  krava. Pasle su po šašu.,Croatian
"Poslije njih izađe drugih sedam  krava. Bile su mršave, vrlo ružne i koštunjave. Još nikad ne  vidjeh onako ružnih krava u svoj zemlji egipatskoj!",Croatian
I sedam  mršavih i ružnih krava proždru prvih sedam debelih krava.,Croatian
"Pa  iako su ih progutale, nije se vidjelo da im je što u trbuhu:  bile su ružne kao i prije. Uto se probudim.",Croatian
Zatim sam u snu  vidio kako na jednoj stabljici uzraste sedam punih i lijepih  klasova.,Croatian
"Ali poslije njih uzraste sedam klasova zgrčenih, šturih, istočnjakom opaljenih.",Croatian
"I šturi klasovi proždru sedam  jedrih klasova. Kazao sam ovo i vračarima, ali nema nikoga da  mi razjasni.""",Croatian
"Onda Josip reče faraonu: ""Faraonov je san samo jedan:  Bog javlja faraonu što kani učiniti.",Croatian
"Sedam lijepih krava, to je sedam godina; sedam lijepih klasova opet je sedam godina.  Tako je samo jedan san.",Croatian
"Sedam mršavih i ružnih krava poslije  njih, a tako i sedam praznih, istočnjakom opaljenih klasova,  označuje sedam gladnih godina.",Croatian
To je ono što sam već faraonu  rekao: Bog objavljuje faraonu što kani učiniti.,Croatian
"Dolazi, evo, sedam godina velikog obilja svoj zemlji egipatskoj.",Croatian
"A poslije  njih nastat će sedam gladnih godina, kada će se zaboraviti sve  obilje u zemlji egipatskoj.",Croatian
"Kako glad bude harala zemljom, neće se ni znati da je u zemlji bilo obilje - zbog gladi koja  će doći - jer će biti vrlo velika.",Croatian
"A što se faraonov san  ponovio, znači da se Bog na to zaista odlučio i da će to uskoro  provesti.",Croatian
Zato neka faraon izabere sposobna i mudra čovjeka  te ga postavi nad zemljom egipatskom.,Croatian
"Nadalje, neka se faraon  pobrine da postavi nadglednika u zemlji koji će kÓupiti petinu  sve žetve u zemlji egipatskoj za sedam godina obilja.",Croatian
Neka  skupljaju od svakog žita za sedam dobrih godina što dolaze; neka  s ovlaštenjem faraonovim sabiru žito za hranu i pohranjuju ga  po gradovima.,Croatian
"Neka zalihe služe za hranu u zemlji za sedam  godina gladi što će snaći zemlju egipatsku, tako da za gladi  zemlja ne propadne.""",Croatian
Svidje se odgovor faraonu i svim njegovim službenicima.,Croatian
"Zato faraon reče svojim službenicima: ""Zar bismo mogli naći  drugoga kao što je on, čovjeka koji bi bio tako obdaren duhom  Božjim?""",Croatian
"A onda faraon reče Josipu: ""Otkako je sve to Bog  tebi otkrio, nikoga nema sposobna i mudra kao što si ti.",Croatian
Ti  ćeš biti upravitelj moga dvora: sav će se moj narod pokoravati  tvojim naredbama. Jedino prijestoljem ja ću biti veći od tebe.,Croatian
"Postavljam te, evo,"" reče faraon Josipu, ""nad svom zemljom  egipatskom.""",Croatian
"Poslije toga skine faraon sa svoje ruke pečatni  prsten i stavi ga Josipu na ruku. Zatim zaodjene Josipa odjećom  od najljepše tkanine, a o vrat mu objesi zlatan lanac.",Croatian
"Vozio  se on u kolima kao njegov zamjenik, a pred njim klicahu: ""Abrek!  Na koljena!"" Tako ga postavi nad svu zemlju egipatsku.",Croatian
"Još  faraon reče Josipu: ""Premda sam ja faraon, neće nitko dići svoje  ruke ni noge bez tvog odobrenja u svoj zemlji egipatskoj.""",Croatian
"Faraon  nazva Josipa ""Safenat Paneah"", a za ženu mu dade Asenatu, kćer  Poti-Fere, svećenika u Onu. I Josip postade poznat po zemlji  egipatskoj.",Croatian
"Josipu je bilo trideset godina kad je stupio u službu  faraona, kralja egipatskog. A otišavši Josip ispred faraona,  putovao je po svoj zemlji egipatskoj.",Croatian
Za sedam rodnih godina  zemlja je rađala u obilju;,Croatian
"on je - u tih sedam godina što  ih je egipatska zemlja uživala - kÓupio od različite ljetine  i hranu pohranjivao u gradove, smještajući u svakom gradu urod  iz okolnih polja.",Croatian
"Tako Josip nagomila mnogo žita, kao pijeska  u moru, pa ga prestade i mjeriti jer mu mjere ne bijaše.",Croatian
"Dok još ne nasta gladna godina, Josip imade dva sina  koje mu rodi Asenata, kći Poti-Fere, svećenika u Onu.",Croatian
"Prvorođencu  Josip nadjenu ime Manaše, ""jer Bog je"", reče, ""dao te sam zaboravio  svoje teškoće i svoj očinski dom.""",Croatian
"Drugomu nadjenu ime Efrajim, ""jer Bog me"", reče, ""učinio rodnim u zemlji moje nevolje.""",Croatian
"Sedam godina obilja koje je uživala zemlja egipatska  dođe kraju,",Croatian
"a primače se sedam gladnih godina, kako je Josip  prorekao. U svim zemljama bijaše glad, a u svoj zemlji egipatskoj  bijaše kruha.",Croatian
"A kad je i sva zemlja egipatska osjetila glad, puk zavapi faraonu za kruh; a faraon reče Egipćanima: ""Idite  k Josipu i što god vam rekne, činite!""",Croatian
"Kad se glad proširi  po svoj zemlji, Josip rastvori skladišta te je Egipćane opskrbljivao  žitom, jer je glad postala žestoka i u zemlji egipatskoj.",Croatian
"Sav  je svijet išao u Egipat k Josipu da kupuje žita, jer je strašna  glad vladala po svem svijetu.",Croatian
"Kad je Jakov čuo da u Egiptu ima žita, reče svojim sinovima:  ""Što tu zurite jedan u drugoga?",Croatian
"Čujem da ima žita u Egiptu.  Otiđite dolje te nam ga odande nabavite da ostanemo na životu  i ne pomremo.""",Croatian
Tako desetero Josipove braće siđe da nabavi  žita iz Egipta.,Croatian
"Benjamina, Josipova pravog brata, Jakov ne  posla s ostalima. ""Da ga ne bi zadesila kakva nesreća"", govorio  je.",Croatian
"Među onima koji su išli nabavljati žito, jer u zemlji  kanaanskoj vladaše glad, bijahu i sinovi Izraelovi.",Croatian
Josip je bio namjesnik u zemlji; on je dijelio žito svemu  svijetu. Dođu tako i Josipova braća i poklone mu se licem do  zemlje.,Croatian
"Josip prepozna braću čim ih ugleda, ali se prema njima  vladao kao stranac i oštro im govorio. Zapita ih: ""Odakle dolazite?""  Odgovore: ""Iz zemlje kanaanske došli smo da kupimo hrane.""",Croatian
"Iako  je Josip prepoznao svoju braću, oni njega nisu prepoznali.",Croatian
"Josip  se sjeti snova što ih je o njima sanjao. I reče im: ""Vi ste uhode!  Došli ste da izvidite slaba mjesta ove zemlje.""",Croatian
"Oni mu odgovore:  ""Ne, gospodaru! Tvoje su sluge došle da nabave hrane.",Croatian
"Svi  smo sinovi jednog oca; pošteni smo ljudi; sluge tvoje nikad nisu  bile uhode.""",Croatian
"On će im opet: ""Ne, nego ste došli da izvidite  slaba mjesta ove zemlje.""",Croatian
"Nato oni uzvrate: ""Nas, tvojih  slugu, bijaše dvanaestero braće - sinovi jednog oca, u zemlji  kanaanskoj; najmlađi je sad s ocem, a jednoga više nema.""",Croatian
"No  Josip im dobaci: ""Onako kako sam vam već rekao: vi ste uhode!",Croatian
"Ovako ću vas iskušati: odavde, tako mi faraona, nećete izići  ako vaš najmlađi brat ne dođe ovamo!",Croatian
"Pošaljite jednoga između  sebe da vam dovede brata, a vi ostali u zatvor! Tako ću iskušati  vaše riječi i vidjeti je li u vas istina ili nije. Inače, tako  mi faraona, vi ste uhode!""",Croatian
Potom ih baci u zatvor na tri  dana.,Croatian
"Treći im dan reče Josip: ""Izvršite to, i ostat ćete na  životu, jer sam ja čovjek bogobojazan.",Croatian
"Ako ste pošteni, neka  jedan od vas ostane u zatvoru, a vi ostali idite i nosite žito  svojim izgladnjelim domovima.",Croatian
"Poslije toga dovedite mi svoga  najmlađeg brata, tako da se obistine vaše riječi te da ne izginete.""  Oni pristanu.",Croatian
"Zatim je jedan drugom govorio : ""Jao nama!  Stiže nas kazna zbog našega brata; gledali smo njegovu muku dok  nas je molio za milost, ali ga nismo uslišali. Stoga nas je ova  nevolja snašla.""",Croatian
"Ruben im odvrati: ""Zar vam nisam govorio:  Ne ogrešujte se o mladića! Ali vi niste slušali. Sad se traži  račun za njegovu krv.""",Croatian
"Nisu znali da ih Josip razumije, jer  su se s njim razgovarali preko tumača.",Croatian
On se od njih udalji  te zaplaka. Opet se vrati i razgovaraše s njima. Onda izdvoji  Šimuna između njih i naredi da bude svezan na njihove oči.,Croatian
Potom Josip zapovjedi da im vreće napune žitom; da svakome  njegov novac metnu u vreću i da im daju poputninu. Tako im učine.,Croatian
Tada oni natovare žito na svoje magarce i krenu odande.,Croatian
"Kad  na prenoćištu jedan od njih otvori svoju vreću da nahrani magarca, opazi svoj novac ozgo u vreći.",Croatian
"""Moj je novac vraćen!"" -  povika braći. - ""Evo ga u mojoj vreći!"" Zadrhta srce u njima.  Zgledaše se, uplašeni, i rekoše: ""Što nam ovo Bog uradi!""",Croatian
"Došavši k svome ocu Jakovu u zemlju kanaansku, kazaše  mu sve što ih je snašlo.",Croatian
"""Čovjek koji je gospodar one zemlje"", rekoše, ""oštro nam je govorio i optužio nas kao uhode.",Croatian
"Pošteni  smo ljudi, kazasmo mu, i nikad nismo bili uhode.",Croatian
"Bilo nas  je dvanaestero braće, sinovi istog oca, ali jednoga više nema, dok se najmlađi sad nalazi s našim ocem u zemlji kanaanskoj.",Croatian
"Ali čovjek koji je gospodar one zemlje reče nam: 'Ovim ću  doznati da ste pošteni ljudi: ostavite jednoga brata kod mene, a vi ostali uzmite što vam treba za izgladnjele domove, pa idite.",Croatian
"Onda mi dovedite svoga najmlađeg brata, tako da znam da niste  uhode, nego pošteni ljudi. Poslije toga vratit ću vam vašeg brata, i vi ćete se moći slobodno kretati u ovoj zemlji.'""",Croatian
"Kako su praznili svoje vreće, svaki nađe u vreći svoju  kesu. Opazivši to, zapadoše u strah - i oni i njihov otac.",Croatian
"""Mene  vi ostavljate bez djece!"" - reče im njihov otac. - ""Josipa je  nestalo, Šimuna nema, a sad biste odveli i Benjamina. Sve se  to na me svaljuje!""",Croatian
"Onda Ruben reče svome ocu: ""Ubij moja dva sina ako ti  ga ja natrag ne dovedem! Predaj ga u moje ruke, i ja ću ti ga  vratiti!""",Croatian
"""Moj sin neće s vama!"" - uzvrati on. - ""Njegov  je pravi brat već mrtav, a on je ostao sam. Ako bi ga na putu  na koji ćete poći snašla nesreća, u tuzi biste otpravili moju  sijedu glavu dolje u Šeol.""",Croatian
Strašna glad pritisla zemlju.,Croatian
"Kad su pojeli hranu koju  bijahu donijeli iz Egipta, njihov im otac reče: ""Idite opet i  nabavite nam malo hrane.""",Croatian
"Nato će mu Juda: ""Onaj nam je čovjek  jasno rekao: 'Ne smijete preda me ako vaš brat ne bude s vama.'",Croatian
"Ako si, dakle, voljan s nama poslati našega brata, mi ćemo  otići dolje i kupit ćemo ti žita.",Croatian
"Ali ako njega ne pustiš  s nama, onda mi tamo i ne idemo, jer nam je onaj zaprijetio:  'Ne smijete preda me ako vaš brat ne bude s vama.'""",Croatian
"""Zašto  ste mi"", zapita Izrael, ""nanijeli jad rekavši onom čovjeku da  imate još jednoga brata?""",Croatian
"Oni odgovore: ""Čovjek nas je neprestano  zapitkivao o nama i o našoj obitelji: 'Je li vam još živ otac?  Imate li još kojega brata?' Mi smo mu odgovarali na pitanja.  Kako smo mogli znati da će reći : 'Dovedite svoga brata!'""",Croatian
"Potom Juda reče svome ocu Izraelu: ""Pusti dječaka sa mnom  pa da se dignemo i krenemo; tako ćemo preživjeti, a ne pomrijeti, i mi, i ti, i naša djeca.",Croatian
"Ja za nj jamčim; mene drži odgovornim  za nj. Ako ga tebi ne vratim i preda te ga ne dovedem, bit ću  ti kriv svega vijeka.",Croatian
"TÓa da nismo toliko oklijevali, mogli  smo se već i dvaput vratiti.""",Croatian
"Njihov otac Izrael reče im: ""Kad je tako, neka bude,  ali učinite ovo: metnite u torbe najbiranijih proizvoda ove zemlje  i ponesite na dar onom čovjeku: nešto balzama, nešto meda i mirodija, mirisne smole, pa lješnjaka i badema.",Croatian
"Sa sobom uzmite dvostruko  novaca, jer treba vratiti novac koji ste našli u grlima svojih  vreća. Možda je ono bila zabuna.",Croatian
Uzmite svoga brata pa se  opet zaputite onom čovjeku.,Croatian
"Neka Bog Svemogući, El Šadaj, potakne onog čovjeka na milosrđe prema nama te vam pusti i drugoga  brata i Benjamina. A ja, moram li bez djece ostati, neka ostanem.""",Croatian
"Uzmu ljudi darove; uzmu sa sobom dvostruko novaca, povedu  Benjamina te siđu u Egipat i stupe pred Josipa.",Croatian
"Kad Josip  ugleda s njima Benjamina, reče upravitelju svoga kućanstva: ""Odvedi  ljude u kuću, zakolji jedno živinče i pripremi, jer će ovi ljudi  blagovati sa mnom o podne!""",Croatian
Čovjek učini kako je Josip rekao  i povede ljude u Josipov dom.,Croatian
"Ljudi se pobojaše kad su bili povedeni u dom Josipov  te rekoše: ""Zbog novca koji se našao u našim vrećama prvi put  vode nas unutra tako da nas napadnu i zajedno s našom magaradi  uzmu za robove.""",Croatian
"Stoga se primaknu upravitelju Josipova doma  te mu, na ulazu u kuću, reknu:",Croatian
"""Oprosti, gospodaru! Mi smo  i prije jednom dolazili da nabavimo hrane;",Croatian
"i kad smo stigli  na prenoćište i otvorili svoje vreće, a to novac svakoga od nas  ozgo u njegovoj vreći, naš novac, ista svota. Sad smo ga donijeli  sa sobom.",Croatian
"A ponijeli smo i drugog novca da kupimo hrane.  Mi ne znamo tko nam je stavio novac u naše vreće.""",Croatian
"""Budite  mirni"", reče im on. ""Ne bojte se! Bog vaš i Bog vašega oca stavio  je blago u vaše vreće. Vaš je novac k meni stigao."" Potom im  izvede Šimuna.",Croatian
"Čovjek zatim uvede ljude u Josipovu kuću; dade im vode  da operu noge, a njihovoj magaradi baci p§iće.",Croatian
"Potom priprave  oni svoje darove za dolazak Josipov o podne, jer su čuli da će  ondje ručati.",Croatian
"Kad je Josip došao u kuću, dadu mu darove koje su sa  sobom donijeli i do zemlje mu se poklone.",Croatian
"Upita ih on za  zdravlje te će dalje: ""A je li dobro vaš stari otac o kome ste  mi govorili? Je li još dobra zdravlja?""",Croatian
"""Sluga tvoj, otac  naš, dobro je i još je dobra zdravlja"", odgovore i duboko se  naklone iskazujući poštovanje.",Croatian
"Podigavši svoje oči, Josip  opazi svoga brata Benjamina - sina svoje majke - te upita: ""Je  li ovo vaš najmlađi brat o kome ste mi govorili?"" Onda nastavi:  ""Bog ti bio milostiv, sine moj!""",Croatian
Josip se poslije toga požuri  van jer mu se srce uzbudilo zbog brata; bilo mu je da zaplače.  Uđe u jednu sobu i tu se isplaka.,Croatian
"Onda opere lice, ponovo  se javi i, svladavajući se, naredi: ""Poslužite ručak!""",Croatian
"Staviše  njemu napose, njima napose, a napose opet Egipćanima koji su  s njim jeli. Egipćani ne bi mogli jesti s Hebrejima, jer bi to  Egipćanima bilo odvratno.",Croatian
"I kad posjedaše pred njim, najstariji  prema starosti svojoj, a najmlađi prema mladosti svojoj, samo  se zgledahu.",Croatian
"I naređivaše on da jela ispred njega nose njima, a obrok Benjaminov bijaše pet puta veći od svih ostalih. I pili  su i gostili se s njim.",Croatian
"Onda Josip naredi upravitelju svoga kućanstva: ""Napuni vreće  ovih ljudi hranom koliko mogu ponijeti, a novac svakog stavi  u grlo njegove vreće.",Croatian
"A moj pehar - onaj od srebra - stavi  u grlo vreće najmlađega, zajedno s njegovim novcem za žito.""  On učini kako mu je Josip naredio.",Croatian
"Kad je svanulo, otpreme ljude i njihove magarce.",Croatian
"Tek  što su izišli iz grada - nisu bili odmakli daleko - kad Josip  reče upravitelju svoga kućanstva: ""Na noge! Pođi za onim ljudima!  Kad ih stigneš, kaži im: 'Zašto uzvraćate zlo za dobro?",Croatian
"Zar  iz onog pehara ne pije moj gospodar i ne čita iz njega proricanje?  Zlo ste učinili!'""",Croatian
"Stigavši ih, ponovi im te riječi.",Croatian
"Oni odgovore: ""Zašto  nam gospodar govori tako? Daleko bilo od slugu tvojih da učine  takvo što!",Croatian
Čak i novac koji smo našli u svojim vrećama donijeli  smo ti natrag iz zemlje kanaanske. Kako bismo onda mogli ukrasti  srebra ili zlata iz kuće tvoga gospodara!,Croatian
"Onaj u koga se od  tvojih slugu nađe, neka se usmrti, a mi drugi postat ćemo robovi  tvome gospodaru.""",Croatian
"""Premda je ono što predlažeš pravo"", preuzme  on, ""ipak će samo onaj u koga se ukradeno pronađe biti moj rob, a ostali bit ćete slobodni.""",Croatian
Brže spustiše vreće na zemlju i svaki svoju otvori.,Croatian
"On  je pretraživao, počevši s najstarijim i završivši s najmlađim.  Pehar se nađe u Benjaminovoj vreći.",Croatian
Nato oni razdru svoje  haljine; svaki ponovo natovari svoga magarca i vrate se u grad.,Croatian
"Kad su Juda i njegova braća ponovo stupili u Josipov  dom, još je on bio ondje. Bace se preda nj na zemlju.",Croatian
"Onda  im Josip reče: ""Kakvo je to djelo što ste ga učinili? Zar ne  znate da se čovjek kao što sam ja bavi proricanjem?""",Croatian
"Nato  Juda odgovori: ""Što bismo mogli reći svome gospodaru? Što možemo  kazati, čime li se opravdati? Bog je otkrio zlodjelo tvojih slugu.  Evo nas za robove svome gospodaru - jednako nas kao i onog u  koga se našao pehar.""",Croatian
"""Daleko od mene da učinim tako!"" -  odgovori. ""Nego, onaj u koga se našao pehar bit će moj rob, a  vi drugi pođite mirno k svome ocu!""",Croatian
"Onda mu se Juda primače i reče: ""Gospodaru moj, molim  te, dopusti sluzi svojem da rekne riječ ušima gospodara svojega  i neka se tvoja srdžba ne razlijeva na tvog slugu. TÓa ti si  ravan faraonu.",Croatian
Pitao je moj gospodar svoje sluge: 'Imate  li oca ili još kojega brata?',Croatian
"Svome smo gospodaru odgovorili:  'Imamo stara oca; on još ima jednog sina, rođena u njegovoj staračkoj  dobi. Taj je najmlađi. Njegov je pravi brat umro, tako da je  on jedini ostao od svoje majke. Njegov ga otac osobito voli.'",Croatian
Potom si rekao svojim slugama: 'Dovedite mi ga ovamo da ga  vide moje oči?',Croatian
"A mi smo odgovorili svome gospodaru: 'Dječak  ne može ostaviti oca; kad bi ga ostavio, njegov bi otac umro.'",Croatian
"Nato si rekao svojim slugama: 'Ako vaš najmlađi brat s vama  ne dođe ovamo, više ne smijete preda me.'",Croatian
"Kad smo se vratili  tvome sluzi, ocu mome, kazali smo mu riječi moga gospodara.",Croatian
Naš  nam je otac rekao: 'Idite opet i nabavite nam malo hrane!',Croatian
"Odgovorili  smo: 'Ne možemo onamo. Samo ako s nama pođe naš najmlađi brat, sići ćemo, jer ne smijemo pred onoga čovjeka ako ne bude s nama  naš najmlađi brat.'",Croatian
"Tvoj sluga, otac moj, odvrati nam: 'Kako  znate, žena mi je rodila dva sina.",Croatian
"Jedan je nestao, te sam  zaključio: sigurno je rastrgan! Odonda ga više nisam vidio.",Croatian
"Ako  i ovoga od mene odvedete pa ga kakva nesreća snađe, moju ćete  sijedu glavu s tugom strovaliti dolje u Šeol.'",Croatian
"Ako sad dođem  k tvome sluzi, ocu svome, a mladić - čiji je život tako povezan  s njegovim - ne bude s nama,",Croatian
"on će svisnuti kad vidi da dječaka  nema s nama; tako će tvoje sluge strovaliti u tuzi sijedu glavu  tvoga sluge, oca našega, dolje u Šeol.",Croatian
"Jer tvoj je sluga  zajamčio ocu svome za dječaka, rekavši: 'Ako ti ga ne vratim, bit ću kriv svome ocu svega vijeka.'",Croatian
"Zato, molim te, neka  tvoj sluga ostane kao rob mome gospodaru, a dječak neka ide natrag  s braćom.",Croatian
"Jer, kako mogu k svome ocu ako dječaka nema sa  mnom! Ne bih mogao gledati jad što bi snašao moga oca.""",Croatian
"Josip se više nije mogo svladavati pred onima koji su ga okruživali  pa povika: ""Neka svi odstupe!"" Tako nitko nije ostao s Josipom  kad se očitovao svojoj braći.",Croatian
"Briznuo je u glasan plač, da  su ga i Egipćani mogli čuti. Doznalo se za to i na faraonovu  dvoru.",Croatian
"""Ja sam Josip"", reče Josip svojoj braći. ""Otac mi je,  dakle, još na životu!"" Ali mu braća nisu mogla odgovoriti, toliko  se zapanjiše pred njim.",Croatian
"Onda će opet Josip svojoj braći: ""Primaknite  se k meni!"" Kad su se primakli, nastavi: ""Ja sam Josip, vaš brat;  onaj koga ste prodali u Egipat.",Croatian
Ali se nemojte uznemirivati  i prekoravati što ste me ovamo prodali; jer Bog je onaj koji  me pred vama poslao da vas održi u životu.,Croatian
"Dvije su već godine  što je glad došla na zemlju, a još pet godina neće biti ni oranja  ni žetve u zemlji.",Croatian
Zato me Bog poslao pred vama da vam se  sačuva ostatak na zemlji te da vam život spasi velikim izbavljenjem.,Croatian
"Tako niste vi mene poslali ovamo nego Bog; on me postavio  faraonu za oca, gospodara nad svim njegovim domom i vladaocem  nad svom zemljom egipatskom.",Croatian
Žurite se k mome ocu te mu recite: 'Ovo ti poručuje tvoj  sin Josip: Bog me postavio gospodarem nad svim Egiptom; siđi  k meni bez oklijevanja.,Croatian
"Nastanit ćeš se u kraju Gošenu. Tako  ćeš biti blizu mene: ti, tvoja djeca, tvoja unučad, tvoje ovce  i goveda i sve što je tvoje.",Croatian
"Ondje ću se za te brinuti, jer  će glad potrajati još pet godina. Tako nećeš oskudijevati ni  ti, ni tvoja obitelj, niti itko tvoj.'",Croatian
"Ta svojim očima možete  vidjeti, kao što vidi i moj brat Benjamin, da vam to moja usta  govore.",Croatian
"Pripovjedite ocu o mome visokom položaju u Egiptu  i sve što ste vidjeli; i brzo mi ovamo oca dovedite!""",Croatian
Potom zagrli brata Benjamina te zaplaka; a plakao je  i Benjamin obisnuvši mu oko vrata.,Croatian
"Izljubi zatim svu svoju  braću, u naručju im se rasplaka. Poslije toga njegova braća zađu  s njim u razgovor.",Croatian
"Glas se pročuje u faraonovu dvoru: ""Stigla Josipova braća!""  Bilo je to drago faraonu i njegovim dvoranima.",Croatian
"Onda faraon  reče Josipu: ""Kaži svojoj braći neka učine ovo: 'Natovarite svoje  živine i odmah se uputite u zemlju kanaansku.",Croatian
Uzmite svoga  oca i svoje obitelji i k meni dođite! Ja ću vam dati najbolju  zemlju u Egiptu te ćete uživati od obilja ove zemlje.',Croatian
"A  naredi i ovo: 'Ovako učinite: Iz zemlje egipatske potjerajte  kola za svoju djecu i svoje žene, uzmite oca i dođite.",Croatian
"Neka  vam se oči ne rastužuju za vašim stvarima, jer sve što je u Egiptu  najbolje bit će vaše.'""",Croatian
Sinovi Izraelovi tako učine. Po faraonovoj zapovijedi  Josip im dade kola i popudbinu.,Croatian
"Svakom od njih dade nove  haljine, a Benjaminu dade tri stotine srebrnika i petore haljine.",Croatian
"Isto tako pošalje svome ocu: deset magaraca natovarenih najboljim  plodovima egipatskim i deset magarica natovarenih žitom, kruhom  i namirnicama ocu za put.",Croatian
"Isprativši svoju braću na put,  reče im: ""Nemojte se putem svađati!""",Croatian
"I tako oni odoše iz Egipta i stigoše u zemlju kanaansku, k svome ocu Jakovu.",Croatian
"Kad mu rekoše: ""Josip je živ i čak vlada  nad svom zemljom egipatskom!"", njegovo se srce skameni jer im  nije mogao vjerovati.",Croatian
"Ali kad mu ispripovjediše sve što im  je Josip rekao i kad vidje kola što ih je Josip poslao da ga  prevezu, duh njihova oca Jakova oživje.",Croatian
"""Dosta"", reče Izrael.  ""Sin moj Josip još je živ! Moram poći i vidjeti ga prije nego  umrem.""",Croatian
Tako Izrael krene na put sa svim što bijaše njegovo i stigne  u Beer Šebu te prinese žrtvu Bogu svoga oca Izaka.,Croatian
"U noćnom  viđenju zovne Bog Izraela: ""Jakove! Jakove!"" On odgovori: ""Evo  me!""",Croatian
"""Ja sam Bog, Bog tvoga oca. Ne boj se sići u Egipat,  jer ću ondje od tebe proizvesti velik narod.",Croatian
"Ja ću sići u  Egipat s tobom i sam ću te vratiti ovamo; a Josip će ti svojom  rukom oči zaklopiti.""",Croatian
"I Jakov krene iz Beer Šebe. Sinovi Izraelovi postave svoga  oca Jakova, svoju djecu i svoje žene u kola što ih je faraon  poslao da ga prevezu.",Croatian
Uzmu sa sobom svoje blago i dobra što ih bijahu stekli  u zemlji kanaanskoj te stignu Jakov i sve njegovo potomstvo u  Egipat.,Croatian
"Sa sobom je u Egipat poveo svoje sinove i unuke, svoje  kćeri i kćeri svojih sinova, sve svoje potomstvo.",Croatian
Ovo su imena Izraelaca - Jakova i njegovih potomaka -  koji su stigli u Egipat: Jakovljev prvorođenac Ruben.,Croatian
"Rubenovi  sinovi: Henok, Falu, Hesron i Karmi.",Croatian
"Sinovi Šimunovi: Jemuel, Jamin, Ohad, Jakin, Sohar i Šaul, sin Kanaanke.",Croatian
"Sinovi Levijevi:  Geršon, Kehat i Merari.",Croatian
"Sinovi Judini: Er, Onan, Šela, Peres  i Zerah. Er i Onan umrli su u zemlji kanaanskoj. Peresovi sinovi  bili su Hesron i Hamul.",Croatian
"Sinovi Jisakarovi: Tola, Fuva, Jašub  i Šimron.",Croatian
"Sinovi Zebulunovi: Sered, Elon i Jahleel.",Croatian
"To  su sinovi koje je Lea imala s Jakovom u Padan Aramu i još kćerka  Dina. U svemu je, dakle, imao sinova i kćeri trideset i troje.",Croatian
"Sinovi Gadovi: Sifjon, Hagi, Šuni, Esbon, Eri, Arodi  i Areli.",Croatian
"Sinovi Ašerovi: Jimna, Jišva, Jišvi, Berija i sestra  im Serah. Sinovi Berijini: Heber i Malkiel.",Croatian
"To su bili potomci  Zilpe, koju je Laban darovao svojoj kćeri Lei. Ona je tako rodila  Jakovu šesnaest duša.",Croatian
Sinovi Jakovljeve žene Rahele: Josip i Benjamin.,Croatian
Josipu  su se u egipatskoj zemlji rodili Manaše i Efrajim. Rodila mu  ih je kći onskog svećenika Poti-Fere.,Croatian
"Sinovi Benjaminovi:  Bela, Beker, Ašbel, Gera, Naaman, Ehi, Roš, Mupim, Hupim i Ard.",Croatian
To su bili potomci Rahelini koje je rodila Jakovu - u svemu  njih četrnaest.,Croatian
Danov je sin Hušim.,Croatian
"Sinovi Naftalijevi: Jahseel,  Guni, Jeser i Šilem.",Croatian
"To su bili potomci Bilhe, koju je Laban  dao svojoj kćeri Raheli. Ona je Jakovu rodila sedam potomaka.",Croatian
Tako je sve Jakovljeve čeljadi što je od njega poteklo  i u Egipat doselilo - ne uključujući žena Jakovljevih sinova  - u svemu šezdeset i šest osoba.,Croatian
"I k tome dva sina Josipova  što su mu se rodila u Egiptu. Prema tome, sve čeljadi Jakovljeva  doma što se naseli u Egiptu bijaše sedamdeset duša.",Croatian
"Izrael posla Judu naprijed k Josipu da se pred njim pojavi  u Gošenu. Kad stignu u gošenski kraj,",Croatian
"Josip upregne svoja  kola i zaputi se u Gošen - u susret svome ocu Izraelu. Stupivši  preda nj, pade mu oko vrata i dugo je tako plakao.",Croatian
"Onda Izrael  reče Josipu: ""Sada, pošto sam rođenim očima vidio da si još živ, mogu umrijeti.""",Croatian
"Zatim Josip reče svojoj braći i očevoj obitelji: ""Otići  ću i obavijestiti faraona; reći ću mu: 'Moja braća i obitelj  moga oca, koji su bili u zemlji kanaanskoj, došli su k meni.",Croatian
"Oni su ljudi pastiri, uvijek su se bavili stočarstvom; dotjerali  su sa sobom svoja stada i sve što im pripada.'",Croatian
"Tako, kad  vas faraon pozove i zapita: 'Čime se bavite?'",Croatian
"odgovorite:  'Ljudi smo, sluge tvoje, koji se od početka do sad bavimo stočarstvom;  i mi i naši preci', tako da se možete naseliti u gošenskom kraju.  Svi su, naime, pastiri Egipćanima mrski.""",Croatian
"Ode, dakle, Josip te obavijesti faraona: ""Moj otac i moja  braća stigoše sa svojim ovcama i govedima i sa svime što imaju  iz zemlje kanaanske, i eno ih u gošenskom kraju.""",Croatian
"I uzevši  petoricu između svoje braće, uvede ih faraonu.",Croatian
"Onda faraon  zapita njegovu braću: ""Čime se bavite?"" Odgovore faraonu: ""Tvoje  su sluge stočari, baš kao što su bili naši preci.",Croatian
"Došli smo  da potražimo kratak boravak u ovoj zemlji"", rekoše faraonu, ""jer  je nestalo paše za stada tvojih slugu, strašna glad pritište  kanaansku zemlju. Dopusti da se tvoje sluge nastane u gošenskom  kraju.""",Croatian
"[5a] Faraon reče Josipu: [6b] ""Neka se, dakle, nastane  u gošenskom kraju. A ako znaš da među njima ima prikladnih, postavi  ih za nadglednike moga osobnog blaga."" [5b] Tako, kad Jakov i njegovi sinovi stigoše u Egipat i kad  faraon, kralj egipatski, to ču, reče Josipu: ""Budući da su tvoj  otac i tvoja braća došli k tebi,",Croatian
"[6a] egipatska ti je zemlja na  raspolaganju: smjesti svoga oca i svoju braću u najboljem kraju.""",Croatian
Josip onda dovede svoga oca Jakova faraonu. Jakov blagoslovi  faraona.,Croatian
"A faraon upita Jakova: ""Koliko ti je godina?""",Croatian
"Jakov  odgovori faraonu: ""Godina moga lutalačkog življenja ima stotina  i trideset. Malo ih je i nesretne su bile godine moga života;  ne dostižu brojem godine življenja na zemlji mojih otaca.""",Croatian
Poslije  toga Jakov se oprosti s faraonom i ode od njega.,Croatian
"Tako Josip nastani svoga oca i svoju braću davši im u  vlasništvo najljepši kraj egipatske zemlje, u kraju Ramsesovu, kako je faraon naredio.",Croatian
"A Josip opskrbi hranom svoga oca, svoju braću i svu očevu  obitelj sve do najmanjega.",Croatian
Nigdje nije bilo hrane jer je pritisla strašna glad:  izmuči ona i zemlju egipatsku i zemlju kanaansku.,Croatian
Josip pobra  sav novac što se nalazio u zemlji egipatskoj i zemlji kanaanskoj  u zamjenu za žito koje se prodavalo i odnese novac u faraonov  dvor.,Croatian
"Kad je nestalo novca u zemlji egipatskoj i zemlji kanaanskoj, svi Egipćani dođu k Josipu te mu reknu: ""Daj nam kruha! Zašto  da pomremo pred tvojim očima? Novca više nema.""",Croatian
"Josip odgovori:  ""Predajte svoju stoku pa ću vam dati žita u zamjenu za stoku  kad je novca nestalo.""",Croatian
"Tako su oni dovodili svoju stoku Josipu, a Josip im davaše kruh u zamjenu za konje, za sitnu i krupnu  stoku i za magarad. Tako ih je one godine opskrbljivao kruhom  u zamjenu za sve njihovo blago.",Croatian
"Kad je ona godina prošla, dođu k njemu i druge godine  te mu reknu: ""Ne možemo sakriti od svoga gospodara: novca je  nestalo, blaga su već ustupljena gospodaru; drugo ništa ne preostaje  da gospodaru ustupimo nego sebe i svoje oranice.",Croatian
"Zašto da  uništimo na tvoje oči i sebe i svoje zemlje? Uzmi i nas i naše  zemlje u zakup za kruh, i tako ćemo zajedno sa svojom zemljom  postati faraonovi kmetovi; daj sjemena da preživimo: da ne izginemo  i da nam oranice ne postanu pustoš!""",Croatian
"Tako Josip steče faraonu u posjed sve egipatske oranice, jer je svaki Egipćanin, kako ih pritisnu glad, prodao svoje  njive. Tako je zemlja postala faraonovo vlasništvo,",Croatian
a narod  od jednog kraja Egipta do drugoga njegovim robljem.,Croatian
"Jedino  nije preuzeo svećeničkih imanja, jer je faraon davao svećenicima  određeni dio, i tako su živjeli od prihoda što im ga je faraon  davao. Stoga nisu prodali svojih imanja.",Croatian
"Onda Josip reče svijetu: ""Budući da sam danas za faraona  prekupio i vas i vašu zemlju, evo vam sjeme pa zasijte zemlju.",Croatian
"A kad bude pobiranje ljetine, faraonu ćete davati jednu petinu, dok će četiri petine ostajati vama: za zasijavanje polja, za  hranu vama i onima koji su u vašim domovima i za hranu vašoj  djeci.""",Croatian
"Oni odgovore: ""Život si nam spasio! Mi smo zahvalni  svome gospodaru što možemo biti faraonovi robovi.""",Croatian
Tako Josip  napravi za Egipat zemljišni zakon koji i danas vrijedi: petina  pripada faraonu; jedino svećenička imanja nisu prešla faraonu.,Croatian
"Izraelci se nastaniše u zemlji egipatskoj, u kraju gošenskom;  u njem stekoše vlasništvo; bijahu rodni i broj im se veoma umnoži.",Croatian
U zemlji egipatskoj poživje Jakov sedamnaest godina. Tako  je duljina Jakovljeva života iznosila sto četrdeset i sedam godina.,Croatian
"A kad se približi vrijeme Izraelu da umre, pozva svoga sina  Josipa te mu reče: ""Ako mi želiš ugoditi, stavi svoju ruku pod  moje stegno kao jamstvo svoje odanosti meni: nemoj me sahraniti  u Egiptu!",Croatian
"Kad legnem dolje sa svojim ocima, prenesi me iz  Egipta gore i sahrani me u njihovu grobnicu!"" ""Učinit ću kako  si rekao"", odgovori.",Croatian
"""Zakuni mi se!"" - reče. I on mu se zakle.  Tada se Izrael duboko prignu na uzglavlju.",Croatian
"Poslije nekog vremena jave Josipu: ""Eno ti je otac obolio.""  Nato on uzme sa sobom svoja dva sina, Manašea i Efrajima.",Croatian
"Kad  Jakovu rekoše: ""Evo ti je došao sin Josip"", Izrael skupi svoje  snage i sjede na postelju.",Croatian
"Reče Jakov Josipu: ""Bog Svemožni, El Šadaj, objavi mi se u Luzu, u zemlji kanaanskoj; blagoslov  mi dade,",Croatian
"a potom mi reče: 'Učinit ću te rodnim i mnogobrojnim, učinit ću da postaneš skup naroda, a tvome potomstvu poslije  tebe dat ću ovu zemlju u posjed zauvijek.'",Croatian
"Sad, oba tvoja  sina što su ti se rodila u zemlji egipatskoj, prije nego sam  ja stigao k tebi u Egipat, neka budu moji - Efrajim i Manaše  neka budu moji kao i Ruben i Šimun!",Croatian
A djeca što su ti se rodila  poslije njih neka ostanu tvoja; a u svom nasljedstvu neka se  zovu po imenu svoje braće.,Croatian
"Kad sam se, naime, vraćao iz Padana, na moju žalost, tvoja  majka Rahela umrije na putovanju u kanaansku zemlju, tek u maloj  udaljenosti od Efrate. Sahranio sam je ondje uz put u Efratu, sadašnji Betlehem.""",Croatian
"Opazivši Izrael Josipove sinove, zapita: ""Tko su ovi?""",Croatian
"Josip odgovori svome ocu: ""Sinovi su to moji koje mi je Bog  dao ovdje."" ""Dovedi mi ih da ih blagoslovim"", reče.",Croatian
"Izraelu  oči oslabile od starosti, nije vidio. Zato mu privede sinove, a on ih poljubi i zagrli.",Croatian
"Potom Izrael reče Josipu: ""Nisam  očekivao da ću još ikada vidjeti tvoje lice; kad, evo, Bog mi  dade da vidim i tvoje potomke.""",Croatian
"Josip ih tada skine s njegovih  koljena i duboko se, sve do zemlje, nakloni.",Croatian
"Nato ih uze Josip obojicu - Efrajima svojom desnicom, Izraelu nalijevo, a Manašea svojom ljevicom, Izraelu nadesno  - te ih k njemu primače.",Croatian
"Ali Izrael ispruži svoju desnicu  i stavi je na Efrajimovu glavu, premda je bio mlađi, a svoju  ljevicu na glavu Manašeovu - tako je držao ruke unakrst - iako  je Manaše bio prvorođenac.",Croatian
"Tako je davao svoj blagoslov Josipu  govoreći:  ""Bog, čijim su putovima hodili oci moji Abraham i Izak, Bog, koji mi je pastir bio otkako postah pa do danas,",Croatian
"anđeo koji me od svakog zla izbavljao - djecu ovu neka blagoslovi! Neka se ime moje i mojih pređa Abrahama i Izaka po njima spominje! U mnoštva se mnogobrojna po zemlji razmnožili!""",Croatian
"Kad je Josip vidio da je njegov otac položio desnicu  na Efrajimovu glavu, njegovim se očima to učini krivo; zato posegne  za rukom svoga oca da je pomakne s Efrajimove glave na glavu  Manašeovu.",Croatian
"""Ne tako, oče moj,"" reče Josip svome ocu, ""jer  ovo je prvorođenac; zato stavi desnicu na njegovu glavu!""",Croatian
"Ali  njegov otac to odbije rekavši: ""Znam ja, sine moj, znam; i od  njega će postati narod i bit će velik. Ali njegov mlađi brat  bit će veći od njega, a njegovo će potomstvo biti mnoštvo.""",Croatian
"Onoga ih, dakle, dana blagoslovi rekavši: ""Vama nek' se Izrael blagoslivlja govoreći: Kao što je Efrajimu i Manašeu, nek' i tebi Bog učini!"" Tako stavi Efrajima pred Manašea.",Croatian
"Poslije Izrael reče Josipu: ""Ja ću, evo, naskoro umrijeti;  no Bog će biti s vama i opet vas dovesti u zemlju vaših otaca.",Croatian
"A tebi ostavljam Šekem, nešto više nego tvojoj braći, što  sam ga svojim mačem i lukom osvojio od Amorejaca.""",Croatian
"Jakov zatim sazva svoje sinove te reče: ""Skupite se da vam  kažem što će vas snaći u kasnije vrijeme:",Croatian
"Okupite se, čujte, sinovi Jakovljevi, čujte oca svoga Izraela!",Croatian
"Ti Rubene, moj prvorođenče, snaga ti si moja, prvenac moje muškosti. Ističeš, se ponosom, snagom se ističeš,",Croatian
"no, poput vode nabujao, nećeš više imati prvenstva, jer na ležaj oca svog se pope, moj tad oskvrnu krevet.",Croatian
Šimun i Levi braća su prava! Mačevi im oruđe nasilja.,Croatian
"Na njihova vijećanja ja ne silazio, u njihovim zborovima udjela ne imao! U srdžbi su svojoj ljude ubijali; u obijesti bikove sakatili.",Croatian
"Prokleta im srdžba, jer je prežestoka! Prokleta im obijest, jer je preokrutna! Razdijelit ću ih po Jakovu, Izraelom raspršiti.",Croatian
"Judo! Tvoja braća slavit će te; svagda ti je šaka na šiji dušmana, sinci oca tvoga tebi će se klanjat.",Croatian
"Judo, laviću mali! Plijenom si se, sine, udebljao; poput lava, poput lavice legao potrbuške! Tko bi ga dražiti smio?",Croatian
"Od Jude žezlo se kraljevsko, ni palica vladalačka od nogu njegovih udaljiti neće dok ne dođe onaj kome pripada - kome će se narodi pokoriti.",Croatian
"Svog magarca za lozu privezuje, mlado magarice svoje za čokot. U vinu on kupa svoju odjeću svoju halju u krvi od grožđa.",Croatian
"Oči su mu od vina mutne, zubi bjelji od mlijeka.",Croatian
"Zebulun će stanovati uz obalu morsku, luka spasa bit će brodarima, uz bok njegov Sidon će ležati.",Croatian
Jisakar je koščat magarac polegao među ogradama.,Croatian
"Vidje da je odmor ugodan, a zemlja lijepa, te leđa svoja pod teret podmetnu i na tlaku pristade.",Croatian
Dan će narod svoj suditi kao svako pleme Izraelovo.,Croatian
"Nek' Dan zmija bude na putu, guja pokraj staze što će konja za zglob ujesti, i njegov konjik nauznak će pasti.",Croatian
"U spas tvoj se, Jahve, uzdam!",Croatian
"Gada će pljačkat razbojnici, pljačkom će im za petama biti.",Croatian
"U Ašera bit će hrane, poslastica za kraljeve.",Croatian
Naftali je košuta lakonoga koja krasnu lanad mladi.,Croatian
"Josip je stablo plodno, plodno stablo kraj izvora, grane svoje grana preko zida.",Croatian
"Strijelci njega saletjeli, strijeljali ga, opljačkali.",Croatian
"Ali luk mu čvrst ostaje, mišice mu ojačale, rukom Jakog Jakovljeva, imenom Pastira, Stijene Izraela,",Croatian
"Bogom, Ocem tvojim, koji ti pomaže, Svesilnim koji te blagoslivlje blagoslovom ozgo sa nebesa, blagoslovom ozdo iz dubina, blagoslovom iz svih prsa, iz svih utroba!",Croatian
"Blagoslovom klasja i cvjetova, blagoslovom drevnih brda, želja vječnih brežuljaka - nek' se oni spuste na Josipa, između braće posvećenog!",Croatian
"Benjamin je vuk grabežljivi, lovinu on jutrom jede, a navečer plijen dijeli.""",Croatian
Sve su to Izraelova plemena - dvanaest ih na broj - i  to im je otac rekao kad ih je blagoslivljao; svakoga je od njih  blagoslovio njegovim blagoslovom.,Croatian
"Poslije toga im dade ovu naredbu: ""Naskoro ću se pridružiti  svojim precima. Sahranite me kraj mojih otaca,",Croatian
"u spilji što  se nalazi na polju Efrona, Hetita, u spilji na polju Makpeli, nasuprot Mamri, u zemlji kanaanskoj. To je ona koju je Abraham  kupio s poljem od Hetita Efrona za mjesto sahranjivanja.",Croatian
Ondje  je sahranjen Abraham i njegova žena Sara; sahranjeni su ondje  Izak i njegova žena Rebeka; ondje sam ja sahranio Leu.,Croatian
"Polje  i spilja na njemu kupljeni su od Hetita.""",Croatian
"Kad je Jakov tako naputio svoje sinove, povuče noge natrag  na postelju te izdahnu - pridruži se svojim precima.",Croatian
"Josip se baci na oca, suzama mu oblije lice, izljubi ga.",Croatian
"Poslije  toga Josip naredi liječnicima koji su se nalazili u njegovoj  službi da mu oca balzamiraju, i oni balzamiraše Izraela.",Croatian
"Trebalo  je četrdeset dana: toliko, naime, traje balzamiranje. Sedamdeset  su ga dana Egipćani oplakivali.",Croatian
"A kad je prošlo vrijeme oplakivanja, Josip reče onima u dvoru faraonovu: ""Učinite mi milost i prenesite  faraonu ovo:",Croatian
"Moj me otac zakleo govoreći: 'Kad umrem, sahrani  me u grob koji sam sebi pripravio u zemlji kanaanskoj!' Dopusti  mi da odem gore i sahranim oca, a onda ću se vratiti.""",Croatian
"Faraon  odgovori: ""Otiđi gore i sahrani svoga oca kako si mu se zakleo.""",Croatian
Tako Josip ode da sahrani oca. S njim su pošli i svi faraonovi  službenici - odličnici njegova dvora i svi dostojanstvenici egipatske  zemlje;,Croatian
"sva Josipova obitelj, njegova braća i očeva porodica.  Jedino su u gošenskom kraju ostala njihova djeca, njihove ovce  i goveda.",Croatian
S njim su išla i kola i konjanici: bila je to vrlo  duga povorka.,Croatian
"Stigavši u Goren Haatad, s onu stranu Jordana, održaše  ondje veliko i svečano naricanje. Josip održa sedmodnevnu žalost  za ocem.",Croatian
"Kad su stanovnici te zemlje, Kanaanci, vidjeli tugovanje  u Goren Haatadu, rekoše: ""To ti je svečano naricanje Egipćana!""  Zato nazovu to mjesto Abel-Misrajim. Nalazi se s onu stranu Jordana.",Croatian
Jakovljevi sinovi učine kako im je naredio otac:,Croatian
"odnesu  ga u zemlju kanaansku te ga sahrane u spilji na polju Makpeli  kod Mamre, polju što ga je Abraham kupio od Hetita Efrona za  sahranjivanje.",Croatian
"Pošto je sahranio svoga oca, Josip se vrati u Egipat  - on, njegova braća i svi koji su s njim išli da mu oca pokopaju.",Croatian
"Kad su Josipova braća vidjela da im je otac umro, rekoše:  ""Što ako je Josip na nas ljut i pokuša uzvratiti nam za sve zlo  koje smo mi njemu nanijeli?""",Croatian
"Stoga poruče Josipu ovako: ""Pred  svoju smrt tvoj je otac naredio:",Croatian
"'Ovako recite Josipu: Oprosti  braći svojoj zlo i grijeh što su onako okrutno prema tebi postupili.'  Oprosti, dakle, uvredu slugama Boga svoga oca!"" Na te riječi  Josip brizne u plač.",Croatian
"Tada sama njegova braća dođu k njemu, bace se preda nj  te mu reknu: ""Evo nas k tebi da budemo tvoji robovi!""",Croatian
"Josip  im odvrati: ""Ne bojte se! TÓa zar sam ja namjesto Boga!",Croatian
"Osim  toga, iako ste vi namjeravali da meni naudite, Bog je bio ono  okrenuo na dobro: da učini što se danas zbiva - da spasi život  velikom narodu.",Croatian
"Zato se ne bojte! Ja ću se brinuti za vas  i za vašu djecu."" Tako ih je smirio ljubeznim riječima.",Croatian
Josip ostane u Egiptu zajedno s rodom svojim i očevim.  Poživje Josip stotinu i deset godina.,Croatian
"Tako je Josip gledao  Efrajimovu djecu do trećeg koljena; a rađala se djeca i Makiru, Manašeovu sinu, na Josipovim koljenima.",Croatian
"Napokon reče Josip  svojoj braći: ""Ja ću, evo, naskoro umrijeti. Ali će se Bog, zacijelo, sjetiti vas i odvesti vas iz ove zemlje u zemlju što ju je pod  zakletvom obećao Abrahamu, Izaku i Jakovu.""",Croatian
"Tada Josip zakune  Izraelove sinove: ""Bog će se vas doista sjetiti, i tada ponesite  moje kosti odavde!""",Croatian
Josip umrije kad mu bijaše sto i deset godina; balzamiraše  ga i u Egiptu položiše u lijes.,Croatian
"Ovo su imena Izraelovih sinova koji su s Jakovom sišli u Egipat, svaki sa svojim domom:",Croatian
"Ruben, Šimun, Levi i Juda;",Croatian
"Jisakar, Zebulun i Benjamin;",Croatian
Dan i Naftali; Gad i Ašer.,Croatian
U svemu  Jakovljevih potomaka bijaše sedamdeset duša. A Josip je već bio  u Egiptu.,Croatian
"I umre Josip, a pomru i sva njegova braća i sav onaj naraštaj.",Croatian
"Ali su Izraelci bili rodni, namnožili se i silno ojačali,  tako da su napučili zemlju.",Croatian
Uto u Egiptu zavlada novi kralj koji nije poznavao Josipa.,Croatian
"I reče on svome puku: ""Eto, sinovi su Izraelovi postali narod  brojan i moćniji od nas.",Croatian
"Hajde, postupimo mudro s njima:  spriječimo im porast, da se u slučaju rata ne pridruže našim  neprijateljima, da ne udare na nas i napokon ne odu iz zemlje.""",Croatian
I postaviše nad njima nadglednike da ih tlače teškim  radovima. Tako su faraonu sagradili gradove-skladišta: Pitom  i Ramses.,Croatian
"Ali što su ih više tlačili, oni se još više množili, napredovali i širili se, tako da su Egipćani strahovali od Izraelaca.",Croatian
I Egipćani se okrutno obore na Izraelce.,Croatian
"Ogorčavali  su im život teškim radovima: pravljenjem meljte i opeke, različitim  poljskim poslovima i svakovrsnim naporima koje im nemilosrdno  nametahu.",Croatian
"Egipatski se kralj obrati i na hebrejske babice, od kojih  jednoj bijaše ime Šifra, a drugoj Pua, pa im naredi:",Croatian
"""Kad  u porodu pomažete Hebrejkama, dobro pogledajte oba kamena sjedala:  ako je muško dijete, ubijte ga; ako je žensko, neka živi.",Croatian
"Ali  su se babice bojale Boga i nisu činile kako im je naredio egipatski  kralj, nego su ostavljale na životu mušku djecu.",Croatian
"Stoga egipatski  kralj pozove babice pa im rekne: ""Zašto ste tako radile i na  životu ostavljale mušku djecu?""",Croatian
"Nato babice odgovore faraonu:  ""Hebrejke nisu kao egipatske žene. One su životne. Prije nego  babica dođe k njima, one već rode.""",Croatian
Bog je to babicama za  dobro primio. Narod se množio i silno porastao.,Croatian
"A kako su  se babice bojale Boga, on ih obdari potomstvom.",Croatian
"Onda faraon izda naredbu svemu svome narodu: ""Svako muško  dijete koje se rodi Hebrejima bacite u Rijeku! Na životu ostavite  samo žensku djecu.""",Croatian
Neki čovjek od Levijeva koljena ode i oženi se djevojkom Levijkom.,Croatian
"Žena zače i rodi sina. Vidjevši kako je krasan, krila ga je  tri mjeseca.",Croatian
"Kad ga nije mogla više sakrivati, nabavi košaricu  od papirusove trstike, oblijepi je smolom i paklinom, u nju stavi  dijete i položi ga u trstiku na obali Rijeke.",Croatian
Njegova sestra  stane podalje da vidi što će s njime biti.,Croatian
"Faraonova kći siđe k Rijeci da se kupa, dok su njezine  sluškinje šetale uz obalu Rijeke. Opazi ona košaricu u trstici, pa pošalje sluškinju da je donese.",Croatian
"Otvori je i pogleda, a  to u njoj dijete! Muško čedo. Plakalo je. Njoj se sažali na nj.  ""Bit će to hebrejsko dijete"", reče.",Croatian
"Onda njegova sestra rekne  faraonovoj kćeri: ""Hoćeš li da ti potražim dojilju među Hebrejkama  da ti dijete doji?""",Croatian
"""Idi!"" - odgovori joj faraonova kći. Tako  djevojka ode i pozove djetetovu majku.",Croatian
"""Uzmi ovo dijete"",  rekne joj faraonova kći, ""i odgoji mi ga, a ja ću te plaćati.""  Tako žena uzme dijete i othrani ga.",Croatian
"Kad je dijete odraslo, ona ga odvede faraonovoj kćeri, koja ga posini. Nadjene mu ime  Mojsije, ""jer sam ga"", reče, ""iz vode izvadila"".",Croatian
"Jednog dana, kad je Mojsije već odrastao, dođe među svoj  narod i vidje njegove muke. Spazi tada kako neki Egipćanin tuče  jednoga Hebrejca - brata njegova.",Croatian
"Okrene se tamo-amo i, vidjevši  da nikoga nema, ubije Egipćanina i zatrpa ga u pijesak.",Croatian
"Izađe  on i sutradan te zateče dva Hebrejca kako se tuku. ""Zašto tučeš  svoga druga?"" - rekne napadaču.",Croatian
"Ovaj odvrati: ""Tko te postavi  za starješinu i suca našega? Kaniš li ubiti i mene kako si ubio  onog Egipćanina?"" Mojsije se uplaši pa će u sebi: ""Tako! Ipak  se saznalo.""",Croatian
"Kad je faraon to dočuo, htjede Mojsija pogubiti.  Zato Mojsije pobjegne od faraona i skloni se u midjansku zemlju.  Ondje sjedne kraj nekog studenca.",Croatian
"Midjanski je svećenik imao sedam kćeri. Dođu one da zahvate  vode i naliju pojila, da napoje stado svoga oca.",Croatian
"Ali dođu  i pastiri te ih potjeraju. Mojsije ustane, obrani ih i stado  im napoji.",Croatian
"Kad su se vratile svome ocu Reuelu, on ih zapita:  ""Kako ste se danas tako brzo vratile?""",Croatian
"One odgovore: ""Neki  Egipćanin obrani nas od pastira i još nam zahvati vode i stado  nam napoji.""",Croatian
"""Gdje je?"" - zapita on svoje kćeri. ""Zašto ste  ostavile toga čovjeka? Pozovite ga na objed.""",Croatian
Mojsije pristane  da ostane kod toga čovjeka. On oženi Mojsija svojom kćeri Siporom.,Croatian
"A kad ona rodi sina, on mu nadjene ime Geršon, ""jer sam"", reče, ""stranac u tuđoj zemlji"".",Croatian
"Poslije mnogo vremena umre egipatski kralj. Izraelci  su još stenjali u ropstvu. Vapili su, a njihov vapaj za pomoć  sred ropstva uzlazio je k Bogu.",Croatian
"Bog je čuo njihovo zapomaganje  i sjetio se svoga Saveza s Abrahamom, Izakom i Jakovom.",Croatian
I  pogleda Bog na Izraelce i zauze se za njih.,Croatian
"Mojsije pasao ovce svoga tasta Jitra, midjanskoga svećenika.  Goneći tako stado po pustari, dođe do Horeba, brda Božjega.",Croatian
"Anđeo  mu se Jahvin ukaže u rasplamtjeloj vatri iz jednog grma. On se  zagleda: grm sav u plamenu, a ipak ne izgara.",Croatian
"""Hajde da priđem, "" reče Mojsije, ""i promotrim ovaj čudni prizor: zašto grm ne  sagorijeva.""",Croatian
"Kad je Jahve vidio kako prilazi da razmotri,  iz grma ga Bog zovne: ""Mojsije! Mojsije!"" ""Evo me!"" - javi se.",Croatian
"""Ne prilazi ovamo!"" - reče. ""Izuj obuću s nogu! Jer mjesto  na kojem stojiš sveto je tlo.",Croatian
"Ja sam"", nastavi, ""Bog tvoga  oca; Bog Abrahamov, Bog Izakov, Bog Jakovljev."" Mojsije zakloni  lice: bojao se u Boga gledati.",Croatian
"""Vidio sam jade svoga naroda u Egiptu"", nastavi Jahve, ""i čuo mu tužbu na tlačitelje njegove. Znane su mi muke njegove.",Croatian
"Zato sam sišao da ga izbavim iz šaka egipatskih i odvedem  ga iz te zemlje u dobru i prostranu zemlju - u zemlju kojom teče  med i mlijeko: u postojbinu Kanaanaca, Hetita, Amorejaca, Perižana, Hivijaca i Jebusejaca.",Croatian
Vapaji sinova Izraelovih dopriješe  do mene. I sam vidjeh kako ih Egipćani tlače.,Croatian
"Zato, hajde!  Ja te šaljem faraonu da izbaviš narod moj, Izraelce, iz Egipta.""",Croatian
"""Tko sam ja da se uputim faraonu"", odgovori Mojsije Bogu, ""i izvedem Izraelce iz Egipta!""",Croatian
"""Ja ću biti s tobom"", nastavi.  ""I ovo će ti biti znak da sam te ja poslao: kad izvedeš narod  iz Egipta, Bogu ćete iskazati štovanje na ovome brdu.""",Croatian
"Nato Mojsije reče Bogu: ""Ako dođem k Izraelcima pa im  kažem: 'Bog otaca vaših poslao me k vama', i oni me zapitaju:  'Kako mu je ime?' - što ću im odgovoriti?""",Croatian
"""Ja sam koji  jesam"", reče Bog Mojsiju. Onda nastavi: ""Ovako kaži Izraelcima:  'Ja jesam' posla me k vama.""",Croatian
"Dalje je Bog Mojsiju  rekao: ""Kaži Izraelcima ovako: 'Jahve, Bog vaših otaca, Bog Abrahamov, Bog Izakov i Bog Jakovljev, poslao me k vama.'  To mi je ime dovijeka, tako će me zvati od koljena do koljena.""",Croatian
"""Idi, skupi starješine Izraelaca pa im kaži: 'Jahve,  Bog otaca - Bog Abrahamov, Izakov i Jakovljev - objavio mi se  i rekao mi: Pohodio sam vas i razabrao što vam se čini u Egiptu.",Croatian
"Odlučio sam vas izvesti iz egipatske bijede u zemlju Kanaanaca, Hetita, Amorejaca, Perižana, Hivijaca i Jebusejaca - u zemlju  kojom teče med i mlijeko!'",Croatian
"Oni će te poslušati. Onda pođi  sa starješinama Izraelaca k egipatskom kralju i reci mu: 'Objavio  nam se Jahve, Bog Hebreja. Pusti nas da odemo tri dana hoda u  pustinju, da ondje prinesemo žrtvu Jahvi, Bogu svojemu.'",Croatian
Znam  ja da vas egipatski kralj neće pustiti ako ne bude natjeran teškom  šakom.,Croatian
Zato ću ja pružiti svoju šaku i pritisnuti Egipat  svakovrsnim čudesima što ću ih u njemu izvesti. Poslije će vas  pustiti.,Croatian
"Dobro ću raspoložiti Egipćane prema ovome narodu, pa kad pođete, nećete poći praznih ruku.",Croatian
"Svaka će žena zatražiti  od svoje susjede i stanarke u svojoj kući nakita srebrnog i zlatnog  i odjeće. To stavite na svoje sinove i kćeri. Tako ćete oplijeniti  Egipćane.""",Croatian
"Mojsije uzvrati: ""Ali ako mi ne povjeruju i ne poslušaju me, nego mi reknu: 'Jahve ti se nije objavio?'""",Croatian
"""Što ti je to  u ruci?"" - zapita ga Jahve. ""Štap"", odgovori.",Croatian
"""Baci ga na  zemlju!"" - naredi mu Jahve. On ga baci na zemlju, a štap se pretvori  u zmiju. Mojsije pred njom uzmače.",Croatian
"Onda Jahve reče Mojsiju:  ""Pruži ruku i uhvati je za rep."" I on seže rukom i uhvati je  za rep, a ona opet postade štap u njegovoj ruci.",Croatian
"""Tako moraju  vjerovati da se Jahve, Bog njihovih otaca, Bog Abrahamov, Bog  Izakov i Bog Jakovljev, tebi objavio.""",Croatian
"Još mu Jahve rekne: ""Uvuci ruku u njedra."" On uvuče ruku  u njedra. Kad ju je izvukao, gle - ruka mu gubava, bijela kao  snijeg.",Croatian
"""Stavi opet ruku u njedra!"" - naredi mu Jahve. On  opet ruku u njedra. Kad ju je iz njedara izvukao, gle - opet  je bila kao i ostali dio tijela.",Croatian
"""Ako ti ne povjeruju i ne  prihvate poruku prvoga znamenja, povjerovat će poruci drugoga  znamenja.",Croatian
"A ako ih oba ova znamenja ne uvjere pa ti ne povjeruju, zahvati vode iz Rijeke i prolij je po suhu. Voda što je budeš  iz Rijeke uzeo na suhu će se u krv pretvoriti.""",Croatian
"""Oprosti, Gospodine!"" - nastavi Mojsije Jahvi. ""Ja nikad  nisam bio čovjek rječit; ni prije ni sada kad govoriš svome sluzi.  Ja sam u govoru spor, a na jeziku težak.""",Croatian
"""Tko je dao čovjeku  usta?"" - reče mu Jahve. ""Tko ga čini nijemim i gluhim; tko li  mu vid daje ili ga osljepljuje? Zar to nisam ja, Jahve!",Croatian
"Idi, dakle! Ja ću biti s tobom kad budeš govorio i kazivat ću ti  što ćeš govoriti.""",Croatian
"""Oprosti, Gospodine"", opet će Mojsije, ""ne bi li poslao  koga drugoga!""",Croatian
"Razljuti se Jahve na Mojsija i reče: ""Zar Aron, Levijevac, nije tvoj brat? Znam da je on vrlo rječit. Evo, baš ti izlazi  u susret. Kad te vidi, obradovat će se u srcu.",Croatian
Ti govori  njemu i u njegova usta stavljaj riječi. Ja ću biti i s tobom  i s njime dok budete govorili; kazivat ću obojici što ćete raditi.,Croatian
"Neka on mjesto tebe govori narodu. Tako, on će tebi biti  mjesto usta, a ti ćeš njemu biti mjesto Boga.",Croatian
"Uzmi ovaj štap  u ruku. Njim izvodi znamenja.""",Croatian
"Zatim se Mojsije vrati svome tastu Jitru te mu reče:  ""Pusti me da se vratim braći u Egipat da vidim jesu li još na  životu."" ""Pođi u miru!"" - reče Jitro Mojsiju.",Croatian
"I Jahve reče Mojsiju u Midjanu: ""Vrati se u Egipat, jer  su pomrli svi ljudi koji su tražili tvoj život.""",Croatian
Tako Mojsije  posadi na magarca svoju ženu i sinove i ode u zemlju egipatsku.  A u ruku Mojsije uze Božji štap.,Croatian
"Jahve opet reče Mojsiju:  ""Kad se vratiš u Egipat, pobrini se da pred faraonom izvedeš  sva čudesa za koja sam ti dao moć, premda ću ja tvrdim učiniti  njegovo srce, tako te neće pustiti narod da ode.",Croatian
Tada reci  faraonu: 'Ovako kaže Jahve: Izrael je moj prvorođenac.,Croatian
"Tražim  od tebe da mi pustiš sina da mi iskaže štovanje. Ako odbiješ  da ga pustiš, ja ću ubiti tvoga prvorođenca.'""",Croatian
"Kad se na putu Mojsije zaustavi da prenoći, navali na  nj Jahve da ga ubije.",Croatian
"Ali Sipora pograbi oštar kremen, obreza  svoga sina i kožicom se dotakne Mojsijevih nogu: ""Zaista si mi  ti krvav muž"", reče.",Croatian
"I Jahve ga pusti. Ona je to zbog obrezanja  rekla ""krvav muž"".",Croatian
"Onda rekne Jahve Aronu: ""Zaputi se prema pustinji, u  susret Mojsiju!"" On ode i s njim se sastane na Božjem brdu. Poljubi  ga.",Croatian
Mojsije pripovjedi Aronu sve što mu je Jahve povjerio  i sva znamenja koja mu je naredio da ih učini.,Croatian
Sad odu Mojsije  i Aron i skupe sve starješine Izraelaca.,Croatian
"Aron izloži sve  što je Jahve govorio Mojsiju, a Mojsije izvede znamenja naočigled  naroda.",Croatian
"Narod je bio uvjeren, i pošto čuše da je Jahve pohodio  Izraelce i pogledao na njihove jade, popadaše ničice i pokloniše  se.",Croatian
"Poslije toga odu Mojsije i Aron pa reknu faraonu: ""Ovako veli  Jahve, Bog Izraelov: 'Pusti narod moj da ode i u moju čast slavi  svetkovinu.'""",Croatian
"""Tko je taj Jahve da ga ja poslušam"", odvrati  faraon, ""i pustim Izraelce? Ja toga Jahvu ne znam niti ću pustiti  Izraelce.""",Croatian
"""Bog Hebreja objavio nam se"", rekoše. ""Zato nas  pusti da odemo tri dana hoda u pustinju i prinesemo žrtvu Jahvi, Bogu svome, da se na nas ne obori pomorom ili mačem.""",Croatian
"Nato  im odvrati egipatski kralj: ""Mojsije i Arone, zašto odvraćate  svijet od njegovih dužnosti? Idite na svoj posao.",Croatian
"Sad kad  se svjetina tako umnožila"", nastavi faraon, ""vi biste ih od posla  odvratili?""",Croatian
Istoga dana izda faraon naredbu nadglednicima i bilježnicima:,Croatian
"""Ne pribavljajte više ovome narodu slame kao do sada. Neka  idu sami i sebi je skupljaju.",Croatian
A zahtijevajte od njih istu  količinu opeke koju su pravili i dosad. Ne smanjujte je! Lijenčine  su. Zato viču: 'Hajdemo prinijeti žrtvu Bogu svome!',Croatian
"Navalite  poslove na taj svijet: neka rade, da ne obraćaju pažnje klevetama!""",Croatian
"Sad dođu nadglednici naroda i njegovi bilježnici te svijetu  objave: ""Ovako poručuje faraon: 'Neću vam više nabavljati slame.",Croatian
"Vi sami morate ići i tražiti je gdje god je možete naći.  Ali zato neću smanjiti vaš posao.'""",Croatian
Stoga se narod raziđe  po svoj zemlji egipatskoj da skuplja strnjiku namjesto slame.,Croatian
"A nadglednici ih gonili: ""Morate svakoga dana svršiti jednako  posla kao i onda dok ste slamu dobivali.""",Croatian
"A bilježnike koje  faraonovi nadglednici bijahu postavili nad Izraelcima tukli su  i korili: ""Zašto niste ni jučer ni danas napravili opeke koliko  i prije?""",Croatian
"Onda bilježnici Izraelaca odu i potuže se faraonu: ""Zašto  ovako postupaš sa svojim slugama?",Croatian
"Tvoje sluge više ne dobivaju  slame, a ipak se od nas traži: napravite opeku? Čak i tuku tvoje  sluge, a kriv je tvoj narod!""",Croatian
"""Lijenčine ste vi! Lijenčine!""  - odgovori faraon. ""Stoga i kažete: 'Hajdemo da prinesemo žrtvu  Jahvi!'",Croatian
"Nosite se na posao! Slama vam se neće davati, ali  morate praviti određene količine opeke.""",Croatian
"Bilježnici Izraelaca nađu se na muci zbog naredbe: ""Svakodnevnu  količinu opeke ne smijete smanjiti!""",Croatian
"Otišavši od faraona, naiđu na Mojsija i Arona, koji su ih čekali.",Croatian
"""Neka vas Jahve  ima na oku i sudi vam!"" - dobace im. ""Omrazili ste nas kod faraona  i njegovih dvorana; dali ste im mač u ruke da nas pobiju.""",Croatian
"Mojsije  se vrati Jahvi i reče: ""Zašto, Gospodine, nanosiš štetu svome  puku? Zašto si me poslao?",Croatian
"Otkad sam ja stupio pred faraona  i progovorio mu u tvoje ime, on još gore postupa s ovim narodom.  A ti ništa ne poduzimaš da izbaviš svoj narod.""",Croatian
"Jahve reče Mojsiju: ""Naskoro ćeš vidjeti kako ću ja s faraonom!  Pod jakom rukom pustit će ih da odu; pod jakom rukom sam će ih  iz svoje zemlje istjerati.""",Croatian
"Još reče Bog Mojsiju: ""Ja sam  Jahve.",Croatian
"Abrahamu, Izaku i Jakovu objavljivao sam se kao El  Šadaj. Ali njima se nisam očitovao pod svojim imenom - Jahve.",Croatian
"I sklopio sam svoj Savez s njima da ću im dati kanaansku zemlju, zemlju gdje su živjeli kao pridošlice.",Croatian
"A sada, pošto sam  čuo uzdisaje Izraelaca koje Egipćani drže u ropstvu, sjetih se  svoga Saveza.",Croatian
"Kaži, dakle, Izraelcima da sam ja Jahve; da  ću vas izbaviti od tereta što su vam ga Egipćani nametnuli. Oslobodit  ću vas od ropstva u kojem vas drže; izbavit ću vas udarajući  jako i kažnjavajući strogo.",Croatian
"Za svoj ću vas narod uzeti i bit  ću vašim Bogom. Tada ćete znati da sam vas ja, Jahve, vaš Bog, izbavio od egipatske tlake.",Croatian
"Dovest ću vas u zemlju za koju  sam se zakleo da ću je dati Abrahamu, Izaku i Jakovu i dat ću  vam je u baštinu, ja, Jahve.""",Croatian
"Mojsije to kazivaše Izraelcima, ali ga ne htjedoše slušati: duhovi su im bili pomućeni od teškoga  ropstva.",Croatian
Onda Jahve reče Mojsiju:,Croatian
"""Idi i reci faraonu, kralju  egipatskome, da otpusti Izraelce iz svoje zemlje.""",Croatian
"Mojsije  prozbori Jahvi: ""Kad me Izraelci nisu slušali, kako će me, spora  u govoru, saslušati faraon!""",Croatian
"Ali je Jahve govorio Mojsiju  i Aronu i slao ih sad k Izraelcima, a sad k faraonu, kralju egipatskome, da pusti Izraelce iz Egipta.",Croatian
"Ovo su glave njihovih domova. Sinovi Izraelova prvorođenca Rubena: Henok, Palu, Hesron  i Karmi. To su obitelji potekle od Rubena.",Croatian
"A sinovi Šimunovi: Jemuel, Jamin, Ohad, Jakin, Sohar  i Šaul, sin Kanaanke. To su obitelji potekle od Šimuna.",Croatian
"Ovo su imena Levijevih sinova s njihovim potomstvom:  Geršon, Kehat i Merari. Levi je živio sto trideset i sedam godina.",Croatian
Sinovi su Geršonovi: Libni i Šimi sa svojim obiteljima.,Croatian
"Sinovi su Kehatovi: Amram, Jishar, Hebron i Uziel. Kehat  je živio sto trideset i tri godine.",Croatian
Merarijevi su sinovi: Mahli i Muši. To su Levijeve obitelji  s njihovim potomcima.,Croatian
"Amram se oženi svojom tetkom Jokebedom, koja mu rodi  Arona i Mojsija. Amram je živio sto trideset i sedam godina.",Croatian
"Sinovi Jisharovi bijahu: Korah, Nefeg i Zikri.",Croatian
"A sinovi su Uzielovi: Mišael, Elsafan i Sitri.",Croatian
"Aron se oženi Elišebom, kćerkom Aminadabovom, a sestrom  Nahšonovom, koja mu rodi: Nadaba, Abihua, Eleazara i Itamara.",Croatian
"Korahovi su sinovi: Asir, Elkana i Abiasaf. To su Korahovi  potomci.",Croatian
"Aronov sin Eleazar oženi se jednom Putielovom kćeri,  koja mu rodi Pinhasa. To su glave Levijevih domova prema njihovim koljenima.",Croatian
To je onaj Aron i Mojsije kojima je Jahve zapovjedio  da izvedu Izraelce iz Egipta po njihovim četama.,Croatian
"To su oni  isti, Mojsije i Aron, koji su govorili faraonu, kralju egipatskome, da pusti Izraelce iz Egipta.",Croatian
"U dan kad je Jahve govorio s Mojsijem u egipatskoj zemlji,",Croatian
"rekao mu je: ""Ja sam Jahve. Izvijesti faraona, egipatskoga  kralja, o svemu što ti kažem.""",Croatian
"Mojsije se pred Jahvom ispričavao:  ""Spor sam ja u govoru. Kako će me faraon poslušati?""",Croatian
"Mojsiju je Jahve odgovorio: ""Vidi! Faraonu ću te nametnuti  kao božanstvo; tvoj brat Aron bit će tvoj prorok.",Croatian
"Ti kazuj  sve što ti naređujem, a tvoj brat Aron neka faraonu ponovi da  pusti Izraelce te odu iz njegove zemlje.",Croatian
Ja ću učiniti da  otvrdne srce faraonu i umnožit ću znakove i čudesa u zemlji egipatskoj.,Croatian
"Kako vas faraon neće poslušati, ja ću staviti svoju ruku na  Egipat: strašno kažnjavajući, izbavit ću svoje čete, narod svoj, Izraelce, iz egipatske zemlje.",Croatian
"Kad pružim svoju ruku na Egipat  i izvedem Izraelce iz njihove sredine, tada će Egipćani spoznati  da sam ja Jahve.""",Croatian
"Mojsije i Aron poslušaše: kako im je Jahve naredio, upravo  tako učiniše.",Croatian
"Mojsiju je bilo osamdeset, a Aronu osamdeset  i tri godine kad su faraonu postavili svoje zahtjeve.",Croatian
Još doda Jahve Mojsiju i Aronu:,Croatian
"""Kad faraon zatraži  od vas da izvedete kakvo znamenje, ti reci Aronu da uzme svoj  štap i baci ga pred faraona, a štap će se pretvoriti u zmiju.""",Croatian
"Dođu Mojsije i Aron pred faraona i učine kako im je Jahve  naredio. Aron baci pred faraona i njegove službenike svoj štap, koji se pretvori u zmiju.",Croatian
"Zovne faraon mudrace i vračare.  I zaista, egipatski vračari svojim vračanjem učine isto:",Croatian
"svaki  baci svoj štap, koji se pretvori u zmiju. Ali Aronov štap proguta  njihove štapove.",Croatian
"Faraon bijaše tvrdokorna srca: ne htjede  poslušati Mojsija i Arona, kako je Jahve i kazao.",Croatian
"Tada Jahve reče Mojsiju: ""Faraonovo je srce okorjelo;  odbija da pusti narod.",Croatian
"Ujutro pođi k faraonu. Kad izađe k  vodi, stani preda nj na obali Rijeke. Uzmi u ruku štap što se  bio u zmiju pretvorio.",Croatian
"Reci mu: 'Jahve, Bog Hebreja, poslao  me k tebi s porukom da pustiš moj narod da mi iskaže štovanje  u pustinji. Ali sve dosad ti nisi poslušao.",Croatian
Ovako Jahve poručuje:  Ovim ćeš spoznati da sam ja Jahve. Gledaj! Štapom koji imam u  ruci mlatnut ću po vodi u Rijeci i pretvorit će se u krv.,Croatian
"Ribe  će u Rijeci pocrkati; Rijeka će se usmrdjeti, i grstit će se  Egipćanima piti vodu iz Rijeke.'""",Croatian
"Još Jahve reče Mojsiju: ""Reci Aronu da uzme svoj štap  i pruži svoju ruku povrh egipatskih voda: njihovih rijeka, njihovih  prokopa, njihovih jezeraca, svih njihovih vodenih stjecišta,  da se pretvore u krv; po svoj zemlji egipatskoj neka je krv,  čak i u drvenim i kamenim posudama.""",Croatian
Mojsije i Aron učiniše  kako im je Jahve naredio. Podiže Aron svoj štap i naočigled faraona  i njegovih službenika mlatnu po vodi u Rijeci. Sva se voda u  Rijeci prometnu u krv.,Croatian
"Ribe u Rijeci pocrkaše; Rijeka se  usmrdje, tako da Egipćani nisu mogli piti vodu iz Rijeke; krv  bijaše po svoj zemlji egipatskoj.",Croatian
"Ali egipatski vračari svojim  vračanjem učiniše isto. Tako faraon ostade tvrdokorna srca: nije  htio poslušati Mojsija i Arona, kako je Jahve i kazao.",Croatian
"Faraon  se okrenu i ode u svoj dvor, ne uzimajući ni to k srcu.",Croatian
Svi  su Egipćani počeli kopati oko Rijeke tražeći pitke vode jer nisu  mogli piti vode iz Rijeke.,Croatian
"Kad je prošlo sedam dana kako je Jahve udario po Rijeci,",Croatian
"(7:26) opet Jahve reče Mojsiju: ""Pođi k faraonu i reci mu: 'Ovako  govori Jahve: Pusti moj narod da ode i štovanje mi iskaže.",Croatian
"(7:27) Ako  odbiješ da ih pustiš, svu ću ti zemlju kazniti žabama.",Croatian
"(7:28) Rijeka  će vrvjeti žabama. One će izići i prodrijeti u tvoj dvor, u ložnicu, u tvoju postelju, u kuće tvojih službenika i tvoga naroda, pod  sačeve i naćve tvoje.",Croatian
"(7:29) Po tebi, po tvome narodu i svim tvojim  službenicima skakat će žabe.'""",Croatian
"(8:1) Onda Jahve reče Mojsiju: ""Reci Aronu neka ispruži svoju ruku  sa štapom povrh rijeka, prokopa i jezeraca i učini da žabe navale  na egipatsku zemlju.""",Croatian
"(8:2) Aron pruži svoju ruku povrh egipatskih  voda, i žabe iziđoše i prekriše zemlju egipatsku.",Croatian
"(8:3) Ali i vračari  učiniše tako svojim vračanjem, te žabe navališe na egipatsku  zemlju.",Croatian
"(8:4) Zovne sad faraon Mojsija i Arona i rekne: ""Molite Jahvu  da ukloni žabe od mene i moga puka, a ja ću pustiti narod da  prinese žrtvu Jahvi.""",Croatian
"(8:5) Mojsije uzvrati faraonu: ""Dostoj se  odrediti mi kad hoćeš da molim za te, za tvoje službenike i za  tvoj narod da se žabe odstrane od tebe i tvojih domova i ostanu  samo u Rijeci.""",Croatian
"(8:6) ""Sutra"", reče. ""Neka bude kako kažeš"", odvrati  Mojsije, ""da znaš kako nitko nije kao Jahve, Bog naš.",Croatian
"(8:7) Žabe  će otići od tebe, od tvojih službenika i tvoga naroda; ostat  će samo u Rijeci.""",Croatian
"(8:8) Mojsije i Aron odu od faraona, a onda Mojsije zazva Jahvu  zbog žaba kojima je kaznio faraona.",Croatian
"(8:9) I Jahve usliša Mojsija, te žabe pocrkaju po kućama, dvorištima i njivama.",Croatian
"(8:10) Na hrpe  su ih zgrtali, zemlja se njima usmrdjela.",Croatian
"(8:11) Kad je faraon vidio  da je nastupilo olakšanje, srce mu otvrdnu te ne posluša Mojsija  i Arona, kako je Jahve i kazao.",Croatian
"(8:12) Onda će opet Jahve Mojsiju: ""Reci Aronu neka zamahne  svojim štapom i udari po prahu na tlu neka se pretvori u komarce  po svoj zemlji egipatskoj.""",Croatian
(8:13) I učine tako: zamahne Aron rukom  i štapom te udari po prahu na tlu. Komarci navale na ljude i  životinje. Sav prah na tlu pretvori se u komarce po svoj zemlji  egipatskoj.,Croatian
"(8:14) Vračari pokušaše da svojim vračanjem stvore komarce, ali nisu mogli. Ljudi i životinje postanu plijenom komaraca.",Croatian
"(8:15) Tada vračari reknu faraonu: ""To je prst Božji!"" Ali je faraonovo  srce bilo okorjelo, pa nije poslušao Mojsija i Arona, kako je  Jahve i kazao.",Croatian
"(8:16) Onda Jahve reče Mojsiju: ""Podrani ujutro, iziđi pred  faraona kad krene k vodi, i reci mu: 'Ovako poručuje Jahve: Pusti  moj narod da ode i da mi štovanje iskaže.",Croatian
"(8:17) Ako ne pustiš moga  naroda, pripustit ću obade na te, na tvoje službenike, na tvoj  puk i tvoje domove. Egipatski domovi i samo tlo na kojem stoje  vrvjet će od obada.",Croatian
"(8:18) Ali ću toga dana izuzeti gošenski kraj, u kojem živi moj narod, te se ondje obadi neće pojaviti, tako  da znaš da sam ja Jahve u središtu zemlje.",Croatian
"(8:19) Tu ću razliku  napraviti između svoga i tvoga naroda. To će znamenje biti sutra.'""",Croatian
"(8:20) I učini Jahve tako. Rojevi obada nalete u faraonov dvor,  na domove njegovih službenika i po svoj zemlji egipatskoj. Zemlja  nastrada od obada.",Croatian
"(8:21) Sad faraon pozove Mojsija i Arona pa im rekne: ""Idite, prinesite žrtvu svome Bogu, ali u ovoj zemlji.""",Croatian
"(8:22) ""Ne dolikuje  da tako učinimo"", odgovori Mojsije. ""Žrtve koje mi prinosimo  Jahvi, Bogu svome, za Egipćane su svetogrđe. Kad bismo, dakle, na njihove oči prinosili žrtve koje su Egipćanima svetogrdne, zar nas ne bi kamenovali?",Croatian
"(8:23) Zato moramo u pustinju tri dana  hoda te prinijeti žrtvu Jahvi, Bogu svome, kako nam je zapovjedio.""",Croatian
"(8:24) ""Pustit ću vas da odete u pustinju"", odgovori faraon, ""i  prinesete žrtvu Jahvi, svome Bogu, ali ne odlazite predaleko.  Molite za me!""",Croatian
"(8:25) Nato odvrati Mojsije: ""Čim odem od tebe, zazvat  ću Jahvu da sutra nestane obada s faraona, njegovih službenika  i njegova puka. Ali neka faraon više ne vara! Neka pusti narod  da ide i prinese žrtvu Jahvi.""",Croatian
(8:26) Tako Mojsije ode od faraona i pomoli se Jahvi.,Croatian
"(8:27) I  Jahve učini kako je Mojsije tražio: s faraona, s njegovih službenika  i s njegova puka nestane obada - ni jedan jedini nije ostao.",Croatian
(8:28) Ali opet ukruti faraon srce svoje i ne dopusti narodu da  ode.,Croatian
"Tada Jahve reče Mojsiju: ""Idi k faraonu i reci mu: 'Ovako poručuje  Jahve, Bog Hebreja: Pusti moj narod da ode i da mi štovanje iskaže.",Croatian
"Ako ga ne pustiš, nego ga i dalje budeš zadržavao,",Croatian
"ruka  Jahvina udarit će strašnim pomorom po tvome blagu što je u polju:  po konjima, magaradi, devama, krupnoj i sitnoj stoci.",Croatian
"Razlikovat  će Jahve stoku Izraelaca od stoke Egipćana, tako da ništa što  pripada Izraelcima neće stradati.'""",Croatian
"Jahve je odredio i vrijeme, rekavši: ""Sutra će Jahve izvesti ovo u zemlji.""",Croatian
"Sutradan  Jahve tako i učini. Sva stoka Egipćana ugine, a od stoke Izraelaca  nije uginulo ni jedno grlo.",Croatian
Faraon je istraživao i uvjerio  se da od izraelske stoke nije uginulo ni jedno grlo. Ali je srce  faraonovo ipak otvrdlo i nije pustio naroda.,Croatian
"Reče Jahve Mojsiju i Aronu: ""Zagrabite pune pregršti pepela  iz peći, pa neka ga Mojsije pred faraonovim očima baci prema  nebu.",Croatian
"Od toga će nastati sitna prašina po svoj zemlji egipatskoj, i na ljudima će i na životinjama izazivati otekline i stvarati  čireve s kraja na kraj Egipta.""",Croatian
"Tako oni uzeše pepela iz  peći i dođoše pred faraona. Onda Mojsije rasu pepeo prema nebu, a otekline s čirevima prekriše ljude i životinje.",Croatian
"Ni čarobnjaci  se nisu mogli pojaviti pred Mojsijem, jer su i čarobnjaci, kao  i ostali Egipćani, bili prekriveni čirevima.",Croatian
"Ali je Jahve  otvrdnuo srce faraonu, pa on ne posluša Mojsija i Arona, kako  je Jahve Mojsiju i rekao.",Croatian
"Tada Jahve reče Mojsiju: ""Podrani ujutro, iziđi pred  faraona i reci mu: 'Ovako poručuje Jahve, Bog Hebreja: Pusti  narod da ode i da mi štovanje iskaže.",Croatian
"Ako ih ne pustiš, sva  zla svoja navalit ću ovaj put na te, na tvoje službenike i tvoj  puk, tako da spoznaš da nema nikoga na svoj zemlji kao što sam  ja.",Croatian
"Da sam ruku svoju spustio i udario tebe i tvoj puk pomorom, nestalo bi te sa zemlje.",Croatian
Poštedio sam te da ti pokažem svoju  moć i da se hvali moje ime po svoj zemlji.,Croatian
Ali se ti previše  uzdižeš nad mojim narodom i priječiš mu da ode.,Croatian
Sutra u ovo  doba pustit ću tuču tako strašnu kakve u Egiptu još nije bilo  otkad je postao do sada.,Croatian
"Zato naredi da pod krov utjeraju  tvoje blago i sve što je vani, na otvorenu. Sve što se nađe u  polju, bilo čovjek bilo živinče, ne bude li uvedeno unutra, poginut  će kad tuča zaspe po njima.'""",Croatian
"Faraonovi službenici, koji su se pobojali Jahvina govora, utjeraju svoje sluge i svoje blago unutra.",Croatian
Oni koji nisu  marili za Jahvinu prijetnju ostave vani i svoje sluge i stoku.,Croatian
"Onda rekne Jahve Mojsiju: ""Pruži ruku prema nebu da udari  tuča po svoj zemlji egipatskoj: po ljudima, životinjama i svemu  bilju u zemlji egipatskoj.""",Croatian
Mojsije diže svoj štap prema nebu. Jahve zagrmje i pusti  tuču i munje sastavi sa zemljom. Sipao je Jahve tuču po zemlji  Egipćana.,Croatian
"Tuča je mlatila, kroz nju munje parale. Strahota  se takva nije oborila na zemlju egipatsku otkako su ljudi u njoj.",Croatian
"Tuča pobi po svem Egiptu sve što je ostalo vani, ljude i  životinje; uništi sve bilje po poljima i sva stabla poljska polomi.",Croatian
"Samo u gošenskom kraju, gdje su živjeli Izraelci, nije bilo  tuče.",Croatian
"Faraon posla po Mojsija i Arona pa im reče: ""Ovaj put  priznajem da sam kriv. Jahve ima pravo, a ja i moj narod krivo.",Croatian
"Molite Jahvu da ustavi gromove i tuču, a ja ću vas pustiti  da idete. Nećete više dugo ostati.""",Croatian
"""Kad iziđem iz grada"", reče mu Mojsije, ""dići ću ruke prema Jahvi, pa će gromovi prestati, a ni tuče više neće biti, tako da znaš da zemlja pripada Jahvi.",Croatian
"Ali ni ti ni tvoji dvorani, znam ja, još se ne bojite Boga  Jahve.""",Croatian
"I tako propade lan i ječam: jer ječam bijaše u klasu, a lan u cvatu.",Croatian
Pšenica i raž nisu nastradali jer su ozima  žita.,Croatian
"Otišavši od faraona, Mojsije iziđe iz grada i podigne  ruke prema Jahvi. Prestane grmljavina i tuča, a ni kiša više  nije padala na zemlju.",Croatian
"Kad je faraon vidio da je prestala  grmljavina, tuča i kiša, opet padne u grijeh: i on i njegovi  službenici opet otvrdnu srcem.",Croatian
"Otvrdnu srce faraonu i ne  pusti on Izraelce, kako je Jahve i prorekao preko Mojsija.",Croatian
"Reče Jahve Mojsiju: ""Idi k faraonu. Učinio sam da njemu i  njegovim službenicima otvrdne srce da izvedem svoja znamenja  među njima;",Croatian
"da možeš pripovjedati svome sinu i svome unuku  što sam učinio Egipćanima i kakva sam znamenja izvodio među njima, kako biste znali da sam ja Jahve.""",Croatian
"Tako Mojsije i Aron odu  k faraonu i kažu mu: ""Ovako poručuje Jahve, Bog Hebreja: 'Dokle  ćeš odbijati da se preda mnom poniziš? Pusti moj narod da mi  iskaže štovanje.",Croatian
"Jer ako ne pustiš moga naroda, sutra ću navesti  skakavce na tvoju zemlju.",Croatian
Tako će prekriti površinu da se  zemlja od njih neće vidjeti. Pojest će ono što vam je iza tuče  ostalo; i ogolit će vam sva stabla što po polju rastu.,Croatian
"Ispunit  će ti sav dvor, kuće tvojih službenika i domove svih ostalih  Egipćana - takvo što ne vidješe ni tvoji očevi ni očevi tvojih  očeva u ovoj zemlji od svojih vremena do danas.'"" Okrene se i  ode od faraona.",Croatian
"""Dokle će nam ovaj čovjek biti stupica?"" -  rekoše faraonu njegovi službenici. - ""Pusti te ljude neka idu  i iskažu štovanje Jahvi, svome Bogu! Zar ne vidiš kako Egipat  srlja u propast?""",Croatian
"Dovedu Mojsija i Arona natrag k faraonu, a on im reče:  ""Idite! Iskažite štovanje Jahvi, svome Bogu! A tko će sve ići?""",Croatian
"""Svi idemo"", odgovori Mojsije, ""i mlado i staro. Odlazimo  sa svojim sinovima i svojim kćerima; sa svojom krupnom i sitnom  stokom, jer moramo održati svečanost Jahvi.""",Croatian
"""Jahve bio s  vama isto kao što i ja pustio da s vama pođu i djeca!"" - odgovori  im. ""Očito se vidi da vam nakana nije čista.",Croatian
"Nećemo tako!  Nego muškarci neka odu i štovanje iskažu Jahvi. To ste i tražili.""  I otjeraju ih od faraona.",Croatian
"Tada reče Jahve Mojsiju: ""Pruži ruku povrh zemlje egipatske  da navale skakavci na egipatsku zemlju i pojedu sve bilje što  još ostade nakon tuče!""",Croatian
"Tako Mojsije podigne svoj štap povrh  egipatske zemlje, a Jahve navrati istočni vjetar po zemlji; puhao  je toga cijelog dana i cijele noći. A kad je jutro svanulo, vjetar  nanio skakavce.",Croatian
Oni se razlete po svoj egipatskoj zemlji i padnu po svim  krajevima Egipta u silnoj gustoći: toliko ih mnoštvo nikad prije  nije bilo niti će kada biti.,Croatian
"Pokriju sve tlo, tako da se  od njih zacrnjelo. Pojedu sve bilje u polju i sve plodove sa  stabala što su bili ostali iza tuče. Ništa se više nije zelenjelo:  ni stabla ni poljska trava u svem Egiptu.",Croatian
"Brže-bolje dozva faraon Mojsija i Arona pa im reče: ""Sagriješio  sam protiv Jahve, vašega Boga, i vas!",Croatian
"Oprostite mi uvredu  još samo ovaj put i molite Jahvu, Boga svoga, da samo otkloni  od mene ovaj smrtonosni bič!""",Croatian
"Kad je Mojsije otišao od faraona, zazva Jahvu",Croatian
"i Jahve promijeni vjetar u veoma jak zapadnjak, koji pothvati skakavce i odnese prema Crvenome moru. Ni jedan  jedini skakavac nije ostao ni u kojem kraju Egipta.",Croatian
Ali je  Jahve otvrdnuo srce faraonu i ne pusti on Izraelaca.,Croatian
"""Pruži ruku prema nebu"", rekne Jahve Mojsiju, ""pa neka  se tmina spusti na egipatsku zemlju, tmina koja će se moći opipati.""",Croatian
Mojsije pruži ruku prema nebu i spusti se gusta tmina na  svu zemlju egipatsku: tri je dana trajala.,Croatian
Tri dana nisu  ljudi jedan drugoga mogli vidjeti i nitko se sa svoga mjesta  nije micao. A u mjestima gdje su Izraelci živjeli sjala svjetlost.,Croatian
"Pozva onda faraon Mojsija i reče: ""Idi i štovanje iskaži  Jahvi! Ali vaša stoka, krupna i sitna, neka ostane ovdje. Vaša  djeca neka idu s vama!""",Croatian
"""Ti nas sam moraš opskrbiti prinosima  i žrtvama paljenicama koje ćemo prinijeti Jahvi, Bogu svojemu"", odgovori Mojsije.",Croatian
"""Zato ćemo sa sobom potjerati i svoja  stada. Ni papak neće ostati ovdje. Od njih nam valja izabrati  za žrtvovanje Jahvi, Bogu našemu, a ne znamo, dok onamo ne stignemo, što moramo Jahvi prinijeti.""",Croatian
Jahve otvrdne faraonu srce i on ne pristane da odu.,Croatian
"""Odlazi!""  - vikne faraon na Mojsija. ""I da mi više na oči ne dolaziš! Onoga  dana kad mi se opet pojaviš na oči, zaglavit ćeš!""",Croatian
"""Dobro  si kazao!"" - uzvrati Mojsije. ""Lica tvoga više neću vidjeti!""",Croatian
"""Još ću samo jednom nedaćom udariti faraona i Egipat"", reče  Jahve Mojsiju. ""Poslije toga pustit će vas odavde. I više: sam  će vas odavde potjerati.",Croatian
"Kaži svijetu neka svaki čovjek ište  od svoga susjeda i svaka žena od svoje susjede srebrnih i zlatnih  dragocjenosti.""",Croatian
"Jahve učini te Egipćani bijahu naklonjeni  narodu. Sam Mojsije postane vrlo uvažen u egipatskoj zemlji,  u očima faraonovih službenika i u očima naroda.",Croatian
"A onda Mojsije navijesti: ""Ovako poručuje Jahve: 'O ponoći  proći ću Egiptom.",Croatian
"Svaki će prvorođenac u egipatskoj zemlji  umrijeti, od prvorođenca faraonova, koji bi imao sjediti na njegovu  prijestolju, do prvorođenca ropkinje koja se nalazi uz mlinski  kamen; a uginut će i sve prvine od stoke.",Croatian
"U svoj će zemlji  egipatskoj nastati veliki jauk, kakva nije bilo niti će kad poslije  biti.",Croatian
Među Izraelcima ni pas neće zalajati na živo stvorenje:  ni na čovjeka ni na životinju.' Po tome ćete znati da Jahve luči  Izraelca od Egipćanina.,Croatian
"Onda će svi ovi tvoji dvorani k meni  doći, preda me se baciti i vikati: Nosi se i ti i sav puk koji  za tobom ide! Poslije toga ću otići."" I gnjevan ode od faraona.",Croatian
"""Neće vas faraon poslušati"", reče Jahve Mojsiju, ""a to  da bi se umnožila moja znamenja u zemlji egipatskoj.""",Croatian
"Mojsije i Aron izveli su sva ta znamenja pred faraonom, ali je Jahve okorio srce faraonu, tako te on nije puštao Izraelaca  da odu iz njegove zemlje.",Croatian
Jahve reče Mojsiju i Aronu u zemlji egipatskoj:,Croatian
"""Ovaj mjesec  neka vam bude početak mjesecima; neka vam bude prvi mjesec u  godini.",Croatian
"Ovo objavite svoj zajednici izraelskoj: Desetog dana  ovoga mjeseca neka svatko za obitelj pribavi jedno živinče. Tako, jedno na obitelj.",Croatian
"Ako je obitelj premalena da ga potroši, neka se ona priključi svome susjedu, najbližoj kući, prema broju  osoba. Podijelite živinče prema tome koliko koja osoba može pojesti.",Croatian
"Živinče neka bude bez mane, od jedne godine i muško. Možete  izabrati bilo janje bilo kozle.",Croatian
Čuvajte ga do četrnaestoga  dana ovoga mjeseca. A onda neka ga sva izraelska zajednica zakolje  kad se spusti suton.,Croatian
Neka uzmu krvi i poškrope oba dovratnika  i nadvratnik kuće u kojoj se bude blagovalo.,Croatian
"Meso, pečeno  na vatri, neka se pojede te iste noći sa beskvasnim kruhom i  gorkim zeljem.",Croatian
"Da ništa sirovo ili na vodi skuhano od njega  niste jeli, nego na vatri pečeno: s glavom, nogama i ponutricom.",Croatian
"Ništa od njega ne smijete ostaviti za sutradan: što bi god  do jutra ostalo, morate na vatri spaliti.",Croatian
"A ovako ga blagujte:  opasanih bokova, s obućom na nogama i sa štapom u ruci. Jedite  ga žurno: to je Jahvina pasha.",Croatian
"Te ću, naime, noći ja proći  egipatskom zemljom i pobiti sve prvorođence u zemlji egipatskoj  - i čovjeka i životinju. Ja, Jahve, kaznit ću i sva egipatska  božanstva.",Croatian
"Krv neka označuje kuće u kojima vi budete. Gdje  god spazim krv, proći ću vas; tako ćete vi izbjeći biču zatornomu  kad se oborim na zemlju egipatsku.""",Croatian
"""Taj dan neka vam bude spomen-dan. Slavite ga kao blagdan  u čast Jahvi. Svetkujte ga po trajnoj uredbi od koljena do koljena.",Croatian
"Sedam dana jedite beskvasan kruh. Prvoga već dana uklonite  kvasac iz svojih kuća. Jer, tko bi god od prvoga do sedmoga dana  jeo ukvasan kruh, taj se ima iskorijeniti između Izraelaca.",Croatian
"Prvoga  dana držite sveto zborovanje, a tako i sedmoga dana. Nikakva  posla tih dana nemojte raditi. Jedino jelo, što kome treba, možete  pripraviti.",Croatian
"Držite blagdan beskvasnog kruha! Toga sam, naime, dana izveo vaše čete iz zemlje egipatske. Držite zato taj dan  kao blagdan od koljena do koljena: to je vječna naredba.",Croatian
Od  večeri četrnaestoga dana prvoga mjeseca pa do večeri dvadeset  prvoga dana toga mjeseca jedite beskvasan kruh.,Croatian
"Sedam dana  ne smije biti kvasca u vašim domovima. Tko bi god jeo bilo što  ukvasano, taj neka se ukloni iz izraelske zajednice, bio stranac  ili domorodac.",Croatian
"Ništa ukvasano ne smijete jesti: u svim svojim  prebivalištima jedite nekvasan kruh.""",Croatian
"Zatim sazva Mojsije sve starješine Izraelaca te im reče:  ""Idite i pribavite janje za svoje obitelji i žrtvujte Pashu.",Croatian
"Onda uzmite kitu izopa, zamočite je u krv što je u zdjeli  i poškropite krvlju iz zdjele nadvratnik i oba dovratnika. Neka  nitko ne izlazi preko kućnih vrata do jutra.",Croatian
"Kad Jahve bude  prolazio da pobije Egipćane, zapazit će krv na nadvratniku i  na oba dovratnika, pa će mimoići ta vrata i neće dopustiti da  Zatornik uđe u vaše kuće da hara.",Croatian
Ovu uredbu držite u svim  vremenima kao zakon za se i djecu svoju.,Croatian
"I kad dođete u zemlju  koju će vam Jahve dati kako je obećao, vršite ovaj obred.",Croatian
Kad  vas vaša djeca zapitaju: Što vam taj obred označuje?,Croatian
"odgovorite  im: Ovo je pashalna žrtva u čast Jahvi koji je prolazio mimo  kuće Izraelaca kad je usmrćivao Egipćane, a naše kuće pošteđivao.""  Tada narod popada ničice i pokloni se.",Croatian
"Potom Izraelci odu i poslušaju: kako je Jahve Mojsiju  i Aronu naredio, tako i učine.",Croatian
"U ponoći Jahve pobije sve prvorođence po zemlji egipatskoj:  od prvorođenca faraonova, koji je imao sjediti na prijestolju, do prvorođenca sužnja u tamnici, a tako i sve prvine od stoke.",Croatian
"Noću ustane faraon, on pa svi njegovi dvorani i svi Egipćani, jer se strašan jauk razlijegao Egiptom: ne bijaše kuće u kojoj  nije ležao mrtvac.",Croatian
"Faraon pozva u noći Mojsija i Arona te  im reče: ""Ustajte i odlazite od moga naroda i vi i vaši Izraelci!  Idite! Odajte štovanje Jahvi, kako ste tražili.",Croatian
"Pokupite  svoju i sitnu i krupnu stoku, kako ste zahtijevali: idite pa  i mene blagoslovite!""",Croatian
"Egipćani nagonili narod da brže ide  iz zemlje, ""jer izgibosmo svi"", govorahu oni.",Croatian
"Tako narod  ponese svoje još neukislo tijesto; naćve, uvijene u ogrtače,  ponesoše na ramenima.",Croatian
"I učiniše Izraelci kako im je Mojsije bio rekao: zatražiše  od Egipćana srebrnine, i zlatnine, i odjeće.",Croatian
Jahve je učinio  te Egipćani bijahu naklonjeni narodu pa davahu. Tako su Egipćane  oplijenili.,Croatian
"Pođu tako Izraelci iz Ramsesa prema Sukotu. Bilo je oko  šest stotina tisuća pješaka, osim žena i djece.",Croatian
"A mnogo i  drugoga svijeta pođe s njima, i mnoga stoka, krupna i sitna.",Croatian
"Ispeku beskvasne prevrte od tijesta što su ga iz Egipta ponijeli:  nije se bilo ukvasalo. A kako su bili tjerani iz Egipta, nisu  mogli odgađati, i tako nisu sebi spremili poputninu.",Croatian
Vrijeme  što su ga Izraelci proveli u Egiptu iznosilo je četiri stotine  i trideset godina.,Croatian
I kad se navrši četiri stotine i trideset  godina - točno onoga dana - sve čete Jahvine iziđoše iz zemlje  egipatske.,Croatian
"Ona noć koju je Jahve probdio da njih izbavi iz  Egipta, odonda je svima Izraelcima, u sve naraštaje njihove,  noć bdjenja u čast Jahvi.",Croatian
"Reče Jahve Mojsiju i Aronu: ""Neka je ovo pravilo za pashalnu  žrtvu: ni jedan stranac ne smije od nje jesti!",Croatian
"Svaki rob, kupljen novcem i obrezan, može je jesti.",Croatian
Ni gost ni najamnik  ne smiju je jesti!,Croatian
Blagujte je u jednoj te istoj kući; iz  kuće ne smijete iznositi mesa niti na žrtvi smijete koju kost  slomiti.,Croatian
Sva zajednica Izraelaca neka je prikazuje!,Croatian
"Ako  bi stranac koji među vama boravi htio svetkovati Pashu u čast  Jahvi, svi se njegovi muški moraju obrezati. Tek tada neka pristupi  i slavi je, jer je tada kao i domorodac zemlje. Ali neobrezani  ne smije od nje jesti.",Croatian
"Neka vrijedi isto pravilo za domoroca  i pridošlicu koji među vama boravi.""",Croatian
"Svi Izraelci poslušaju:  kako je Jahve naredio Mojsiju i Aronu, tako su i učinili.",Croatian
Toga  istog dana izbavio je Jahve Izraelce u njihovim četama iz zemlje  egipatske.,Croatian
Jahve reče Mojsiju:,Croatian
"""Meni posvetite svakoga prvorođenca!  Prvenci materina krila kod Izraelaca, i od ljudi i od životinja, meni pripadaju!""",Croatian
"A onda Mojsije reče narodu: ""Sjećajte se ovoga dana u  koji ste izbavljeni iz Egipta, iz kuće ropstva, jer vas Jahve  izbavi odande svojom jakom mišicom. Ukvasani kruh neka se ne  jede!",Croatian
Ovoga dana mjeseca Abiba vaše je izbavljenje.,Croatian
"Stoga:  kad te Jahve uvede u zemlju Kanaanaca, Hetita, Amorejaca, Hivijaca  i Jebusejaca, za koju se zakleo tvojim precima da će ti je dati  - zemlju kojom teče med i mlijeko - ovoga mjeseca obavi ovakav  obred:",Croatian
"sedam dana jedi nekvasan kruh, a sedmoga dana neka  se slavi svetkovina u čast Jahvi.",Croatian
Sedam dana neka se jede  nekvasan kruh; ukvasanog kruha neka ne bude kod tebe; i neka  se nigdje ne vidi kvasac na tvome području.,Croatian
Svome sinu toga  dana objasni: to je za ono što mi je Jahve učinio kad sam se  iz Egipta izbavio.,Croatian
Neka ti bude kao znak na tvojoj ruci i  kao opomena na tvome čelu: da Jahvin zakon bude uvijek na tvojim  ustima. Jer te rukom jakom Jahve izbavio iz Egipta.,Croatian
"Ovaj  propis vršite svake godine u određeno vrijeme.""",Croatian
"""A kada te Jahve dovede u zemlju Kanaanaca - kako vam  se zakle, tebi i tvojim ocima - i kada ti je preda,",Croatian
"ustupajte  Jahvi prvorođence materinjega krila, a tako i sve prvine što  ih tvoja stoka dade - svako muško pripada Jahvi!",Croatian
"Svaku prvinu  magaradi otkupi janjetom ili jaretom. Ako je ne otkupiš, slomi  joj vrat. A svakoga prvorođenca između svoje djece otkupi.",Croatian
"Kad  te sin tvoj sutra zapita: Što znači to? - odgovori mu: Rukom  jakom izvede nas Jahve iz Egipta, iz kuće ropstva.",Croatian
"Kako je  faraon postao tvrdokoran pa nas nije htio pustiti, Jahve je poubijao  sve prvorođence u zemlji egipatskoj: prvorođence ljudi i prvine  stoke. Eto zato Jahvi žrtvujem svaku mušku prvinu materinjega  krila, a svakoga prvorođenca od svojih sinova otkupljujem.",Croatian
"Neka  ti to bude kao znak na tvojoj ruci i kao znamenje posred čela  da nas je rukom jakom Jahve izbavio iz Egipta.""",Croatian
"Kad je faraon dopustio da narod ode, Bog ih nije poveo  prema filistejskoj zemlji, iako je onuda bilo najbliže. Bog je, naime, rekao: ""Mogao bi se narod predomisliti i vratiti u Egipat  kad vidi ratovanje.""",Croatian
"Stoga Bog povede narod zaobilaznim putem, kroz pustinju prema Crvenome moru. Izraelci su napustili zemlju  egipatsku naoružani od glave do pete.",Croatian
"Mojsije ponese sa sobom  Josipove kosti. Jer Josip bijaše zakleo Izraelce riječima: ""Bog  će se zacijelo za vas zauzeti. Tada i moje kosti odavde ponesite  sa sobom!""",Croatian
"Krenuvši iz Sukota, utabore se u Etamu, na kraju pustinje.",Croatian
"Jahve je išao pred njima, danju u stupu od oblaka da im put  pokazuje, a noću u stupu od ognja da im svijetli. Tako su mogli  putovati i danju i noću.",Croatian
I nije ispred naroda nestajao stup  od oblaka danju ni stup od ognja noću.,Croatian
Jahve reče Mojsiju:,Croatian
"""Reci Izraelcima da se vrate i utabore  pred Pi-Hahirotom, između Migdola i mora, nasuprot Baal-Sefonu.  Utaborite se nasuprot ovome mjestu, uz more.",Croatian
Faraon će reći:  'Izraelci lutaju krajem tamo-amo; pustinja ih zatvorila.',Croatian
"Ja  ću otvrdnuti faraonu srce, i on će za njima poći u potjeru. Ali  ja ću se proslaviti nad faraonom i svom njegovom vojskom. Tako  će Egipćani spoznati da sam ja Jahve."" Izraelci tako učine.",Croatian
"Kad su egipatskom kralju kazali da je narod pobjegao,  faraon i njegovi dvorani predomisliše se o narodu. ""Što ovo učinismo!""  - rekoše. ""Pustismo Izraelce i više nam neće služiti.""",Croatian
Zato  opremi faraon svoja kola i povede svoju vojsku.,Croatian
Uze šest stotina  svojih kola sve poizbor i ostala kola po Egiptu. I u svima bijahu  štitonoše.,Croatian
"Jahve otvrdnu srce faraonu, kralju egipatskom,  te on krenu u potjeru za Izraelcima, koji su otišli uzdignute  pesnice.",Croatian
"Egipćani, dakle, pođu za njima u potjeru. I dok su  Izraelci taborovali uz more, blizu Pi-Hahirota nasuprot Baal-Sefonu, stignu ih svi faraonovi konji pod kolima, njegovi konjanici  i njegovi ratnici.",Croatian
"Kako se faraon približavao, Izraelci pogledaju  i opaze da su Egipćani za njima u potjeri, pa ih obuzme velik  strah. I poviču Izraelci Jahvi:",Croatian
"""Zar nije bilo grobova u  Egiptu"", reknu Mojsiju, ""pa si nas izveo da pomremo u pustinji?  Kakvu si nam uslugu učinio što si nas izveo iz Egipta!",Croatian
"Zar  ti nismo rekli baš ovo u Egiptu: Pusti nas! Služit ćemo Egipćane!  Bolje nam je i njih služiti nego u pustinji poginuti.""",Croatian
"""Ne  bojte se!"" - reče Mojsije narodu. ""Stojte čvrsto pa ćete vidjeti  što će vam Jahve učiniti da vas danas spasi: Egipćane koje danas  vidite nikad više nećete vidjeti.",Croatian
"Jahve će se boriti za vas.  Budite mirni!""",Croatian
"""Zašto zapomažete prema meni?"" - reče Jahve Mojsiju.  ""Reci Izraelcima da krenu na put.",Croatian
"A ti podigni svoj štap, ispruži svoju ruku nad morem i razdijeli ga nadvoje da Izraelci  mogu proći posred mora po suhu.",Croatian
"Ja ću otvrdnuti srce Egipćana, i oni će poći za njima, a ja ću se onda proslaviti nad faraonom  i njegovim ratnicima, njegovim kolima i konjanicima.",Croatian
"Neka  znaju Egipćani da sam ja Jahve kad se proslavim nad faraonom, njegovim kolima i njegovim konjanicima.""",Croatian
"Anđeo Božji, koji je išao na čelu izraelskih četa, promijeni  mjesto i stupi im za leđa. A i stup od oblaka pomakne se ispred  njih i stade im za leđa.",Croatian
"Smjesti se između vojske egipatske  i vojske izraelske te postade onima oblak taman, a ovima rasvjetljivaše  noć, tako te ne mogoše jedni drugima prići cijele noći.",Croatian
"Mojsije  je držao ruku ispruženu nad morem dok je Jahve svu noć na stranu  valjao vode jakim istočnim vjetrom i more posušio. Kad su se  vode razdvojile,",Croatian
"Izraelci siđoše u more na osušeno dno, a  vode stajahu kao bedem njima nadesno i nalijevo.",Croatian
"Egipćani:  svi faraonovi konji, kola i konjanici, nagnu za njima u more, u potjeru.",Croatian
Za jutarnje straže pogleda Jahve iz stupa od  ognja i oblaka na egipatsku vojsku i u njoj stvori zbrku.,Croatian
"Zakoči  točkove njihovih kola da su se jedva naprijed micali. ""Bježimo  od Izraelaca!"" - poviču Egipćani, ""jer Jahve se za njih bori  protiv Egipćana!"" Tada će Jahve Mojsiju:",Croatian
"""Pruži ruku nad  more da se vode vrate na Egipćane, na njihova kola i konjanike.""",Croatian
"Mojsije pruži ruku nad more i u cik zore more se vrati u  svoje korito. Kako su Egipćani, bježeći, jurili prema moru, Jahve  ih strmoglavi usred voda.",Croatian
"Tako vode, slijevajući se natrag, potope kola, konjanike i svu vojsku faraonovu koja bijaše pošla  u potjeru za Izraelcima - u more. I ne ostade od njih ni jedan  jedini.",Croatian
"A Izraelci išli suhim posred mora, vode im stale  kao zid zdesna i slijeva.",Croatian
"Tako Jahve u onaj dan izbavi Izraela  iz šaka egipatskih, i vidje Izrael pomorene Egipćane na morskome  žalu.",Croatian
Osvjedoči se Izrael i o silnoj moći koju Jahve pokaza  nad Egipćanima. Narod se poboja Jahve i povjerova Jahvi i njegovu  sluzi Mojsiju.,Croatian
"Tada Mojsije s Izraelcima zapjeva ovu pjesmu Jahvi u slavu: ""U čast Jahvi zapjevat ću, jer se slavom proslavio! Konja s konjanikom u more je survao.",Croatian
"Moja je snaga, moja pjesma - Jahve jer je mojim postao izbaviteljem. On je Bog moj, njega ja ću slaviti, on je Bog oca moga, njega ću veličati.",Croatian
"Jahve je ratnik hrabar, Jahve je ime njegovo.",Croatian
Kola faraonova i vojsku mu u more baci; cvijet njegovih štitonoša More crveno proguta.,Croatian
Valovi ih prekriše; poput kamena u morske potonuše dubine.,Croatian
"Desnica tvoja, Jahve, snagom se prodiči; desnica tvoja, Jahve, raskomada dušmana.",Croatian
Veličanstvom svojim obaraš ti protivnike; puštaš svoj gnjev i on ih k'o slamu proždire.,Croatian
"Od daha iz tvojih nosnica vode narastoše, valovi se u bedem uzdigoše, u srcu mora dubine se stvrdnuše.",Croatian
"Mislio je neprijatelj: 'Gonit ću ih, stići, plijen ću podijelit', duša će moja sita ga biti; trgnut ću mač, uništit' ih rukom svojom.'",Croatian
"A ti dahom svojim dahnu, more se nad njima sklopi; k'o olovo potonuše silnoj vodi u bezdane.",Croatian
"Tko je kao ti, Jahve među bogovima, tko kao ti sija u svetosti, u djelima strašan, divan u čudima?",Croatian
Desnicu si pružio i zemlja ih proguta!,Croatian
"Milošću svojom vodio si ovaj narod, tobom otkupljen, k svetom tvom Stanu snagom si ga svojom upravio.",Croatian
"Kada to čuše, prodrhtaše narodi; Filistejce muke spopadoše.",Croatian
"Užas je srvao edomske glavare, trepet je obuzeo moapske knezove i tresu se svi koji žive u Kanaanu.",Croatian
"Strah i prepast na njih se obaraju; snaga tvoje ruke skamenila ih je dok narod tvoj, Jahve, ne prođe, dok ne prođe narod tvoj koji si otkupio.",Croatian
"Dovest ćeš ih i posaditi na gori svoje baštine, na mjestu koje ti, Jahve, svojim učini Boravištem, Svetištem, o Jahve, tvojom rukom sazidanim.",Croatian
"Vazda i dovijeka Jahve će kraljevati.""",Croatian
"Kad su faraonovi konji, njegova kola i konjanici sašli  u more, Jahve je na njih povratio morske vode pošto su Izraelci  prošli posred mora po suhu.",Croatian
"Tada Aronova sestra, proročica  Mirjam, uze bubanj u ruku, a sve žene pridruže joj se s bubnjem  u ruci i plešući.",Croatian
"Mirjam je začinjala pjesmu: ""Zapjevajte Jahvi jer se slavom proslavio! Konja s konjanikom u more je survao.""",Croatian
"Pokrene Mojsije Izraelce od Crvenog mora i pođu na put  kroz pustinju Šur. Tri su dana putovali pustinjom, a vode nisu  našli.",Croatian
"Dođu k Mari, ali nisu mogli piti vode kod Mare jer  je bila gorka. Stoga se i zove Mara.",Croatian
"Narod je mrmljao na  Mojsija i govorio: ""Što ćemo piti?""",Croatian
A on zazva Jahvu. Jahve  mu pokaže neko drvo. Baci on to drvo u vodu i voda postane slatka. Tu im Jahve postavi zakon i pravo i tu ih stavi u kušnju.,Croatian
"Zatim reče: ""Budeš li zdušno slušao glas Jahve, Boga svoga, vršeći što je pravo u njegovim očima; budeš li pružao svoje  uho njegovim zapovijedima i držao njegove zakone, nikakvih bolesti  koje sam pustio na Egipćane na vas neću puštati. Jer ja sam Jahve  koji dajem zdravlje.""",Croatian
"Zatim stignu u Elim, gdje je bilo dvanaest izvora i sedamdeset  palma. Tu se, uz vodu, utabore.",Croatian
"Potom krenu iz Elima, i sva izraelska zajednica dođe u pustinju  Sin, koja je između Elima i Sinaja, petnaestoga dana drugoga  mjeseca nakon odlaska iz zemlje egipatske.",Croatian
U pustinji sva  izraelska zajednica počne mrmljati protiv Mojsija i Arona.,Croatian
"""Oh, da smo pomrli od ruke Jahvine u zemlji egipatskoj kad smo sjedili  kod lonaca s mesom i jeli kruha do mile volje!"" - rekoše im.  ""Izveli ste nas u ovu pustinju da sve ovo mnoštvo gladom pomorite!""",Croatian
"Tada reče Jahve Mojsiju: ""Učinit ću da vam daždi kruh s neba.  Neka narod ide i skuplja svaki dan koliko mu za dan treba. Tako  ću ih kušati i vidjeti hoće li se držati moga zakona ili neće.",Croatian
"A šestoga dana, kad spreme što su nakupili, bit će dvaput  onoliko koliko su skupljali za svaki dan.""",Croatian
"Onda Mojsije i Aron progovore svim Izraelcima: ""Večeras  ćete poznati da vas je Jahve izveo iz zemlje egipatske,",Croatian
"a  ujutro ćete vidjeti svojim očima Jahvinu slavu, jer vas je čuo  Jahve kako ste protiv njega mrmljali. Što smo mi da protiv nas  mrmljate?",Croatian
"Večeras će vam Jahve dati mesa da jedete"", nastavi  Mojsije, ""a ujutro kruha do mile volje, jer je Jahve čuo vaše  mrmljanje protiv njega. Što smo mi? Vi ne mrmljate protiv nas  nego protiv Jahve.""",Croatian
"Poslije toga rekne Mojsije Aronu: ""Reci svoj izraelskoj  zajednici: 'Skupite se pred Jahvu, jer je čuo vaše mrmljanje!'""",Croatian
"I dok je Aron svoj izraelskoj zajednici govorio, oni se okrenu  prema pustinji, i gle! u oblaku pojavi se Jahvina slava.",Croatian
Onda  se Jahve oglasi Mojsiju i reče mu:,Croatian
"""Čuo sam mrmljanje Izraelaca.  Ovako im reci: 'Večeras ćete jesti meso, a ujutro ćete se nasititi  kruha. Tada ćete poznati da sam ja Jahve, Bog vaš.'""",Croatian
I doista!  Navečer se pojave prepelice i prekriju tabor. A ujutro obilna  rosa sve orosila oko tabora.,Croatian
"Kad se prevlaka rose digla,  površinom pustinje ležao tanak sloj, nešto poput pahuljica, kao  da se slana uhvatila po zemlji.",Croatian
"Kad su Izraelci to vidjeli, pitali su jedan drugoga: ""Što je to?"" Jer nisu znali što je.  Onda im Mojsije reče: ""To je kruh koji vam je Jahve pribavio  za hranu.",Croatian
"A ovo je zapovijed koju je Jahve izdao: 'Nakupite  koliko kome treba za jelo - jedan gomer po osobi, svatko prema  broju članova koji su mu u šatoru.'""",Croatian
"Izraelci tako uradiše. Neki nakupe više, neki manje.",Croatian
"Kad su izmjerili na gomer, pokaza se da nije ništa preteklo  onome koji bijaše nakupio mnogo, a niti je nedostajalo onome  koji bijaše nakupio manje: svatko je nakupio koliko mu je trebalo  za jelo.",Croatian
"""Neka nitko ne ostavlja ništa za ujutro!"" - rekne im  Mojsije.",Croatian
Ali oni nisu poslušali Mojsija; neki ostave i za  sutra. A to im se ucrva i usmrdje. Mojsije se na njih razljuti.,Croatian
"Tako su skupljali svako jutro koliko je kome trebalo za jelo.  I kad bi sunce ogrijalo, mÓana bi se rastopila.",Croatian
"Onda šestoga dana nakupiše dvostruku količinu hrane -  po dva gomera na svakoga. Kad su starješine zajednice došle da  izvijeste Mojsija,",Croatian
"on im reče: ""Ovo je zapovijed Jahvina:  Sutra je dan potpunog odmora, subota Jahvi posvećena. Ispecite  što želite peći; skuhajte što želite kuhati. Sve što vam preteče  ostavite za sutra.""",Croatian
"Ostave to oni za sutra, kako je Mojsije  naredio, i niti se usmrdjelo niti su se crvi pojavili.",Croatian
"""Jedite  to danas"", reče im Mojsije, ""jer je ovaj dan subota u čast Jahve;  danas nećete naći mÓane na polju.",Croatian
"Šest je dana skupljajte, a sedmoga, u subotu, neće je biti.""",Croatian
"Bijaše nekih koji su  i sedmoga dana išli da je nakupe, ali ništa ne nađoše.",Croatian
"Zato  Jahve reče Mojsiju: ""Dokle ćete odbijati da se pokorite mojim  zapovijedima i mojim zakonima?",Croatian
"Pogledajte! Zato što vam je  Jahve dao subotu, daje vam hrane šestoga dana za dva dana. Neka  svatko stoji gdje jest; neka nitko u sedmi dan ne izlazi iz svoga  stana.""",Croatian
Tako se sedmoga dana narod odmarao.,Croatian
"Dom je Izraelov tu hranu prozvao mÓanom. Bijaše kao zrno  korijandra; bijela, a imala je ukus medenog kolačića.",Croatian
"Onda rekne Mojsije: ""Ovo je zapovijed koju je izdao Jahve:  Napunite tim jedan gomer i čuvajte ga za svoje potomke da vide  hranu kojom sam vas hranio u pustinji kad sam vas izbavio iz  zemlje egipatske.""",Croatian
"I naredi Mojsije Aronu: ""Uzmi jednu posudu;  stavi u nju cio gomer mane, a onda je položi pred Jahvu da se  sačuva za vaše potomke.""",Croatian
"Kako je Jahve naredio Mojsiju, Aron  je stavi pred Svjedočanstvo na čuvanje.",Croatian
"Izraelci su se hranili manom četrdeset godina, sve dok  nisu došli u naseljenu zemlju: jeli su manu do dolaska na granicu  zemlje kanaanske.",Croatian
Gomer je deseti dio efe.,Croatian
Sva izraelska zajednica po Jahvinoj zapovijedi krene dalje  iz pustinje Sina. Utabore se kod Refidima. Tu nije bilo vode  da narod pije.,Croatian
"Zato narod zapodjene prepirku s Mojsijem. Vikali  su: ""Daj nam vode da pijemo!"" A Mojsije im odgovori: ""Zašto se  sa mnom prepirete? Zašto kušate Jahvu?""",Croatian
"Ali je narod žeđao  za vodom, pa je mrmljao na Mojsija i govorio: ""Zašto si nas iz  Egipta izveo? Zar da nas žeđom pomoriš, nas, našu djecu i našu  stoku?""",Croatian
"""Što ću s ovim narodom!"" - zazivao je Mojsije Jahvu. ""Još  malo pa će me kamenovati.""",Croatian
"""Istupi pred narod!"" - rekne Jahve  Mojsiju. ""Uzmi sa sobom nekoliko izraelskih starješina; uzmi  u ruku štap kojim si udario Rijeku i pođi.",Croatian
"A ja ću stajati  pred tobom ondje, na pećini na Horebu. Udari po pećini: iz nje  će poteći voda, pa neka se narod napije."" Mojsije učini tako  naočigled izraelskih starješina.",Croatian
"Mjesto prozovu Masa i Meriba, zbog toga što su se Izraelci prepirali i kušali Jahvu govoreći:  ""Je li Jahve među nama ili nije?""",Croatian
Uto dođu Amalečani i zarate s Izraelcima kod Refidima.,Croatian
"A Mojsije reče Jošui: ""Odaberi momčad pa pođi i zapodjeni  borbu s Amalečanima. Ja ću sutra stati na vrh brda, sa štapom  Božjim u ruci.""",Croatian
"Jošua učini kako mu je Mojsije rekao te zađe  u borbu s Amalečanima, a Mojsije, Aron i Hur uzađoše na vrh brda.",Croatian
"I dok bi Mojsije držao ruke uzdignute, Izraelci bi nadjačavali;  a kad bi ruke spustio, nadjačavali bi Amalečani.",Croatian
"Ali Mojsiju  ruke napokon klonu. Zato uzeše kamen, staviše ga poda nj i on  sjede, dok mu Aron i Hur, jedan s jedne, a drugi s druge strane, držahu ruke, tako da mu izdržaše do sunčanog zalaska.",Croatian
I  Jošua oštricom mača svlada Amaleka i njegov narod.,Croatian
"Onda Jahve  reče Mojsiju: ""Zapiši ovo u knjigu na sjećanje i utuvi u uši  Jošui da ću ja spomen na Amalečane sasvim izbrisati pod nebom!""",Croatian
Podiže zatim Mojsije žrtvenik i nazva ga : Jahve mi je stijeg!,Croatian
"""Jer"", reče, ""Jahvin stijeg u ruku! Jahvin je boj protiv  Amalečana od naraštaja do naraštaja!""",Croatian
"A Jitro, midjanski svećenik, tast Mojsijev, ču sve što učini  Bog Mojsiju i svemu izraelskom narodu i kako Jahve izbavi Izraelce  iz Egipta.",Croatian
"Tada tast Mojsijev Jitro povede Siporu, Mojsijevu  ženu - koju Mojsije bijaše otpustio -",Croatian
"i oba njezina sina.  Jednomu je bilo ime Geršon, a to će reći: ""Bijah došljak u tuđoj  zemlji.""",Croatian
"Drugi se zvao Eliezer, to jest: ""Bog oca moga bio  mi je u pomoći i spasio me od faraonova mača.""",Croatian
"Tako Mojsijev  tast Jitro povede k Mojsiju u pustinju, gdje se Mojsije bio utaborio  na Božjem brdu, njegove sinove i njegovu ženu.",Croatian
"Poruči on Mojsiju:  ""Ja, tvoj tast Jitro, dolazim k tebi s tvojom ženom i s oba njezina  sina.""",Croatian
"Izađe Mojsije u susret svome tastu; duboko mu se nakloni  i zagrli ga. Pošto su se upitali za zdravlje, uđu pod šator.",Croatian
"Mojsije je onda pripovijedao svome tastu o svemu što je  Jahve učinio faraonu i Egipćanima zbog Izraelaca; o svim nezgodama  što su ih snašle na putu, ali ih je Jahve od njih izbavio.",Croatian
Jitro  se radovao svemu dobru koje je Jahve učinio Izraelcima i što  ih je oslobodio od egipatskih šaka.,Croatian
"""Neka je hvaljen Jahve  koji vas je izbavio od egipatskih šaka i od šaka faraonovih"", reče Jitro.",Croatian
"""Sada znam da je Jahve veći od svih bogova jer  je izbavio narod ispod egipatske vlasti kad su s njim okrutno  postupali.""",Croatian
"Zatim Jitro, Mojsijev tast, prinese Bogu žrtvu paljenicu  i prinos. Uto dođe Aron i sve izraelske starješine da s Mojsijevim  tastom blaguju gozbu pred Bogom.",Croatian
Sutradan Mojsije sjede da kroji pravdu narodu. Narod je oko  njega stajao od jutra do mraka.,Croatian
"Vidjevši Mojsijev tast sav  trud što ga on za narod čini, rekne mu: ""Što to imaš toliko s  narodom? I zašto ti sam sjediš, a sav narod stoji oko tebe od  jutra do mraka?""",Croatian
"""Narod dolazi k meni"", odgovori Mojsije, ""da se s Bogom posavjetuje.",Croatian
"Kad zađu u prepirku, dođu k  meni. Ja onda rasudim između jednoga i drugoga; izložim im Božje  zakone i odredbe.""",Croatian
"""Nije dobro kako radiš"", odgovori Mojsiju  tast.",Croatian
"""I ti i taj narod s tobom potpuno ćete se iscrpsti.  Taj je posao za te pretežak; sam ga ne možeš obavljati.",Croatian
"Poslušaj  me. Svjetovat ću te, i Bog će biti s tobom! Ti zastupaj narod  pred Bogom; podastiri Bogu njihove razmirice.",Croatian
"Poučavaj ih  o zakonima i odredbama; svraćaj ih na put kojim moraju ići, upućuj  ih na djela koja moraju vršiti.",Croatian
"Onda proberi između svega  puka ljude sposobne, bogobojazne i pouzdane, koji mrze mito,  te ih postavi za glavare puku: tisućnike, stotnike, pedesetnike  i desetnike.",Croatian
"Neka sude narodu u svako doba. Sve veće slučajeve  neka preda te iznose, a u manjima neka sami rasuđuju. Olakšaj  sebi breme: neka ga oni s tobom nose.",Croatian
"Ako tako uradiš - i  Bog ti to odobri - moći ćeš izdržati, a sav ovaj narod odlazit  će kući u miru.""",Croatian
Mojsije posluša savjet svoga tasta i učini sve kako ga  svjetova.,Croatian
"Probere Mojsije sposobnih ljudi od svih Izraelaca  pa ih postavi za glavare narodu: tisućnike, stotnike, pedesetnike  i desetnike.",Croatian
"Oni su sudili narodu u svako doba. Teže slučajeve  iznosili bi Mojsiju, a sve manje rješavali sami.",Croatian
Zatim Mojsije otpusti svoga tasta i on ode u svoju zemlju.,Croatian
"Tri mjeseca nakon izlaska iz zemlje egipatske, istoga dana, stignu Izraelci u Sinajsku pustinju.",Croatian
"Idući od Refidima, dođu  u Sinajsku pustinju i utabore se u pustinji. Postave Izraelci  tabor tu pred brdom,",Croatian
"a Mojsije se popne k Bogu. Jahve ga zovne  s brda pa mu rekne: ""Ovako kaži domu Jakovljevu, proglasi djeci Izraelovoj:",Croatian
'Vi  ste vidjeli što sam učinio Egipćanima; kako sam vas nosio na  orlovskim krilima i k sebi vas doveo.,Croatian
"Stoga, budete li mi  se vjerno pokoravali i držali moj Savez, vi ćete mi biti predraga  svojina mimo sve narode - tÓa moj je sav svijet! -",Croatian
"vi ćete  mi biti kraljevstvo svećenika, narod svet.' Tim riječima oslovi  Izraelce.""",Croatian
Mojsije se vrati i sazva narodne starješine te im izloži  sve što mu je Jahve naredio.,Croatian
"A sav narod uzvrati jednoglasno:  ""Vršit ćemo sve što je Jahve naredio."" Onda Mojsije prenese odgovor  naroda Jahvi.",Croatian
"Nato Jahve reče Mojsiju: ""Ja ću, evo, doći k tebi u gustom  oblaku da narod čuje kad budem s tobom govorio i da ti zauvijek  vjeruje.""  Tako je Mojsije prenio Jahvi odgovor naroda.",Croatian
"""Pođi k narodu"", reče Jahve Mojsiju, ""i posvećuj ga danas  i sutra. Neka opere svoju odjeću;",Croatian
"neka bude gotov prekosutra, jer će prekosutra sići Jahve na brdo Sinaj naočigled svega puka.",Croatian
"Postavi naokolo granicu za narod i izdaj naredbu: 'Pripazite  da se na brdo ne penjete; da se ni podnožja ne dotičete! Tko  se god brda dotakne, smrt će ga snaći.",Croatian
"Nikakva ruka neka  ga se ne dotakne, nego neka bude kamenjem zasut ili strijelom  ustrijeljen: bio čovjek ili živinče, neka na životu ne ostane.'  Na otegnuti zvuk trube neka se na brdo penju.""",Croatian
Mojsije siđe s brda k narodu i poče posvećivati narod.  Oni operu svoju odjeću.,Croatian
"""Budite gotovi za prekosutra!"" -  rekne Mojsije narodu. ""Ne primičite se ženi!""",Croatian
"A prekosutra, u osvit dana, prolomi se grmljavina, munje  zasijevaše, a gust se oblak nadvi nad brdo. Gromko zaječa truba, zadrhta sav puk koji bijaše u taboru.",Croatian
Mojsije povede puk  iz tabora u susret Bogu. Stadoše na podnožju brda.,Croatian
Brdo Sinaj  zavilo se u dim jer je Jahve u obliku ognja sišao na nj. Dizao  se dim kao dim iz peći. Sve se brdo silno treslo.,Croatian
"Zvuk trube  bivao sve jači. Mojsije je govorio, a Bog mu grmljavinom odgovarao.",Croatian
"Jahve siđe na Sinajsko brdo, na vrhunac, i pozva Jahve Mojsija  na vrhunac brda. Mojsije se uspe.",Croatian
"Sad Jahve reče Mojsiju: ""Siđi i opomeni narod da ne bi  provalio prema Jahvi da ga vidi. Mnogo bi ih poginulo.",Croatian
"I  sami svećenici, koji dolaze blizu Jahvi, moraju se očistiti,  da ih Jahve ne uništi.""",Croatian
"""Narod se ne može popeti na brdo  Sinaj"", odgovori Mojsije Jahvi, ""jer si nas sam ti opomenuo:  'Postavi granice naokolo brda i proglasi ga svetim.'""",Croatian
"""Siđi  pa se opet popni zajedno s Aronom"", odgovori mu Jahve. ""Ali neka  svećenici i narod ne navaljuju da se popnu prema Jahvi da ne  izginu.""",Croatian
Mojsije siđe k narodu i sve mu kaza.,Croatian
Onda Bog izgovori sve ove riječi:,Croatian
"""Ja sam Jahve, Bog tvoj, koji sam te izveo iz zemlje egipatske, iz kuće ropstva.",Croatian
Nemoj imati drugih bogova uz mene.,Croatian
"Ne pravi sebi lika ni obličja bilo čega što je gore na  nebu, ili dolje na zemlji, ili u vodama pod zemljom.",Croatian
"Ne klanjaj  im se niti im služi. Jer ja, Jahve, Bog tvoj, Bog sam ljubomoran.  Kažnjavam grijeh otaca - onih koji me mrze - na djeci do trećeg  i četvrtog koljena,",Croatian
a iskazujem milosrđe tisućama koji me  ljube i vrše moje zapovijedi.,Croatian
"Ne uzimaj uzalud imena Jahve, Boga svoga, jer Jahve ne  oprašta onome koji uzalud izgovara ime njegovo.",Croatian
Sjeti se da svetkuješ dan subotni.,Croatian
Šest dana radi i  obavljaj sav svoj posao.,Croatian
"A sedmoga je dana subota, počinak  posvećen Jahvi, Bogu tvojemu. Tada nikakva posla nemoj raditi:  ni ti, ni sin tvoj, ni kći tvoja, ni sluga tvoj, ni sluškinja  tvoja, ni živina tvoja, niti došljak koji se nađe unutar tvojih  vrata.",Croatian
"Ta i Jahve je šest dana stvarao nebo, zemlju i more  i sve što je u njima, a sedmoga je dana počinuo. Stoga je Jahve  blagoslovio i posvetio dan subotni.",Croatian
"Poštuj oca svoga i majku svoju da imadneš dug život na  zemlji koju ti da Jahve, Bog tvoj.",Croatian
Ne ubij!,Croatian
Ne učini preljuba!,Croatian
Ne ukradi!,Croatian
Ne svjedoči lažno na bližnjega svoga!,Croatian
"Ne poželi kuće bližnjega svoga! Ne poželi žene bližnjega  svoga; ni sluge njegova, ni sluškinje njegove, ni vola njegova, ni magarca njegova, niti išta što je bližnjega tvoga!""",Croatian
"Sav je puk bio svjedok grmljavine i sijevanja, svi čuše  zvuk trube i vidješe kako se brdo dimi: gledali su i tresli se  i stajali podalje.",Croatian
"Onda rekoše Mojsiju: ""Ti nam govori, a  mi ćemo slušati. Neka nam Bog ne govori, da ne pomremo!""",Croatian
"""Ne  bojte se"", reče Mojsije narodu. ""Bog je došao da vas samo iskuša;  da strah pred njim ostane s vama te da ne griješite.""",Croatian
"Narod  ostane podalje, a Mojsije pristupi gustom oblaku gdje se Bog  nalazio.",Croatian
"""Ovako reci Izraelcima"", progovori Jahve Mojsiju. ""Sami  ste vidjeli da sam s vama govorio s neba.",Croatian
Ne pravite uza  me kumira od srebra niti sebi pravite kumira od zlata.,Croatian
"Načini  mi žrtvenik od zemlje i na njemu mi prinosi svoje žrtve paljenice  i žrtve pričesnice, svoju sitnu i svoju krupnu stoku. Na svakome  mjestu koje odredim da se moje ime spominje ja ću doći k tebi  da te blagoslovim.",Croatian
"Ako mi budeš gradio kameni žrtvenik, nemoj  ga graditi od klesanoga kamena, jer čim na nj spustiš svoje dlijeto, oskvrnit ćeš ga.",Croatian
"Ne uzlazi na moj žrtvenik po stepenicama, da se ne pokaže na njemu golotinja tvoja.""",Croatian
"""Ovo su propisi koje treba da im izložiš:",Croatian
"Kad za roba kupiš  jednoga Hebreja, neka služi šest godina. Sedme godine neka ode, bez otkupnine, slobodan.",Croatian
"Ako dođe sam, neka sam i ode; ako  li je oženjen, neka s njim ide i njegova žena.",Croatian
"Ako mu gospodar  nabavi ženu, pa mu ona rodi bilo sinova bilo kćeri, i žena i  njezina djeca neka pripadnu njezinu gospodaru, a on neka ide  sam.",Croatian
"Ali ako rob otvoreno izjavi: 'Volim svoga gospodara,  svoju ženu i svoju djecu, neću da budem slobodan',",Croatian
"neka ga  onda njegov gospodar dovede k Bogu. Kad ga dovede k vratima ili  dovratku, neka mu gospodar šilom probuši uho i neka mu trajno  ostane u službi.",Croatian
"Kad čovjek proda svoju kćer za ropkinju,  neka se ona ne oslobađa kao i muški robovi.",Croatian
"Ako se ne svidi  svome gospodaru, koji ju je sebi bio odredio, neka joj dopusti  da se otkupi. Nema prava prodati je strancima kad joj nije bio  vjeran.",Croatian
"A ako je odredi svome sinu, neka s njome postupa kao  i sa kćeri.",Croatian
"Ako se oženi drugom, ne smije prvoj uskraćivati  hrane, odjeće ili njezinih bračnih prava.",Croatian
"Ne bude li joj  činio ovo troje, neka je slobodna da ode bez otkupnine.""",Croatian
"""Tko god udari čovjeka pa ga usmrti, neka se smrću kazni.",Croatian
"Ali ako to ne učini hotimično, nego Bog pripusti da padne  u njegovu šaku, odredit ću ti mjesto kamo može pobjeći.",Croatian
"Tko  hotimično navali na svoga bližnjega te ga podmuklo ubije, odvuci  ga i s moga žrtvenika da se pogubi.",Croatian
"Tko udari svoga oca ili  svoju majku, neka se kazni smrću.",Croatian
"Tko otme čovjeka - bilo  da ga proda, bilo da ga u svojoj vlasti zadrži - neka se kazni  smrću.",Croatian
"Tko prokune svoga oca ili svoju majku, neka se kazni  smrću.""",Croatian
"""Ako se ljudi posvade, pa jedan od njih udari drugoga  kamenom ili šakom, ali ovaj ne pogine nego padne u postelju,",Croatian
"ali poslije ustane i mogne izlaziti, makar i sa štapom, onda  onome koji ga je udario neka je oprošteno, samo neka mu plati  njegov gubitak vremena i pribavi mu posvemašnje izlječenje.",Croatian
"Ako tko udari batinom svoga roba ili svoju ropkinju te  umru pod njegovom šakom, mora snositi osvetu.",Croatian
"Ali ako rob  preživi dan-dva, neka se osveta ne provodi, jer je rob njegovo  vlasništvo.",Croatian
"Ako se ljudi pobiju i udare trudnu ženu te ona pobaci, ali druge štete ne bude, onda onaj koji ju je udario neka plati  odštetu koju zatraži njezin muž. On neka plati kako suci odrede.",Croatian
"Bude li drugog zla, neka je kazna: život za život,",Croatian
"oko  za oko, zub za zub, ruka za ruku, noga za nogu,",Croatian
"opeklina  za opeklinu, rana za ranu, modrica za modricu.",Croatian
"Udari li tko svoga roba ili svoju ropkinju u oko i upropasti  ga, neka ga oslobodi zbog oka.",Croatian
"Ako izbije zub svome robu  - ili svojoj ropkinji - neka ga oslobodi zbog zuba.""",Croatian
"""Kad goveče ubode čovjeka ili ženu pa ih usmrti, neka  se kamenjem kamenuje. Njegovo se meso tada ne smije pojesti,  a vlasniku njegovu neka je oprošteno.",Croatian
"Ali ako je to goveče  i prije bolo, a njegov vlasnik, iako opominjan, nije ga čuvao, pa ono usmrti čovjeka ili ženu, neka se to goveče kamenuje;  a i njegov se vlasnik ima pogubiti.",Croatian
"Ako se vlasniku označi  otkupna cijena da svoj život iskupi, neka plati koliko mu se  odredi.",Croatian
"Ubode li goveče dječaka ili djevojčicu, neka se prema  njemu postupi isto prema ovome pravilu.",Croatian
"Ako ubode roba ili  ropkinju, neka vlasnik isplati njihovu gospodaru trideset srebrnih  šekela, a goveče neka se kamenuje.",Croatian
"Kad tko ostavi bunar otvoren, ili tko iskopa bunar a  ne pokrije ga, pa u nj upadne goveče ili magare, vlasnik bunara  ima dati naknadu:",Croatian
"neka isplati vlasniku u novcu, a uginula  životinja neka njemu pripadne.",Croatian
"Kad nečije goveče ubode goveče  drugome te ono ugine, onda neka prodaju živo goveče, a dobiveni  novac neka podijele; i uginulo goveče neka među sebe podijele.",Croatian
"Ali ako se zna da je to goveče i prije bolo, a njegov ga  gospodar nije čuvao, onda mora nadoknaditi goveče za goveče,  dok će uginulo živinče biti njegovo.""",Croatian
"(21:37) ""Tko ukrade goveče ili marvinče od sitne stoke, pa bilo  da ga zakolje, bilo da ga proda, onda za jedno goveče neka se  vrati petero goveda, a za malo marvinče četvero marvinčadi.",Croatian
"(22:1) Ako se lopov zateče gdje probija zid, pa mu se zada smrtan  udarac, njegovu krv ne treba osvećivati.",Croatian
"(22:2) No ako je već izišlo  sunce, njegovu krv treba osvetiti. Lopov mora štetu nadoknaditi.  Ako nema ništa, njega za njegovu krađu treba prodati.",Croatian
"(22:3) Nađe  li se ukradeno živinče živo u njegovu vlasništvu - goveče, magare  ili koja glava sitne stoke - treba da ga plati dvostruko.""",Croatian
"(22:4) ""Tko opustoši njivu ili vinograd pustivši svoju stoku  da obrsti tuđe, neka nadoknadi onim što najbolje nađe na svojoj  njivi i u svome vinogradu.",Croatian
"(22:5) Tko zapali vatru pa ona zahvati drač te izgori žito u  snopu, u klasu ili na njivi, onaj tko je vatru zapalio mora štetu  nadoknaditi.",Croatian
"(22:6) Kad tko položi kod znanca novac ili stvari na čuvanje, pa budu pokradene iz njegove kuće, ako se lopov pronađe, mora  dvostruko platiti.",Croatian
"(22:7) Ako se lopov ne pronađe, vlasnik kuće neka  se primakne k Bogu, da se dokaže kako on nije spustio svoje ruke  na dobra svoga bližnjega.",Croatian
"(22:8) Za svaki prekršaj pronevjere - radilo se o govečetu, magaretu, sitnoj stoci, odjeći ili bilo kojoj izgubljenoj stvari za koju  se ustvrdi: to je ono! - treba spor iznijeti pred Boga. Onaj  koga Bog proglasi krivim neka plati dvostruko drugome.",Croatian
"(22:9) Kad tko povjeri svome susjedu magare, goveče, glavu sitne  stoke ili bilo kakvo živinče, pa ono ugine, osakati se ili ga  tko odvede a da ne bude svjedoka,",Croatian
"(22:10) zakletva pred Jahvom neka  odluči među obojicom je li čuvar posegao za dobrom svoga bližnjega  ili nije. Neka je vlasniku to dovoljno, a čuvar nije dužan da  nadoknađuje.",Croatian
"(22:11) Nađe li se da je on ukrao, mora štetu nadoknaditi.",Croatian
"(22:12) Ako ga zvijer razdere, neka ga donese za dokaz, tako da za  razderano ne daje odštete.",Croatian
"(22:13) Kad tko posudi živinu na izor  od svoga susjeda, pa se ona osakati ili ugine dok joj vlasnik  nije bio s njom, neka plati odštetu.",Croatian
"(22:14) Je li vlasnik bio s  njom, odštete mu ne daje; ali ako je bila unajmljena na izor, neka dođe po svoju nadnicu.""",Croatian
"(22:15) ""Ako tko zavede djevojku koja nije zaručena i s njom  legne, neka za nju dadne ženidbenu procjenu i uzme je za ženu.",Croatian
"(22:16) Ako njezin otac odbije da mu je dadne, zavodnik mora odmjeriti  srebra u vrijednosti ženidbene procjene za djevojku.",Croatian
(22:17) Ne dopuštaj da vračarica živi!,Croatian
"(22:18) Tko bi god sa živinom legao, treba ga kazniti smrću.",Croatian
"(22:19) Tko bi prinosio žrtve kojemu kumiru - osim Jahvi jedinom  - neka bude izručen prokletstvu, potpuno uništen.",Croatian
"(22:20) Ne tlači pridošlicu niti mu nanosi nepravde, jer ste  i sami bili pridošlice u zemlji egipatskoj.",Croatian
(22:21) Ne cvilite udovice  i siročeta!,Croatian
"(22:22) Ako ih ucviliš i oni zavape k meni, sigurno ću  njihove vapaje uslišati.",Croatian
(22:23) Moj će se gnjev raspaliti i mačem  ću vas pogubiti. Tako će vam žene ostati udovice a djeca siročad.,Croatian
"(22:24) Ako uzajmiš novca kome od moga naroda, siromahu koji  je kod tebe, ne postupaj prema njemu kao lihvar! Ne nameći mu  kamata!",Croatian
"(22:25) Uzmeš li svome susjedu ogrtač u zalog, moraš mu ga vratiti  prije zalaza sunca.",Croatian
"(22:26) TÓa to mu je jedini pokrivač kojim omata  svoje tijelo i u kojem može leći. Ako k meni zavapi, uslišat  ću ga jer sam ja milostiv!",Croatian
(22:27) Ne huli Boga i ne psuj glavara svoga naroda.,Croatian
(22:28) Ne oklijevaj s prinosima od svoga obilja s gumna i od  svoga mladog vina! Meni daj prvorođenca od svojih sinova.,Croatian
"(22:29) Isto  učini sa svojim govedima i sitnom stokom: sedam dana neka ostane  sa svojom majkom, a osmoga dana da si ga meni dao!",Croatian
"(22:30) Budite narod meni posvećen! Zato nemojte jesti mesa od  životinje koju je rastrgala zvjerad nego je bacite paščadi!""",Croatian
"""Nemojte davati lažne izjave! Ne pomaži zlikovcu svjedočeći  krivo!",Croatian
Ne povodi se za mnoštvom da činiš zlo; niti svjedoči  u parnici stajući na stranu većine protiv pravde.,Croatian
Ne smiješ  biti pristran prema siromahu u njegovoj parnici.,Croatian
"Kad nabasaš na zalutalo goveče ili magare svoga neprijatelja, moraš mu ga natrag dovesti.",Croatian
"Ako opaziš magarca onoga koji  te mrzi kako je pao pod svojim tovarom, nemoj ga ostaviti: zajedno  s njegovim gospodarom moraš mu pomoći da se digne.",Croatian
Ne krnji prava svome siromahu u njegovoj parnici.,Croatian
"Stoj  daleko od lažne optužbe; ne ubijaj nedužna i pravedna, jer ja  zlikovcu ne praštam.",Croatian
"Ne primaj mita, jer mito zasljepljuje  i one koji najjasnije gledaju i upropašćuje pravo pravednika.",Croatian
"Ne ugnjetavaj pridošlicu! TÓa znate kako je pridošlici;  i sami ste bili pridošlice u zemlji egipatskoj.""",Croatian
"""Šest godina zasijavaj svoju zemlju i njezine plodove  pobiri,",Croatian
"a sedme je godine pusti da počiva neobrađena. Neka  se s nje hrani sirotinja tvoga naroda, a što njoj ostane, neka  pojede poljska živina. Radi tako i sa svojim vinogradom i svojim  maslinikom.",Croatian
"Šest dana obavljaj svoj posao, ali sedmoga dana od posala  odustani, da ti otpočine vo i magarac i da odahne sin tvoje sluškinje  i pridošlica.",Croatian
"Pripazite na sve što sam vam rekao. Ne spominjite imena  drugih bogova. Neka se to i ne čuje iz tvojih usta.""",Croatian
"""Triput na godinu održavaj u moju čast svetkovinu.",Croatian
"Slavi  Blagdan beskvasnoga kruha. U određeno vrijeme u mjesecu Abibu  - jer si u njemu iz Egipta izišao - sedam dana jedi beskvasan  kruh, kako sam ti naredio. Neka nitko ne stupa preda me praznih  ruku!",Croatian
"Onda slavi Blagdan žetve - prvina što ih donose polja  koja zasijavaš. Zatim Blagdan berbe na koncu godine, kad s polja  pokupiš plodove svoga truda.",Croatian
Triput na godinu neka svi tvoji  muški stupe pred Gospodara Jahvu.,Croatian
Krv žrtve koju u moju čast žrtvuješ nemoj prinositi s  ukvasanim kruhom; salo od žrtve prinesene na moju svetkovinu  ne ostavljaj za sutradan.,Croatian
"Donosi u kuću Jahve, svoga Boga, najbolje prvine sa svoje  zemlje.  Ne kuhaj kozleta u mlijeku njegove majke.""",Croatian
"""Šaljem, evo, svog anđela pred tobom da te čuva na putu  i dovede te u mjesto koje sam priredio.",Croatian
"Poštuj ga i slušaj!  Ne buni se protiv njega, jer vam neće opraštati prekršaje: tÓa  moje je ime u njemu.",Croatian
"Ako mu se budeš vjerno pokoravao i budeš  vršio sve što sam naredio, ja ću biti neprijatelj tvojim neprijateljima  i protivnik tvojim protivnicima.",Croatian
"Anđeo će moj ići pred tobom  i dovesti te do Amorejaca, Hetita, Perižana, Kanaanaca, Hivijaca  i Jebusejaca da ih uništim.",Croatian
Nemoj se klanjati njihovim kumirima  niti im iskazuj štovanje; ne postupaj kako oni rade nego njihove  kumire poruši i stupove im porazbijaj.,Croatian
"Iskazujte štovanje  Jahvi, Bogu svome, pa ću blagoslivati tvoj kruh i tvoju vodu  i uklanjati od tebe bolest.",Croatian
U tvojoj zemlji neće biti pometkinje;  ja ću učiniti punim broj tvojih dana.,Croatian
Pred tobom ću odaslati stravu svoju; u metež ću baciti  sav svijet među koji dospiješ i učinit ću da svi tvoji neprijatelji  bježe pred tobom.,Croatian
"Stršljene ću pred tobom odašiljati da ispred  tebe tjeraju u bijeg Hivijce, Kanaance i Hetite.",Croatian
"Neću ih  otjerati ispred tebe u jednoj godini, da zemlja ne opusti i divlje  se životinje ne razmnože na tvoju štetu.",Croatian
"Tjerat ću ih ispred  tebe malo-pomalo dok ti potomstvo ne odraste, tako da zemlju  zaposjedneš.",Croatian
"Postavit ću ti granicu: od Crvenoga do Filistejskoga  mora, od pustinje pa do Rijeke. Predat ću, naime, stanovništvo  zemlje u tvoje šake, a ti ga ispred sebe tjeraj.",Croatian
Ne pravi  savez ni s njima ni s njihovim kumirima.,Croatian
"Neka ne ostanu u  tvojoj zemlji da te ne navode na grijeh protiv mene. Ako bi štovao  njihove kumire, to bi ti bila stupica.""",Croatian
"Potom reče Mojsiju: ""Uzađi k Jahvi - ti, Aron, Nadab i Abihu  i sedamdeset izraelskih starješina. Poklonite se izdaljega!",Croatian
"Neka  se sam Mojsije primakne k Jahvi! Oni neka se ne primiču, a puk  neka se s njim ne penje.""",Croatian
"Dođe Mojsije i kaza narodu sve riječi Jahvine i sve odredbe.  A sav puk odgovori u jedan glas: ""Sve riječi što ih Jahve reče, vršit ćemo.""",Croatian
Tada Mojsije popiše sve riječi Jahvine. A ujutro  podrani te podigne žrtvenik na podnožju brda i dvanaest stupova  za dvanaest plemena Izraelovih.,Croatian
Zatim naloži mladim Izraelcima  da prinesu žrtve paljenice i da žrtvuju Jahvi junce kao žrtve  pričesnice.,Croatian
"Mojsije uhvati krv; polovinu krvi ulije u posude, a polovinu izlije po žrtveniku.",Croatian
"Prihvati zatim Knjigu Saveza  pa je narodu glasno pročita, a narod uzvrati: ""Sve što je Jahve  rekao, izvršit ćemo i poslušat ćemo.""",Croatian
"Mojsije potom uzme krvi  te poškropi narod govoreći: ""Ovo je krv Saveza koji je Jahve  s vama uspostavio na temelju svih ovih riječi.""",Croatian
"Onda se uspne Mojsije s Aronom, Nadabom i Abihuom i sa  sedamdeset starješina Izraelovih.",Croatian
"Oni vidješe Boga Izraelova:  podnožje njegovim nogama kao da je bilo od dragoga kamena safira, sjajem nalik na samo nebo.",Croatian
Ni ruke svoje nije pružio na  izabranike Izraelaca: slobodno su Boga motrili i jeli i pili.,Croatian
"Onda Jahve reče Mojsiju: ""Popni se k meni na brdo i pričekaj  ondje. Dat ću ti kamene ploče sa zakonom i zapovijedima koje  sam za njihovu pouku napisao.""",Croatian
Ustane Mojsije i njegov pomoćnik  Jošua te se Mojsije popne na brdo Božje.,Croatian
"A starješinama reče:  ""Čekajte nas ovdje dok se ne vratimo. Eto je s vama Aron i Hur.  Tko imadne kakvu razmiricu, neka se obrati na njih.""",Croatian
"Zatim Mojsije uzađe na brdo, a onda oblak prekri brdo.",Croatian
Slava se Jahvina nastani na Sinajskom brdu i oblak ga obavijaše  šest dana. Sedmoga dana zovne Jahve Mojsija isred oblaka.,Croatian
Slava  Jahvina na vrhuncu brda bijaše očima Izraelaca kao vatra koja  sažiže. Mojsije zađe u oblak i uspne se na brdo.,Croatian
Četrdeset  dana i četrdeset noći boravio je Mojsije na brdu.,Croatian
Jahve reče Mojsiju:,Croatian
"""Reci Izraelcima da me darivaju, a  vi primajte darove u moju čast od svakoga koji daje od srca.",Croatian
"A primajte ove darove: zlato, srebro i tuč;",Croatian
"ljubičasto, crveno i tamnocrveno predivo i prepredeni lan;",Croatian
"učinjene ovnujske  kože, pa fine kože; bagremovo drvo;",Croatian
ulje za svjetlo; mirodije  za ulje pomazanja i miomirisno kađenje;,Croatian
oniks i drugo drago  kamenje koje će se umetnuti u oplećak i naprsnik.,Croatian
Neka mi  sagrade Svetište da mogu boraviti među njima.,Croatian
"Pri gradnji  Prebivališta i svega u njemu postupi točno prema uzorku koji  ti pokažem.""",Croatian
"""Od bagremova drva neka naprave Kovčeg: dva i po lakta  dug, lakat i po širok i lakat i po visok.",Croatian
"Okuj ga čistim  zlatom, okuj ga izvana i iznutra; a oko njega stavi naokolo završni  pojas od zlata.",Croatian
"Salij za nj četiri zlatna koluta; prikuj  ih za četiri njegove noge; dva koluta s jedne strane, a dva s  druge.",Croatian
Od bagremova drva napravi i motke te ih u zlato okuj.,Croatian
Onda provuci motke kroz kolutove sa strana Kovčega da se  na njima Kovčeg nosi.,Croatian
Neka motke ostanu u kolutima Kovčega;  neka se iz njih ne izvlače.,Croatian
"Svjedočanstvo koje ću ti predati  - u Kovčeg položi.""",Croatian
"""Pomirilište napravi također od čistoga zlata. Neka bude  dugo dva i pol lakta, a široko lakat i pol.",Croatian
Skuj i dva kerubina  od zlata za oba kraja Pomirilišta.,Croatian
"Napravi jednoga kerubina  za jedan kraj, a drugoga kerubina za drugi kraj. Pričvrsti ih  na oba kraja Pomirilišta da s njim sačinjavaju jedan komad.",Croatian
"Kerubini  neka dignu svoja krila uvis tako da svojim krilima zaklanjaju  Pomirilište. Neka budu licem okrenuti jedan prema drugome, ali  tako da lica kerubina gledaju u Pomirilište.",Croatian
"Stavi na Kovčeg  Pomirilište, a u Kovčeg položi ploče Svjedočanstva što ću ti  ih dati.",Croatian
"Tu ću se ja s tobom sastajati i ozgo ću ti, iznad  Pomirilišta - između ona dva kerubina što su na Kovčegu ploča  Svjedočanstva - saopćavati sve zapovijedi namijenjene Izraelcima.""",Croatian
"""Napravi od bagremova drva stol dva lakta dug, lakat  širok, a lakat i pol visok.",Croatian
U čisto ga zlato obloži i načini  mu naokolo završni pojas od zlata.,Croatian
"Naokolo mu načini obrub, podlanicu širok, a onda po obrubu stavi završni pojas od zlata.",Croatian
"Nadalje, uspravi mu četiri koluta od zlata pa mu ih pričvrsti  na njegova četiri nožna ugla.",Croatian
Neka su kolutovi tik pod obrubom  da služe kao kvake motkama za nošenje stola.,Croatian
Motke napravi  od bagremova drva i u zlato ih okuj. O njima će se stol nositi.,Croatian
"Za nj onda napravi: zdjele, varjače, vrčeve i pehare za izlijevanje  prinosa. Načini ih od čistoga zlata.",Croatian
"Na stol svagda stavljaj  pred moje lice prineseni kruh.""",Croatian
"""Načini svijećnjak od čistoga zlata. Svijećnjak neka  bude skovan. Njegovo podnožje, njegov stalak, njegove čaše, čaške  i latice - sve neka bude od jednoga komada.",Croatian
"Šest krakova  neka mu izbija sa strana: tri kraka s jedne strane stalka, a  tri kraka s druge strane stalka.",Croatian
"Na jednome kraku neka budu  tri čaše u obliku bademova cvijeta, svaka s čaškom i laticama.  Tako za svih šest krakova što budu izbijali iz stalka svijećnjaka.",Croatian
"Na samome svijećnjaku neka budu četiri čaše u obliku bademova  cvijeta, svaka s čaškom i laticama.",Croatian
"Čaška ispod dva kraka, sačinjavajući jedan komad s njime; onda čaška ispod druga dva  kraka, od jednoga komada s njime, pa čaška ispod dva posljednja  kraka, od jednoga komada s njime. Tako za svih šest krakova što  iz stalka budu izbijali.",Croatian
Njihove čaške i njihovi krakovi  sačinjavat će jedan komad s njim - sve skovano u jednome komadu  od čistoga zlata.,Croatian
Napravi i sedam svjetiljaka za njih. Svjetiljke  neka tako budu postavljene da osvjetljuju prostor sprijeda.,Croatian
Usekači  i pepeljare za njih neka su od čistoga zlata.,Croatian
Upotrijebi  talenat čistoga zlata za svijećnjak i sav njegov pribor.,Croatian
"Pazi!  Načini ih prema uzorku koji ti je na brdu pokazan.""",Croatian
"""Prebivalište načini od deset zavjesa: od ljubičastog, crvenog  i tamnocrvenog prediva i prepredenog lana. Na njima neka budu  vezeni likovi kerubina - djelo umjetnika.",Croatian
"Dužina svake zavjese  neka je dvadeset i osam lakata, neka joj je širina četiri lakta.  Sve zavjese neka su iste mjere.",Croatian
"Pet zavjesa neka su sastavljene  jedna s drugom, a drugih pet zavjesa opet jedna s drugom.",Croatian
Napravi  petlje od ljubičaste vune pri rubu krajnje zavjese u sastavljenom  komadu.,Croatian
"Napravi pedeset petlji na rubu jednoga sastavljenog  komada od zavjesa, a pedeset pri rubu drugoga. Neka su petlje  načinjene jedna spram druge.",Croatian
Onda napravi pedeset kopča od  zlata. Zavjese zatim kopčama sastavi jednu s drugom. Tako će  Prebivalište biti jedna cjelina.,Croatian
Načini zatim zavjese od kostrijeti za Šator povrh Prebivališta.  Načini ih jedanaest.,Croatian
"Neka duljina svake zavjese bude trideset  lakata, a širina svake zavjese četiri lakta. Tih jedanaest zavjesa  neka bude iste mjere.",Croatian
"Sastavi pet zavjesa napose, a onda opet  drugih šest zavjesa napose. Šestu zavjesu podvostruči na pročelju  Šatora.",Croatian
"Ušij pedeset petlji na rubu jednoga sastavljenog  komada od zavjesa, a pedeset na rubu drugoga.",Croatian
"Izradi pedeset  kopča od tuča, zapni kopče za petlje da sastaviš Šator u cjelinu.",Croatian
"A kako će zavjese od Šatora pretjecati, neka se polovina  zavjesa što preostane spušta na zadnjem dijelu Prebivališta.",Croatian
Od onoga što preteče na dužini šatorskih zavjesa neka po  jedan lakat visi na obje strane svetoga Šatora da ga zaklanja.,Croatian
"Napokon napravi Šatoru pokrov od učinjenih i u crveno  obojenih ovnujskih koža, a povrh njega pokrov od finih koža.",Croatian
Trenice što će nauzgor stajati za Prebivalište napravi  od bagremova drva.,Croatian
"Svaka trenica neka bude deset lakata duga, a lakat i pol široka.",Croatian
Svaka trenica neka ima dva klina da  je uspravno drže. Tako napravi na svakoj trenici za Prebivalište.,Croatian
"Trenice za Prebivalište postavi: dvadeset trenica s juga, prema podnevu;",Croatian
"onda pod dvadeset trenica napravi četrdeset  podnožja od srebra, dva podnožja pod prvu trenicu za njezina  dva klina, i tako redom, dva podnožja za dva klina svake slijedeće  trenice.",Croatian
"Za drugu stranu Prebivališta, sa sjevera: dvadeset  trenica",Croatian
"i četrdeset srebrnih podnožja, dva podnožja za dva  klina prve trenice, i tako redom, dva podnožja za svaku trenicu.",Croatian
"Na stražnjoj strani Prebivališta, sa zapada, postavi šest  trenica.",Croatian
Napravi i dvije trenice za stražnje uglove Prebivališta.,Croatian
"Neka budu rastavljene pri dnu, ali na vrhu kod prvoga koluta  neka budu sastavljene. Neka tako obadvije prave dva ugla.",Croatian
"Neka  dakle bude osam trenica s njihovim srebrnim podnožjima: šesnaest  podnožja, dva podnožja pod prvom trenicom, a dva opet podnožja  pod svakom slijedećom trenicom.",Croatian
"Nadalje napravi priječnice od bagremova drva: pet njih  za trenice s jedne strane Prebivališta,",Croatian
a pet priječnica  s druge strane Prebivališta; onda pet priječnica za trenice Prebivališta  straga prema zapadu.,Croatian
Srednja priječnica neka ide sredinom  trenica s jednoga kraja na drugi.,Croatian
"Trenice obloži zlatom,  a i kolutove za njih, kroz koje će se priječnice provlačiti,  načini od zlata. Priječnice onda obloži zlatom.",Croatian
"Tako, dakle, podigni Prebivalište prema nacrtu koji ti je pokazan na brdu.""",Croatian
"""Napravi zavjesu od ljubičastog, crvenog i tamnocrvenog  prediva i prepredenog lana. Neka su na njoj izvezeni kerubini.",Croatian
"Objesi je na četiri stupa od bagremova drva, zlatom obložena, s kopčama od zlata, a na četiri podnožja od srebra.",Croatian
Objesi  zavjesu za kvake. Onda unesi Kovčeg svjedočanstva tu za zavjesu.  Neka ti tako zavjesa odjeljuje Svetište od Svetišta nad svetištima.,Croatian
Stavi Pomirilište na Kovčeg svjedočanstva u Svetinji nad  svetinjama.,Croatian
"Postavi zatim stol van pred zavjesu, a svijećnjak  na južnu stranu Prebivališta, prema stolu. Stol stavi na sjevernu  stranu.",Croatian
"A na ulazu u Šator napravi zastorak od ljubičastog, crvenog i tamnocrvenog prediva i prepredenog lana - vezom izvezen.",Croatian
"Za zastorak isteši pet stupčića od bagrenova drva pa ih obloži  zlatom. Kopče za njih neka budu od zlata. Salij za njih pet podnožja  od tuča.""",Croatian
"""Načini žrtvenik od bagremova drva, pet lakata dug, pet lakata  širok - prava četvorina - i tri lakta visok.",Croatian
Na njegova četiri  ugla načini rogove. Neka mu rogovi budu u jednome komadu s njim.  I tučem ga okuj.,Croatian
"Dalje, načini za žrtvenik posude za zgrtanje  otpadaka: strugače, kotliće, viljuške i kadionike. Sve potrepštine  za žrtvenik načini od tuča.",Croatian
"Onda načini za nj rešetku od tuča, u obliku mrežice,",Croatian
"a na četiri ugla mrežicu ispod izbočine  žrtvenika, tako da zahvati do sredine žrtvenika.",Croatian
"Napravi zatim  motke za žrtvenik, motke od bagremova drva, pa ih tučem okuj.",Croatian
"Neka se motke provuku kroz kolutove, tako da dođu na obje  strane žrtvenika kad se nosi.",Croatian
"Načini ga šuplja, od dasaka:  kako ti je pokazano na brdu, onako neka je i napravljen.""",Croatian
"""Napravi i dvorište Prebivališta. Na južnoj strani napravi  zavjese od prepredenog lana, sto lakata u dužinu s te strane.",Croatian
Njihovih dvadeset stupova neka stoji na dvadeset podnožja  od tuča i neka imaju kopče i šipke od srebra.,Croatian
"Isto tako za  sjevernu stranu načini plahte sto lakata duge. Njihovih dvadeset  stupova i dvadeset podnožja od tuča, ali kopče i šipke neka su  od srebra.",Croatian
"Širini dvorišta sa zapadne strane trebat će zavjese  pedeset lakata duge, sa deset stupova i deset podnožja.",Croatian
Širina  dvorišta prema istočnoj strani neka bude pedeset lakata.,Croatian
"Nadalje, zavjese s jedne strane vrata neka su petnaest lakata duge, sa  svoja tri stupa i njihova tri podnožja.",Croatian
"A s druge strane  neka su zavjese opet petnaest lakata, sa svoja tri stupa i njihova  tri podnožja.",Croatian
"Za dvorišni ulaz: vezen zastor od dvadeset  lakata, od ljubičastog, crvenog i tamnocrvenog prediva i prepredenog  lana; i sa svoja četiri stupa i njihova četiri podnožja.",Croatian
"Svi  stupovi naokolo dvorišta neka su povezani srebrnim šipkama. Neka  su im kopče od srebra, a podnožja od tuča.",Croatian
"Neka je dvorište  u duljinu sto lakata, u širinu pedeset, a u visinu pet lakata.  Neka su mu plahte od prepredenog lana, podnožja od tuča.",Croatian
"Sve  potrepštine u Prebivalištu za opću upotrebu i svi njegovi kočići, a tako i kočići u dvorištu, neka su od tuča.""",Croatian
"""Nadalje, naredi Izraelcima da ti za svjetlo donose čistoga  ulja od istupanih maslina, tako da svjetlo neprestano gori.",Croatian
"Aron  i njegovi sinovi neka ga postavljaju u Šator sastanka izvan zavjese  što zaklanja Svjedočanstvo da gori pred Jahvom od večeri do jutra.  Neka je to neopoziva naredba za izraelske naraštaje.""",Croatian
"""A onda dovedi k sebi između Izraelaca svoga brata Arona zajedno  s njegovim sinovima: Nadabom, Abihuom, Eleazarom i Itamarom da  mi služe kao svećenici.",Croatian
Napravi svome bratu Aronu sveto ruho  na čast i ukras.,Croatian
Obrati se svim vještacima koje sam obdario  mudrošću neka naprave haljine Aronu da bi se posvetio i vršio  svećeničku službu u moju čast.,Croatian
"Neka ovu odjeću naprave: naprsnik, oplećak, ogrtač, košulju resama obrubljenu, mitru i pas; neka  naprave svetu odjeću za tvoga brata Arona i njegove sinove da  mi služe kao svećenici.",Croatian
"Stoga neka oni primaju zlato, ljubičasto, crveno i tamnocrveno predivo i prepredeni lan.""",Croatian
"""Oplećak neka naprave od zlata, od ljubičastog, crvenog  i tamnocrvenog prediva i od prepredenog lana - vješto izrađen.",Croatian
"Neka na njemu budu dvije poramenice, pričvršćene za njegove  krajeve.",Croatian
"Tkanica što bude na njemu neka je napravljena kao  i on: od zlata, od ljubičastog, crvenog i tamnocrvenog prediva  i od prepredenog lana, a neka s njim sačinjava jedan komad.",Croatian
Zatim  uzmi dva draga kamena oniksa i u njih ureži imena Izraelovih  sinova:,Croatian
"šest njihovih imena na jednome dragom kamenu, a preostalih  šest imena na drugome dragom kamenu, prema njihovu rođenju.",Croatian
"Kao  što rezbar dragulja urezuje pečate na prstene, tako ti ureži  imena Izraelovih sinova. Oko njih navezi zlatan obrub,",Croatian
pa  pričvrsti oba draga kamena za poramenice oplećka da budu spomen-dragulji  na Izraelove sinove. Tako neka Aron nosi njihova imena o svoja  dva ramena pred Jahvom da ih se sjeća.,Croatian
Načini zlatne okvire,Croatian
"i dva lančića od čistoga zlata. Načini ih kao zasukane uzice  i onda zasukane lančiće pričvrsti za okvire.""",Croatian
"""Naprsnik za presuđivanje izradi umjetnički; izvedi to  kao i posao na oplećku: od zlata, od ljubičastog, crvenog i tamnocrvenog  prediva i od prepredenog lana.",Croatian
"Neka bude četvorinast i dvostruk;  jedan pedalj neka mu je duljina, a pedalj širina.",Croatian
"Na njemu  poredaj četiri reda dragulja. U prvome redu neka bude: rubin, topaz i alem;",Croatian
"u drugome redu: smaragd, safir i ametist;",Croatian
"u trećem redu: hijacint, ahat i ledac;",Croatian
"a u četvrtom redu:  krizolit, oniks i jaspis. Neka budu ukovani u zlatne okvire.",Croatian
"Tih dragulja neka bude dvanaest, koliko i imena Izraelovih  sinova. Neka budu urezani kao i pečati na prstenju, svaki s imenom  jednoga od dvanaest plemena.",Croatian
"Napravi za naprsnik lančiće  od čistoga zlata, zasukane kao uzice.",Croatian
Zatim napravi za naprsnik  dva kolutića od zlata i pričvrsti ih na dva gornja ugla naprsnika.,Croatian
Onda priveži dvije zlatne uzice za ta dva kolutića koja budu  pričvršćena za uglove naprsnika.,Croatian
Druga dva kraja uzica priveži  za dva okvira. Sad ih tako pričvrsti za poramenice oplećka sprijeda.,Croatian
"Napravi dva kolutića od zlata pa ih pričvrsti za dva donja  ugla naprsnika, uz rub iznutra koji je okrenut prema oplećku.",Croatian
"Napravi još dva kolutića od zlata i pričvrsti ih za donji, prednji kraj poramenice oplećka, uz njegov šav povrh tkanice  oplećka.",Croatian
"Neka se naprsnik sveže za svoje kolutiće s kolutićima  oplećka vrpcom od modroga grimiza, tako da naprsnik stoji iznad  tkanice i da se ne može odvajati od oplećka.",Croatian
"Neka tako Aron, kada god ulazi u Svetište, na svome srcu nosi imena sinova Izraelovih  na naprsniku za presuđivanje da ih uvijek doziva u sjećanje pred  Jahvom.",Croatian
"U naprsnik za presuđivanje neka se stave i 'Urim'  i 'Tumim' da i oni budu na Aronovu srcu kad bude dolazio pred  Jahvu. Tako neka Aron uvijek na svom srcu pred Jahvom nosi presudu  sinova Izraelovih.""",Croatian
"""Ogrtač za oplećak sav napravi od ljubičastog prediva.",Croatian
"Prorez za glavu na njemu neka bude na sredini. Rub naokolo  proreza neka bude opšiven kao ovratnik na oklopu, tako da se  ogrtač ne podere.",Croatian
"Na njegovu rubu sve naokolo načini šipke  od ljubičastog, crvenog i tamnocrvenog prediva, a između njih  zvonca od zlata naokolo;",Croatian
"zlatno zvonce pa šipak, zlatno zvonce  pa šipak naokolo ogrtača uz rub.",Croatian
"Neka budu na Aronu dok vrši  službu, da se čuje kad ulazi u Svetište pred Jahvu i kad izlazi;  tako neće umrijeti.""",Croatian
"""Napravi potom jednu ploču od čistoga zlata i na njoj  ureži, kao što se urezuje na pečatnom prstenu: 'Jahvi posvećen'.",Croatian
Za mitru je priveži modrom vrpcom da stoji s pročelja mitre.,Croatian
Neka stoji na Aronovu čelu. Tako neka Aron na se preuzme  nedostatke koji bi mogli okaljati sve svete prinose što ih Izraelci  posvećuju. Neka uvijek stoji na njegovu čelu da za njih stječe  blagonaklonost Jahvinu.,Croatian
"Košulju s resama napravi od lana, od lana napravi i mitru, a pas vezom izvezi.",Croatian
"I za Aronove sinove napravi haljine, pasove i turbane, njima na čast i ukras.",Croatian
"U njih odjeni svoga brata Arona i  njegove sinove; onda ih pomaži, ispuni im ruke vlašću i posveti  ih da mi služe kao svećenici.",Croatian
Napravi za njih gaćice od lana  da im pokriju golo tijelo. Neka sežu od bedara do stegna.,Croatian
"Neka  ih nosi Aron i njegovi sinovi kad ulaze u Šator sastanka ili  kad se primiču žrtveniku za službu u Svetištu da ne navuku na  se krivnju i umru. To neka bude vječna naredba za nj i za njegovo  potomstvo poslije njega.""",Croatian
"""Ovo je obred koji ćeš obaviti na njima da ih posvetiš za  moje svećenike: Uzmi jednog junca i dva ovna bez mane;",Croatian
"onda  beskvasnoga kruha, beskvasnih kolača zamiješenih u ulju i beskvasnih  prevrta uljem namazanih. Napravi ih od bijeloga pšeničnog brašna.",Croatian
"Naslaži ih u košaricu i u košarici prinesi ih s juncem i oba  ovna.""",Croatian
"""Dovedi Arona i njegove sinove k ulazu u Šator sastanka  i operi ih u vodi.",Croatian
"Zatim uzmi odijelo i obuci Arona u košulju;  stavi na nj ogrtač oplećka, oplećak i naprsnik i opaši ga tkanicom  oplećka.",Croatian
Ustakni mu mitru na glavu; na mitru stavi sveti vijenac.,Croatian
Uzmi zatim ulja za pomazanje; izlij na njegovu glavu i pomaži  ga.,Croatian
Onda dovedi njegove sinove; obuci ih u košulje;,Croatian
"opaši  ih u pasove i obvij im turbane. Svećeništvo neka im pripada vječnom  uredbom. Tako posveti Arona i njegove sinove!""",Croatian
"""Dovedi zatim junca pred Šator sastanka, pa neka Aron  i njegovi sinovi stave ruke juncu na glavu.",Croatian
"Onda pred Jahvom, na ulazu u Šator sastanka, junca zakolji.",Croatian
Uzmi junčeve krvi  i svojim je prstom stavi na rogove žrtvenika. Ostatak krvi izlij  podno žrtvenika.,Croatian
"Uzmi sav loj oko droba, privjesak na jetri  i oba bubrega s lojem oko njih, pa spali na žrtveniku.",Croatian
"Meso  od junca, njegovu kožu i njegovu nečist spali na vatri izvan  taborišta. To je žrtva okajnica.",Croatian
"Poslije toga uzmi jednoga ovna, pa neka Aron i njegovi  sinovi stave na njegovu glavu svoje ruke.",Croatian
"Onda ovna zakolji, uhvati mu krvi i zapljusni njome žrtvenik sa svih strana.",Croatian
"Isijeci  zatim ovna u komade, operi mu drobinu i noge i položi ih na njegove  ostale dijelove i glavu.",Croatian
"I onda cijeloga ovna spali na žrtveniku.  Žrtva je to paljenica u čast Jahvi, miris ugodan, žrtva ognjena.",Croatian
"Uzmi onda drugoga ovna, pa neka Aron i njegovi sinovi  stave svoje ruke ovnu na glavu.",Croatian
"Sad ovna zakolji; uzmi mu  krvi i njome namaži resicu desnoga Aronova uha, resicu desnog  uha njegovim sinovima, palac na njihovoj desnoj ruci pa palac  na njihovoj desnoj nozi. Ostatkom krvi zapljusni žrtvenik naokolo.",Croatian
"Uzmi onda krvi što je ostala na žrtveniku i ulja za pomazanje  i poškropi Arona i njegovo odijelo, njegove sinove i njihova  odijela. Tako će biti posvećen on i njegovo odijelo, njegovi  sinovi i odijela njegovih sinova.""",Croatian
"""Poslije toga uzmi s ovna loj, pretili rep, loj oko droba, privjesak s jetre, oba bubrega i loj oko njih; desno pleće -  jer je to ovan prinesen za svećeničko posvećenje -",Croatian
"zatim  jedan okrugli kruh, jedan kolač na ulju i jednu prevrtu iz košarice  beskvasnoga kruha što je pred Jahvom.",Croatian
Sve to stavi na ruke  Arona i njegovih sinova i prinesi žrtvu prikaznicu pred Jahvom.,Croatian
"Uzmi ih onda s njihovih ruku i spali na žrtveniku, povrh  žrtve paljenice, da bude Jahvi na ugodan miris. To je paljena  žrtva u čast Jahvi.",Croatian
Zatim uzmi grudi ovna prinesena za Aronovo posvećenje  i prinesi ih kao žrtvu prikaznicu pred Jahvom. Neka to bude tvoj  dio.,Croatian
Posveti grudi što su bile prinesene kao žrtva prikaznica  i pleće što je bilo prineseno kao žrtva podizanica od ovna prinesena  za posvećenje Arona i njegovih sinova.,Croatian
Neka to bude pristojba  Aronu i njegovim potomcima od Izraelaca za sva vremena. TÓa to  je ujam koji će Izraelci davati od svojih pričesnica - ujam koji  Jahvi pripada.,Croatian
Aronova posvećena odijela neka pripadnu njegovim sinovima  poslije njega da u njima budu pomazani i posvećeni.,Croatian
"Sin koji  postane svećenikom mjesto njega, kad uđe u Šator sastanka da  vrši službu u Svetištu, neka ih nosi sedam dana.""",Croatian
"""Uzmi onda ovna za posvećenje i skuhaj njegovo meso na  posvećenome mjestu.",Croatian
Aron i njegovi sinovi neka blaguju meso  od toga ovna i kruh iz košarice na ulazu u Šator sastanka.,Croatian
"Neka  jedu od onoga što je poslužilo za njihovo očišćenje, da im se  ruke ispune vlašću i da budu posvećeni. Nijedan svjetovnjak neka  ne jede od toga jer je posvećeno.",Croatian
"Ako bi ostalo što mesa  od svećeničkog posvećenja ili što od onoga kruha do ujutro, spali  na vatri. Ne smije se pojesti jer je posvećeno.""",Croatian
"""Točno tako učini Aronu i njegovim sinovima kako sam  ti naredio. Posvećuj ih sedam dana.",Croatian
"Svakoga dana prinesi  jednoga junca kao žrtvu okajnicu - za pomirenje. I prinesi žrtvu  okajnicu za pomirenje oltara, zatim ga pomaži da bude posvećen.",Croatian
"Sedam dana prinosi žrtvu pomirnicu za žrtvenik i posvećuj  ga. Tako će žrtvenik postati presvet, i sve što se žrtvenika  dotakne bit će posvećeno.""",Croatian
"""A ovo treba da prinosiš na žrtveniku: dva janjca godinu  dana stara, svaki dan bez prijekida.",Croatian
"Jedno janje žrtvuj ujutro, a drugo uvečer.",Croatian
Prinesi s prvim janjetom jednu desetinu  efe bijeloga brašna zamiješena u četvrtini hina istupanog ulja  i žrtvu ljevanicu od četvrtine hina vina.,Croatian
"Drugo janje prinesi  u suton. S njim prinesi žrtvu prinosnicu s njezinom žrtvom ljevanicom  kao i izjutra - na ugodan miris, žrtvu u čast Jahvi paljenu.",Croatian
"Neka to bude trajna žrtva paljenica od koljena do koljena  - na ulazu u Šator sastanka, pred Jahvom. Tu ću se ja s tobom  sastajati da ti govorim.",Croatian
"I s Izraelcima ću se tu sastajati, i moja će ih slava posvećivati.",Croatian
Ja ću posvetiti Šator sastanka  i žrtvenik; posvetit ću Arona i njegove sinove da mi služe kao  svećenici.,Croatian
Ja ću prebivati među Izraelcima i biti njihov  Bog.,Croatian
"Upoznat će oni tada da sam to ja, Jahve, Bog njihov  koji ih je izbavio iz zemlje egipatske da prebivam među njima  - ja, Jahve, Bog njihov.""",Croatian
"""Napravi i žrtvenik za paljenje tamjana; napravi ga od bagremova  drva.",Croatian
"Neka bude lakat dug, lakat širok, u pravokut, i dva  lakta visok. Neka mu roščići budu od jednoga komada s njim.",Croatian
"Obloži  mu u čisto zlato: njegovu gornju plohu, njegove strane naokolo  i njegove roščiće. Načini mu zlatan završni pojas naokolo.",Croatian
Načini  mu dva zlatna koluta. Pričvrsti mu ih s dviju suprotnih strana  ispod završnog pojasa. Kroz njih će se provlačiti motke za nošenje.,Croatian
Motke načini od bagremova drva i zlatom ih obloži.,Croatian
Postavi  žrtvenik pred zavjesu što zastire Kovčeg Svjedočanstva - nasuprot  Pomirilištu nad Svjedočanstvom - gdje ću se ja s tobom sastajati.,Croatian
Neka na njemu Aron pali miomirisni tamjan svako jutro kad  priprema svjetla;,Croatian
"neka ga Aron opet pali u suton kad svjetla  zapaljuje, da to bude svagdašnje kadiono prinošenje pred Jahvom  u sve vaše naraštaje.",Croatian
"Ne prinosi na njemu ni neposvećenoga  tamjana, ni paljenice, ni prinosnice, ni ljevanice!",Croatian
"Jednom  u godini neka Aron obavi obred pomirenja na njegovim roščićima.  Krvlju žrtve koja se prinosi za grijeh, jednom na godinu, neka  obavi obred pomirenja za žrtvenik. Tako činite u sve naraštaje.  Jer oltar je presveta svetinja Jahvina.""",Croatian
Nadalje Jahve reče Mojsiju:,Croatian
"""Kad budeš pravio popis  Izraelaca prilikom novačenja, neka svatko da Jahvi otkupninu  za se kad se upiše, da ih kakvo zlo ne snađe zbog novačenja.",Croatian
"Tko god potpada pod novačenje, ovoliko neka dadne: pola šekela  - prema hramskom šekelu, gdje je dvadeset gera u šekelu. To pola  šekela neka bude kao prinos Jahvi.",Croatian
"Tko god potpada pod novačenje, od dvadeset godina starosti pa naviše, neka dadne prinos Jahvi.",Croatian
Bogataš neka ne plaća više niti siromah manje od pola šekela  kad daju prinos Jahvi kao otkup za se.,Croatian
"Uzimaj otkupni novac  od Izraelaca i određuj ga za potrebe Šatora sastanka. Neka to  bude Jahvi na spomen da se sjeća Izraelaca i da im bude milostiv.""",Croatian
Reče Jahve Mojsiju:,Croatian
"""Napravi umivaonik od tuča i  podnožje od tuča za umivanje. Postavi ga između Šatora sastanka  i žrtvenika. Nalij u nj vode",Croatian
pa neka Aron i njegovi sinovi  peru svoje ruke i noge vodom iz njega.,Croatian
"Kad moradnu ulaziti  u Šator sastanka, ili kad se moradnu primicati žrtveniku za službu  da spaljuju žrtve u čast Jahvi paljene, neka se vodom operu da  ne poginu.",Croatian
"Neka operu ruke svoje i noge svoje da izbjegnu  smrti: to je trajna naredba Aronu i njegovim potomcima u sve  naraštaje.""",Croatian
Još reče Jahve Mojsiju:,Croatian
"""Nabavi najboljih mirodija:  pet stotina šekela smirne samotoka, pola te težine - dvjesta  pedeset - mirisavog cimeta, dvjesta pedeset mirisave trstike,",Croatian
pet stotina - prema hramskom šekelu - lovorike i jedan hin  maslinova ulja.,Croatian
Od toga napravi posvećeno ulje za pomazanje;  da bude smjesa kao da ju je pravio pomastar. Neka to bude posvećeno  ulje za pomazanje.,Croatian
Time onda pomaži: Šator sastanka i Kovčeg  Svjedočanstva;,Croatian
stol i sav njegov pribor; svijećnjak i sav  njegov pribor; žrtvenik kadioni;,Croatian
žrtvenik za žrtve paljenice  i sav njegov pribor; umivaonik i njegov stalak:,Croatian
"posveti ih, i oni će tako postati posvećeni; i što god ih se dotakne, posvećeno  će postati.",Croatian
Pomaži Arona i njegove sinove i posveti ih meni  za svećenike.,Croatian
Onda kaži Izraelcima ovako: 'Ovo je moje posvećeno  ulje za pomazanje od koljena do koljena.,Croatian
Ne smije se polijevati  po tijelu običnoga čovjeka; ne smijete praviti drugoga ovakva  sastava! To je posvećeno i neka vam bude sveto!,Croatian
"Tko god takvo  napravi, ili tko ga stavi na kojeg svjetovnjaka, neka se odstrani  od svog naroda!'""",Croatian
"Jahve još reče Mojsiju: ""Nabavi mirodija: natafe, šeheleta  i helebene. Od ovih mirodija i čistoga tamjana,",Croatian
"sve u jednakim  dijelovima, napravi tamjan za kađenje, smjesu mirodija kakvu  pravi pomastar, opranu, čistu, svetu.",Croatian
"Od toga nešto smrvi  u prah i jedan dio stavi pred Svjedočanstvo, u Šator sastanka, gdje ću se ja s tobom sastajati. Držite ovu mirodiju presvetom!",Croatian
A miomiris koji napraviš prema ovome sastavu za svoju upotrebu  ne smijete praviti. To drži za svetinju Jahvi!,Croatian
"Tko sebi napravi  što takvo da mu miriše, neka se iskorijeni iz svoga naroda.""",Croatian
Jahve reče Mojsiju:,Croatian
"""Pozvao sam, gledaj, po imenu Besalela, sina Urijeva, od koljena Hurova iz plemena Judina.",Croatian
"Napunio  sam ga duhom Božjim koji mu je dao umješnost, razumijevanje i  sposobnost za svakovrsne poslove:",Croatian
"da zamišlja nacrte za radove  od zlata, srebra i tuča;",Croatian
"za rezanje dragulja, za umetanje;  za rezbarije u drvu i poslove svakakve.",Croatian
"Dodao sam još Oholiaba, sina Ahisamakova iz Danova plemena; vještinom sam obdario sve  sposobne ljude da mognu napraviti sve što sam ti naredio:",Croatian
"Šator  sastanka, Kovčeg Svjedočanstva, povrh njega Pomirilište i sav  namještaj Šatora;",Croatian
"stol i sav njegov pribor, čisti svijećnjak  sa svim njegovim priborom;",Croatian
"kadioni žrtvenik, žrtvenik za žrtve  paljenice i njegov pribor, onda umivaonik i njegovo podnožje;",Croatian
"odijela za službu, posvećena odijela za svećenika Arona i  odijela za njegove sinove, za njihovu svećeničku službu;",Croatian
"pa  ulje za pomazanje i miomirisni tamjan za Svetište. Sve neka načine  kako sam ti naredio.""",Croatian
Jahve opet reče Mojsiju:,Croatian
"""Reci Izraelcima: Subote  moje morate održavati, jer subota je znak između mene i vas od  naraštaja do naraštaja, da budete svjesni da vas ja, Jahve, posvećujem.",Croatian
"Držite, dakle, subotu, jer je ona za vas sveta. Tko je oskvrne  neka se pogubi; tko bude u njoj radio ikakav posao neka se odstrani  iz svoga naroda.",Croatian
"Šest dana neka se vrše poslovi, ali sedmi  dan neka bude dan posvemašnjeg odmora, Jahvi posvećen. Tko bi  u dan subotni obavljao kakav posao neka se pogubi.",Croatian
Stoga  neka Izraelci drže subotu - svetkujući je od naraštaja do naraštaja  - kao vječni savez.,Croatian
"Neka je ona znak, zauvijek, između mene  i Izraelaca. TÓa Jahve je za šest dana sazdao nebo i zemlju,  a sedmoga je dana prestao raditi i odahnuo.""",Croatian
"Kad Jahve svrši svoj razgovor s Mojsijem na Sinajskom  brdu, dade mu dvije ploče Svjedočanstva, ploče kamene, ispisane  prstom Božjim.",Croatian
"A narod, videći gdje Mojsije dugo ne silazi s brda, okupi  se oko Arona pa mu rekne: ""Ustaj! Napravi nam boga, pa neka on  pred nama ide! Ne znamo što se dogodi s tim čovjekom Mojsijem  koji nas izvede iz zemlje egipatske.""",Croatian
"""Poskidajte zlatne naušnice  što vise o ušima vaših žena, vaših sinova i vaših kćeri"", odgovori  im Aron, ""pa ih meni donesite.""",Croatian
Sav svijet skine zlatne naušnice  što ih je o ušima imao i donese Aronu.,Croatian
"Primivši zlato iz njihovih  ruku, rastopi kovinu u kalupu i načini saliveno tele. A oni poviču:  ""Ovo je tvoj bog, Izraele, koji te izveo iz zemlje egipatske.""",Croatian
"Vidjevši to Aron, sagradi pred njim žrtvenik a onda najavi:  ""Sutra neka se priredi svečanost u čast Jahvi!""",Croatian
Sutradan rano ustanu i prinesu žrtve paljenice i donesu  žrtve pričesnice. Onda svijet posjeda da jede i pije. Poslije  toga ustade da se zabavlja.,Croatian
"""Požuri se dolje!"" - progovori Jahve Mojsiju. ""Narod tvoj, koji si izveo iz zemlje egipatske, pošao je naopako.",Croatian
"Brzo  su zašli s puta koji sam im odredio. Napravili su sebi tele od  rastopljene kovine, preda nj pali ničice i žrtve mu prinijeli  uz poklike: 'Ovo je tvoj bog, Izraele, koji te izveo iz zemlje  egipatske!'",Croatian
"Dobro vidim"", reče dalje Jahve Mojsiju, ""da je  ovaj narod tvrde šije.",Croatian
"Pusti sada neka se moj gnjev na njih  raspali da ih istrijebim. Onda ću od tebe razviti velik narod.""",Croatian
"Mojsije pak zapomagao pred Jahvom, Bogom svojim, i govorio:  ""O Jahve! Čemu da gnjevom plamtiš na svoj narod koji si izbavio  iz zemlje egipatske silom velikom i rukom jakom!",Croatian
"Zašto bi  Egipćani morali reći: 'U zloj ih je namjeri i odveo, tako da  ih smakne u brdinama i izbriše s lica zemlje!' Smiri svoj gnjev  i ljutinu; odustani od zla svome narodu!",Croatian
"Sjeti se Abrahama, Izaka i Izraela, slugu svojih, kojima si se samim sobom zakleo  i obećao im: 'Razmnožit ću vaše potomstvo kao zvijezde na nebu  i svu zemlju ovu što sam obećao dat ću vašem potomstvu i ona  će zavazda biti njihova baština.'""",Croatian
I Jahve odustane da na  svoj narod svali nesreću kojom mu bijaše zaprijetio.,Croatian
"Mojsije se okrene i siđe s brda. U rukama su mu bile  dvije ploče Svjedočanstva, ploče ispisane na objema plohama;  ispisane i s jedne i s druge strane.",Croatian
Ploče su bile djelo  Božje; pismo je bilo pismo Božje u pločama urezano.,Croatian
"A Jošua ču viku naroda koji je bučio pa reče Mojsiju:  ""Bojna vika u taboru!""",Croatian
"Mojsije mu odgovori: ""Niti viču pobjednici, niti tuže pobijeđeni: tu ja samo pjesmu čujem.""",Croatian
"Čim se približi taboru te opazi tele i kako igraju, razgnjevi  se Mojsije. Baci iz ruku ploče i razbije ih na podnožju brda.",Croatian
"Pograbi tele koje bijahu napravili, spali ga ognjem i u prah  satre. Onda prah razbaca po vodi i natjera Izraelce da je piju.",Croatian
"""Što ti je ovaj puk učinio"", reče Mojsije Aronu, ""da si tako  velik grijeh na nj svalio?""",Croatian
"""Neka se moj gospodar srdžbom  ne raspaljuje"", odgovori Aron. ""Sam dobro znaš kako je ovaj narod  na zlo sklon.",Croatian
Rekoše mi: 'Napravi nam boga pa neka pred nama  ide! Ne znamo što se dogodi s tim čovjekom Mojsijem koji nas  izbavi iz zemlje egipatske.',Croatian
"Na to im ja rekoh: 'Tko ima  zlata, neka ga skine!' Tako mi ga dadoše, a ja ga bacih u vatru  te izađe ovo tele.""",Croatian
Kad je Mojsije vidio kako je narod postao razuzdan -  tÓa Aron ih je pustio da padnu u idolopoklonstvo među svojim  neprijateljima -,Croatian
"stade na taborskim vratima i povika: ""Tko  je za Jahvu, k meni!"" Svi se sinovi Levijevi okupe oko njega.",Croatian
"On im reče: ""Ovako govori Jahve, Bog Izraela: 'Neka svatko  pripaše mač o bedro i pođe taborom od vrata do vrata pa neka  ubije tko svoga brata, tko svoga prijatelja, tko svoga susjeda.'""",Croatian
"Sinovi Levijevi izvršiše Mojsijev nalog, i toga dana pade  naroda oko tri tisuće ljudi.",Croatian
"""Danas ste se posvetili Jahvi  za službu"", reče Mojsije, ""tko uz cijenu svoga sina, tko uz cijenu  svoga brata, tako da vam danas daje blagoslov.""",Croatian
"Sutradan reče Mojsije narodu: ""Težak ste grijeh počinili.  Ipak ću se Jahvi popeti. Možda za vaš grijeh oproštenje pribavim.""",Croatian
"Mojsije se vrati Jahvi pa reče: ""Jao! Narod onaj težak je  grijeh počinio napravivši sebi boga od zlata.",Croatian
"Ipak im taj  grijeh oprosti... Ako nećeš, onda i mene izbriši iz svoje knjige  koju si napisao.""",Croatian
"Nato Jahve odgovori Mojsiju: ""Onoga koji  je protiv mene sagriješio izbrisat ću iz svoje knjige.",Croatian
"Nego, idi sad! Povedi narod kamo sam ti rekao. Anđeo će moj pred tobom  ići. Ali u dan kad ih pohodim, zbog njihova ću ih grijeha kazniti.""",Croatian
Udari Jahve po narodu pomorom zbog teleta što im ga Aron  načini.,Croatian
"Jahve reče Mojsiju: ""Idi! Putuj odavde, ti i narod koji si  izveo iz zemlje egipatske, u zemlju za koju sam se zakleo Abrahamu, Izaku i Jakovu da ću je dati njihovim potomcima.",Croatian
"Pred tobom  ću poslati anđela; istjerat ću Kanaance, Amorejce, Hetite, Perižane, Hivijce i Jebusejce.",Croatian
"Idite u zemlju kojom teče mlijeko i  med. Ja s vama neću poći - jer ste narod tvrde šije - da vas  putem ne istrijebim.""",Croatian
"Kad narod ču ove oštre riječi, poče  tugovati. I nitko više ne stavi na se svoga nakita.",Croatian
"Jer reče  Jahve Mojsiju: ""Kaži Izraelcima: 'Vi ste narod tvrde šije. Kad  bih ja s vama išao samo čas, uništio bih vas. Stoga skinite svoj  nakit, a ja ću vidjeti što ću s vama učiniti.'""",Croatian
Tako su od  brda Horeba Izraelci bili bez nakita.,Croatian
"Mojsije uze Šator i razape ga izvan tabora, daleko od  tabora. I nazva ga Šator sastanka. Tko bi se god htio obratiti  Jahvi, pošao bi k Šatoru sastanka, koji se nalazio izvan tabora.",Croatian
"Kad bi god Mojsije pošao u Šator, sav bi se narod digao; svatko  bi stajao kod ulaza u svoj šator i gledao za Mojsijem dok ne  bi ušao u Šator.",Croatian
"A kad bi Mojsije ušao u Šator, stup bi se  oblaka spustio i ostajao na ulazu u Šator dok je Jahve s Mojsijem  razgovarao.",Croatian
"Videći kako stup oblaka stoji na ulazu Šatora, sav bi se narod tada dizao i svatko bi se duboko klanjao na  vratima svoga šatora.",Croatian
"Tako bi Jahve razgovarao s Mojsijem  licem u lice, kao što čovjek govori s prijateljem. Mojsije bi  se poslije vratio u tabor, ali se njegov pomoćnik Jošua, sin  Nunov, mlađarac, iz Šatora ne bi micao.",Croatian
"Mojsije oslovi Jahvu: ""Vidi, ti si meni rekao: 'Povedi  ovaj narod', ali mi nisi objavio koga ćeš sa mnom poslati. Još  si mi rekao: 'Znam te po imenu, i ti uživaš moju blagonaklonost.'",Croatian
"Stoga, ako uživam tvoju blagonaklonost, objavi mi svoje putove  da te shvatim i da dalje uživam tvoju blagonaklonost. Promisli  također da je ova svjetina tvoj narod.""",Croatian
"""Ja ću osobno s tobom  poći"", odgovori Jahve, ""i počinak ti priuštiti.""",Croatian
"""Ako ti  ne pođeš"", nadoda Mojsije, ""odavde nas i ne izvodi.",Croatian
"TÓa kako  će se znati da uživamo tvoju naklonost, ja i tvoj narod? Po tome  što ideš s nama. Time ćemo se samo razlikovati ja i tvoj narod  među svim narodima koji su na licu zemlje.""",Croatian
"""I ovo što si  zatražio, učinit ću"", odgovori Jahve Mojsiju. ""TÓa ti uživaš  moju blagonaklonost jer te po imenu poznajem.""",Croatian
"""Pokaži mi svoju slavu"", zamoli Mojsije.",Croatian
"""Dopustit  ću da ispred tebe prođe sav moj sjaj"", odgovori, ""i pred tobom  ću izustiti svoje ime Jahve. Bit ću milostiv kome hoću da milostiv  budem; smilovat ću se komu hoću da se smilujem.",Croatian
"A ti"", doda, ""moga lica ne možeš vidjeti, jer ne može čovjek mene vidjeti  i na životu ostati.",Croatian
"Evo mjesta ovdje uza me"", nastavi Jahve.  ""Stani na pećinu!",Croatian
"Dok moja slava bude prolazila, stavit ću  te u pukotinu pećine i svojom te rukom zakloniti dok ne prođem.",Croatian
"Onda ću ja svoju ruku maknuti, pa ćeš me s leđa vidjeti.  Ali se lice moje ne može vidjeti.""",Croatian
"Reče Jahve Mojsiju: ""Okleši dvije kamene ploče kao i prijašnje  pa ću ja na ploče napisati riječi koje su bile na prvim pločama  što si ih razbio.",Croatian
"Budi gotov do jutra. Onda, ujutro, popni  se na brdo Sinaj i ondje ćeš, navrh brda, stupiti preda me.",Croatian
"Nitko  drugi neka se s tobom ne penje; neka se nitko nigdje na brdu  ne pokaže. Neka ni ovce ni goveda ne pasu podno brda.""",Croatian
"Mojsije  okleše dvije kamene ploče kao i prijašnje; rano jutrom ustane  i popne se na Sinajsko brdo, uzevši u ruke dvije kamene ploče, kako mu je Jahve naredio.",Croatian
"Jahve se spusti u liku oblaka, a on stade preda nj i zazva  Ime: ""Jahve!""",Croatian
"Jahve prođe ispred njega te se javi: ""Jahve!  Jahve! Bog milosrdan i milostiv, spor na srdžbu, bogat ljubavlju  i vjernošću,",Croatian
"iskazuje milost tisućama, podnosi opačinu, grijeh  i prijestup, ali krivca nekažnjena ne ostavlja nego kažnjava  opačinu otaca na djeci - čak na unučadi do trećega i četvrtog  koljena.""",Croatian
Mojsije smjesta pade na zemlju i pokloni se.,Croatian
"Onda reče:  ""Gospodine moj! Ako sam stekao blagonaklonost u tvojim očima, onda, o Gospodine, pođi s nama! Premda je narod tvrde šije,  oprosti naše grijehe i naše opačine i primi nas za svoju baštinu!""",Croatian
"""Dobro"", odgovori, ""sklapam Savez. Pred cijelim tvojim  pukom činit ću čudesa kakva se nisu događala ni u kojoj zemlji, ni u kojem narodu. Sav narod koji te okružuje vidjet će što  može Jahve, jer ono što ću s tobom učiniti bit će strašno.",Croatian
"Vrši, dakle, što ti danas nalažem! Gle, protjerat će ispred tebe Amorejce, Kanaance, Hetite, Perižane, Hivijce i Jebusejce.",Croatian
Čuvaj se  da ne praviš saveza sa stanovnicima zemlje u koju ideš; da ne  budu zamkom u tvojoj sredini.,Croatian
"Nego porušite njihove žrtvenike, oborite njihove stupove, počupajte im ašere!",Croatian
Jer ne smiješ  se klanjati drugome bogu. TÓa Jahve - ime mu je Ljubomorni -  Bog je ljubomoran.,Croatian
"Ne pravi saveza sa stanovnicima one zemlje  da te oni, kad se odaju bludnosti sa svojim bogovima i žrtve  im budu prinosili, ne bi pozivali, a ti pristao da jedeš od prinesene  žrtve;",Croatian
"da ne bi uzimao njihove djevojke za žene svojim sinovima, da one - odajući se bludništvu sa svojim bogovima - ne bi za  sobom povele i tvoje sinove.",Croatian
Ne pravi sebi livenih bogova!,Croatian
"Drži Blagdan beskvasnoga kruha - jedući beskvasni kruh  sedam dana, kako sam ti naredio - u određeno vrijeme u mjesecu  Abibu, jer si u mjesecu Abibu izišao iz Egipta.",Croatian
"Svako prvorođenče materinjega krila meni pripada: svako  muško, svaki prvenac tvoga i sitnoga i krupnoga blaga.",Croatian
"Prvenca  od magarice otkupi jednim grlom sitne stoke. Ako ga ne otkupiš, moraš mu šijom zavrnuti. A sve prvorođence od svojih sinova  otkupljuj.  Neka nitko preda me ne stupa praznih ruku!",Croatian
"Šest dana radi, a sedmoga od poslova odustani, sve ako  je u doba oranja ili u vrijeme žetve.",Croatian
Svetkuj Blagdan sedmica - prvine pšenične žetve - i Blagdan  berbe na prekretu godine.,Croatian
"Triput na godinu neka se svi muškarci pojave pred Gospodinom  Jahvom, Bogom Izraelovim.",Croatian
"Jer ću protjerati narode ispred  tebe i proširiti tvoje međe te nitko neće hlepiti za tvojom zemljom  kad triput u godini budeš uzlazio da se pokažeš pred Jahvom,  Bogom svojim.",Croatian
Od žrtve koju mi namjenjuješ ne prinosi krvi ni s čim  ukvasanim; niti ostavljaj žrtve prinesene na blagdan Pashe da  prenoći do jutra.,Croatian
"U kuću Jahve, Boga svoga, donosi najbolje prvine plodova  sa svoje zemlje. Ne kuhaj kozleta u mlijeku njegove majke.",Croatian
"Zapiši ove riječi"", reče Jahve Mojsiju, ""jer su one temelji  na kojima sam s tobom i s Izraelom sklopio Savez.""",Croatian
Mojsije ostade ondje s Jahvom četrdeset dana i četrdeset  noći. Niti je kruha jeo niti je vode pio. Tada je na ploče ispisao  riječi Saveza - Deset zapovijedi.,Croatian
"Napokon Mojsije siđe sa Sinajskog brda. Silazeći s brda, nosio je u rukama ploče Svjedočanstva. Nije ni znao da iz njegova  lica, zbog razgovora s Jahvom, izbija svjetlost.",Croatian
"Kad su Aron  i svi Izraelci vidjeli kako iz Mojsijeva lica izbija svjetlost, ne usudiše se k njemu pristupiti.",Croatian
Onda ih Mojsije zovnu.  Tada k njemu dođoše Aron i sve starješine zajednice. I Mojsije  razgovaraše s njima.,Croatian
"Poslije k njemu dođoše i svi Izraelci, pa im on priopći sve što mu je naložio Jahve na Sinajskom brdu.",Croatian
"Kad je Mojsije završio razgovor s njima, prevuče preko svoga  lica koprenu.",Croatian
"Kad bi god Mojsije ulazio pred Jahvu da s njim  razgovara, koprenu bi skinuo dok opet ne bi izišao. Kad bi izlazio  da Izraelcima kaže što mu je naređeno,",Croatian
Izraelci bi vidjeli  kako iz Mojsijeva lica izbija svjetlost. Tada bi Mojsije opet  prevukao koprenu preko lica dok ne uđe da s Jahvom govori.,Croatian
"Mojsije sazva svu zajednicu sinova Izraelovih pa im reče:  ""Ovo vam je Jahve naložio da činite:",Croatian
"Neka se posao obavlja  šest dana. Sedmi dan neka vam bude sveti dan, dan potpunog počinka  u čast Jahvi. Tko bi radio u taj dan neka se kazni smrću.",Croatian
"Na  subotnji dan ni vatre ne ložite po svojim stanovima.""",Croatian
"Nadalje Mojsije reče svoj zajednici izraelskoj: ""Ovo je  Jahve naredio:",Croatian
"Među sobom pokupite prinos Jahvi! Tko god je  plemenita srca neka Jahvi donese prinos: zlata, srebra i tuča;",Croatian
"ljubičastog, crvenog i tamnocrvenog prediva i prepredenog  lana;",Croatian
"učinjenih ovnujskih koža, onda finih koža, bagremova  drva,",Croatian
"ulja za svjetlo, mirodija za ulje pomazanja i miomirisni  tamjan;",Croatian
oniksa i drugoga dragog kamenja za umetanje u oplećak  i naprsnik.,Croatian
A svi koji su među vama vješti neka dođu praviti što  je Jahve naredio:,Croatian
"Prebivalište, njegov Šator i pokrov; njegove  kuke i trenice, njegove priječnice i stupce; njegova podnožja;",Croatian
njegov Kovčeg i motke; Pomirilište pa zavjesu za zaklon;,Croatian
stol s njegovim motkama i sve njegove potrepštine; prinesene  hljebove;,Croatian
"svijećnjak za svjetlo, njegov pribor i njegove  svijeće, onda ulje za svjetlo;",Croatian
kadioni žrtvenik i njegove  motke; ulje za pomazanje i miomirisni tamjan; zastorak na ulazu  u Prebivalište;,Croatian
žrtvenik za žrtve paljenice s njegovom rešetkom  od tuča; motke za nj i sav njegov pribor; umivaonik i njegov  stalak;,Croatian
"zastore za dvorište; stupce i njihova podnožja, pa  zastor na ulazu u dvorište;",Croatian
kočiće za Prebivalište i kočiće  za dvorište s njihovim uzicama;,Croatian
"svečano ruho za vršenje službe  u Svetištu - posvećena odijela za svećenika Arona i odijela za  svećeničku službu njegovih sinova.""",Croatian
Nato se sva izraelska zajednica povuče ispred Mojsija.,Croatian
"A onda svatko koga je srce vuklo i duša poticala dođe noseći  svoj prinos u čast Jahvi za gradnju Šatora sastanka, za svaku  službu u njemu i za posvećena odijela.",Croatian
"Strčaše se muževi  i žene: svi koje je srce vuklo donesoše zapinjača, naušnica,  prstenja, narukvica, ogrlica i svakovrsna zlatnog nakita; svi  koji bijahu zavjetovali kakvu zlatninu u čast Jahvi.",Croatian
"Svi  kod kojih se našlo ljubičastog, crvenog i tamnocrvenog prediva  i prepredenog lana, učinjenih ovnujskih koža ili finih koža donesoše  svoje.",Croatian
"Nadalje, svatko tko je mogao dati kakav dar u srebru  ili tuču donese to kao prinos u čast Jahvi. Svatko u koga se  našlo bagremova drva za upotrebu u bilo kojem poslu, donese ga.",Croatian
"Sve žene koje su bile vješte prele su svojim rukama i donosile  što bijahu oprele: ljubičastog, crvenog i tamnocrvenog prediva  i prepredenog lana.",Croatian
Sve opet žene koje je njihovo srce poticalo  zbog njihove vještine prele su kostrijet.,Croatian
Glavari su donosili  oniksa i drugoga dragog kamenja za umetanje u oplećak i naprsnik;,Croatian
"pa mirodije i ulje za svjetlo, ulje za pomazanje i miomirisni  tamjan.",Croatian
I tako Izraelci - svi ljudi i sve žene koje je srce  poticalo da pridonesu bilo što poslu koji je Jahve po Mojsiju  naredio da se izvrši - donesoše to kao dragovoljan prinos u čast  Jahvi.,Croatian
"Potom reče Mojsije Izraelcima: ""Vidite! Jahve je po imenu  pozvao Besalela, sina Urijeva, od koljena Hurova a iz plemena  Judina.",Croatian
"Njega je napunio duhom Božjim, dao mu umješnost,  sposobnost i razumijevanje u svim poslovima:",Croatian
"da zamišlja  nacrte i da radove izvodi od zlata, srebra i tuča;",Croatian
da reže  dragulje za umetanje; da urezuje u drvetu i da umješno radi svaki  posao.,Croatian
"Njemu i Oholiabu, sinu Ahisamakovu, od plemena Danova, udijeli i sposobnost da poučavaju druge.",Croatian
"Obdari ih umještvom  u svakom poslu rezbarskom, krojačkom, veziljskom i tkalačkom;  oni tkaju tkanine od ljubičastog, crvenog i tamnocrvenog prediva  i prepredenog lana, sposobni su u svakom poslu i vješti u nacrtima.",Croatian
"Stoga neka Besalel, Oholiab i svi vještaci koje je Jahve obdario  vještinom i sposobnošću da vješto izvedu sve poslove oko podizanja  Svetišta obave sve kako je Jahve naredio.""",Croatian
"Mojsije onda pozva Besalela, Oholiaba i sve one što ih  je Jahve obdario vještinom; sve koje je srce poticalo da se prihvate  posla i izvedu ga.",Croatian
"Oni preuzmu od Mojsija sve prinose koje  Izraelci bijahu donijeli da se izvedu poslovi oko podizanja Svetišta.  Ali kako su oni i dalje donosili prinose jutro za jutrom,",Croatian
svi  majstori koji su gradili Svetište dođu - svaki s posla na kojem  je radio -,Croatian
"i reknu Mojsiju: ""Svijet donosi mnogo više nego  što je potrebno za izvođenje posla koji nam je Jahve naredio  da izvedemo.""",Croatian
"Zato Mojsije izda naredbu koju po taboru proglase:  ""Neka više nijedan čovjek ni žena ne donosi nikakva priloga za  Svetište!"" Tako ustave narod te nije donosio novih darova.",Croatian
Što  imahu bijaše dosta da se izvede sve djelo; i još je pretjecalo.,Croatian
"I tako najvještiji ljudi među radnicima naprave Prebivalište.  Načine ga od deset zavjesa od prepredenog lana i ljubičastog, crvenog i tamnocrvenog prediva. Na njima bijahu izvezeni likovi  kerubina.",Croatian
"Dužina je svake zavjese iznosila dvadeset osam lakata, a širina svake zavjese četiri lakta. Sve su zavjese bile iste  mjere.",Croatian
"Pet zavjesa sastave jednu s drugom, a pet drugih zavjesa  sastave opet jednu s drugom.",Croatian
Na rubu posljednje od zavjesa  sastavljenih u jedno načine petlje od modre vune; jednako ih  načine i na rubu posljednje zavjese drugoga dijela;,Croatian
"načine  pedeset petlji na jednome komadu, a pedeset na rubu zavjese drugoga  komada. Petlje su stajale jedna spram druge.",Croatian
Onda naprave  pedeset zlatnih kopča pa sastave zavjese kopčama jednu s drugom.  Tako je Prebivalište bilo kao jedna cjelina.,Croatian
Zatim za Šator  povrh Prebivališta načine zavjese od kostrijeti; načine ih jedanaest.,Croatian
"Dužina svake zavjese bila je trideset lakata, a širina četiri  lakta. Tih jedanaest zavjesa bilo je iste mjere.",Croatian
"Sastave  pet zavjesa za se, a šest drugih opet za se.",Croatian
"Naprave pedeset  petlji na rubu zavjese jednoga komada, a pedeset načine na rubu  drugoga komada.",Croatian
"Načine i pedeset kopča od tuča da sastave  Šator zajedno, tako da bude jedna cjelina.",Croatian
"Zatim naprave  pokrov za Šator od učinjenih ovnujskih koža, a povrh njega drugi, od finih koža.",Croatian
Trenice nauzgor za Prebivalište izrade od bagremova drva.,Croatian
"Duljina je svake trenice bila deset lakata, a širina lakat  i pol.",Croatian
Svaka je trenica imala dva klina da je drže uspravno.  To su napravili na svakoj trenici za Šator.,Croatian
Trenice za Prebivalište  napravili su ovako: dvadeset trenica za južnu stranu;,Croatian
napravili  su četrdeset podnožja od srebra pod dvadeset trenica - dva podnožja  pod prvu trenicu za njezina dva klina i dva podnožja pod svaku  slijedeću trenicu za njezina dva klina.,Croatian
"Za drugu, sjevernu, stranu Prebivališta naprave dvadeset trenica",Croatian
"i za njih četrdeset  podnožja od srebra - dva podnožja pod prvu trenicu, a po dva  podnožja pod svaku slijedeću trenicu.",Croatian
"Prebivalištu straga, prema zapadu, napraviše šest trenica.",Croatian
Naprave i dvije trenice  za uglove Prebivališta straga.,Croatian
"Pri dnu su bile rastavljene, ali su se pri vrhu, kod prvoga koluta, sastajale. Tako su ih  obje postavili za dva ugla.",Croatian
"Bilo je osam trenica s njihovim  podnožjima od srebra: šesnaest podnožja, pod svakom trenicom  dva.",Croatian
"Načine priječnice od bagremova drva: pet njih za trenice  s jedne strane Prebivališta,",Croatian
"a pet opet priječnica za trenice  s druge strane Prebivališta te pet priječnica za trenice Prebivalištu  straga, prema zapadu.",Croatian
Onda načine središnju priječnicu što  je prolazila sredinom trenica s kraja na kraj.,Croatian
"Trenice oblože  zlatom, a njihove kolutove, kroz koje su priječnice bile provučene, načine od zlata. I priječnice oblože zlatom.",Croatian
"Naprave zavjesu od ljubičastog, crvenog i tamnocrvenog  prediva i prepredenog lana; načine je s izvezenim kerubinima.",Croatian
"Za nju naprave četiri stupa od bagremova drva i oblože ih  zlatom. Kuke su im bile od zlata, a saliju im i četiri podnožja  od srebra.",Croatian
"Na ulazu u Šator naprave zavjesu od ljubičastog, crvenog i tamnocrvenog prediva i prepredenog lana, umjetnički  protkanu, i za nju pet stupčića s njihovim kukama. Vrhove stupčića  i njihove šipke oblože zlatom, dok im pet podnožja naprave od  tuča.",Croatian
"Besalel napravi Kovčeg od bagremova drva, dug dva i pol lakta, širok lakat i pol, a lakat i pol visok.",Croatian
Iznutra ga i izvana  okuje čistim zlatom. Naokolo mu napravi zlatan završni pojas.,Croatian
"I salije mu četiri koluta na njegova četiri ugla: dva koluta  s jedne strane, a dva koluta s njegove druge strane.",Croatian
Napravi  i motke od bagremova drva i u zlato ih okuje;,Croatian
onda provuče  motke kroz kolutove Kovčegu sa strane za nošenje Kovčega.,Croatian
"Zatim  napravi Pomirilište od čistoga zlata, dva i pol lakta dugo, a  lakat i pol široko.",Croatian
"Napravi i dva kerubina od kovanoga zlata, na dva kraja Pomirilišta:",Croatian
"jednoga kerubina na jednome kraju, a drugoga kerubina na drugome kraju. Kerubine na oba kraja načini  u jednome komadu s Pomirilištem.",Croatian
"Kerubini imali uzdignuta  i raširena krila, zaklanjali njima Pomirilište. Bili su licem  okrenuti jedan prema drugome, tako da su im lica gledala u Pomirilište.",Croatian
"Od bagremova drva načini stol, dva lakta dug, lakat širok, a lakat i pol visok.",Croatian
Obloži ga čistim zlatom i od zlata  mu naokolo načini završni pojas.,Croatian
"I načini mu obrub unaokolo, podlanicu širok. A za obrub naokolo načini zlatan završni pojas.",Croatian
Salije mu četiri zlatna koluta. Kolutove onda pričvrsti za  njegova četiri nožna ugla.,Croatian
"Kolutovi su bili tik pod obrubom, kao kvake za motke, da se stol može nositi.",Croatian
Motke za nošenje  stola načinio je od bagremova drva i zlatom ih obložio.,Croatian
"A  pribor što se držao na stolu - njegove zdjele, varjače, vrčeve  i pehare za izlijevanje prinosa - napravio je od čistoga zlata.",Croatian
Od čistoga zlata načini i svijećnjak. Svijećnjak - njegovo  podnožje i stalak - skova. Njegove čaše - čaške i latice - bile  su u jednome komadu s njim.,Croatian
"Šest je krakova izbijalo s njegovih  strana: tri kraka svijećnjaka s jedne strane, a tri kraka svijećnjaka  s druge strane.",Croatian
"Na jednome kraku bile su tri čaše u obliku  bademova cvijeta, svaka sa svojom čaškom i laticama. Na drugome  opet kraku bile su tri čaše u obliku bademova cvijeta, svaka  s čaškom i laticama. Tako je bilo na svih šest krakova što izbijahu  iz svijećnjaka.",Croatian
"Na samome svijećnjaku bile su četiri čaše  u obliku bademova cvijeta, svaka s čaškom i laticama:",Croatian
"čaška, u jednom komadu s njim, pod prva dva kraka; pa konačno čaška, u jednom komadu s njim, pod zadnja dva kraka. Tako na svih šest  krakova što su iz njega izbijali.",Croatian
Njihove čaške i njihove  peteljke bile su u jednom komadu s njim; sve to od čistoga kovanog  zlata.,Croatian
"A od čistoga zlata napravi mu i sedam svjetiljaka, usekače i pepeljare.",Croatian
Svijećnjak i sav njegov pribor načini  od jednoga talenta čistoga zlata.,Croatian
"Kadioni je žrtvenik napravio od bagremova drva, lakat  dug, lakat širok - u četvorinu - a dva lakta visok. Roščići su  mu bili u jednom komadu s njim.",Croatian
"Obloži mu čistim zlatom plohu, strane naokolo i njegove roščiće. Načini mu naokolo završni  pojas od zlata.",Croatian
"Na njemu načini i dva zlatna koluta na oprečnim  stranama, ispod završnog pojasa, da služe motkama za kvake kad  se na njima nosi.",Croatian
Motke načini od bagremova drva pa ih obloži  zlatom.,Croatian
"Onda pripravi posvećeno ulje za pomazanje i čisti  kad mirisni, onako kako ga pravi pomastar.",Croatian
"Od bagremova drva napravi žrtvenik za žrtve paljenice, pet  lakata dug, pet lakata širok - u četvorinu - a tri lakta visok.",Croatian
Na njegova četiri ugla načini mu četiri roga. Rogovi su bili  u jednom komadu s njim. Onda ga obloži tučem.,Croatian
"A načini i sav  pribor za žrtvenik: lonce, strugače, kotliće, viljuške i kadionike;  sav mu je ovaj pribor načinio od tuča.",Croatian
Za žrtvenik zatim načini  rešetku u obliku mrežice od tuča ispod izbočine; zahvaćala mu  je do sredine.,Croatian
Salije četiri koluta na četiri ugla tučane  rešetke da služe kao kvake za motke.,Croatian
Motke načini od bagremova  drva pa ih obloži tučem.,Croatian
Onda provuče motke kroz kolutove  na objema stranama žrtvenika da se na njima nosi. Napravio ga  je šuplja - od dasaka.,Croatian
"A zatim, od zrcala žena koje su posluživale na vratima  Šatora sastanka, načini tučani umivaonik i tučani stalak za nj.",Croatian
"Onda načini dvorište. Na južnoj strani dvorišta bijahu  zavjese od prepredenog lana, stotinu lakata duge.",Croatian
"Njihovih  dvadeset stupova sa dvadeset podnožja bilo je od tuča, dok su  kuke na stupovima i njihove šipke bile od srebra.",Croatian
"Od stotinu  lakata bile su zavjese i sa sjeverne strane. Njihovih dvadeset  stupova sa dvadeset podnožja bilo je od tuča, dok su kuke na  stupovima i njihove šipke bile od srebra.",Croatian
"Sa zapadne strane  bijahu zavjese od pedeset lakata, sa deset stupova i deset njihovih  podnožja. Kuke su na stupovima i njihove šipke bile od srebra.",Croatian
"Sprijeda, s istoka, zavjese od pedeset lakata.",Croatian
"S jedne  strane vrata zavjese su bile petnaest lakata, sa tri stupca i  njihova tri podnožja.",Croatian
"Tako i s druge strane - dakle, na obje  strane dvorišnih vrata - bile su zavjese od petnaest lakata,  sa tri stupca i njihova tri podnožja.",Croatian
Sve su zavjese oko  dvorišta bile od prepredenog lana.,Croatian
"Podnožja za stupove bila  su od tuča, a kuke na stupovima i njihove šipke od srebra. Vrhovi  stupova bili su srebrom obloženi. Sve šipke na dvorišnim stupovima  bijahu od srebra.",Croatian
"Zavjesa na dvorišnim vratima - izvezena  - bila je od ljubičastog, crvenog i tamnocrvenog prediva i prepredenog  lana. Dvadeset je lakata bila duga; visoka, po širini, pet lakata  kao i dvorišne zavjese.",Croatian
"Bila su četiri njihova stupa sa četiri  podnožja od tuča. Kuke na stupovima bile su od srebra. Vrhovi  stupova bili su srebrom obloženi, a njihove šipke bile su srebrne.",Croatian
Svi kočići unutar Prebivališta bili su od tuča.,Croatian
"To je popis stvari za Prebivalište - Prebivalište Svjedočanstva, koji je sastavljen na zapovijed Mojsijevu trudom levita pod  vodstvom Itamara, sina svećenika Arona.",Croatian
"Besalel, Urijev sin, iz koljena Hurova od plemena Judina  napravio je sve što je Jahve Mojsiju naredio.",Croatian
"S njim je bio  Oholiab, sin Ahisamakov, iz plemena Danova, rezbar, krojač i  vezilac za ljubičasto, crveno i tamnocrveno predivo i prepredeni  lan.",Croatian
Sve zlato što je utrošeno u radove oko Svetišta - zlato  posvećeno prinosom - iznosilo je: dvadeset i devet talenata i  sedam stotina trideset šekela u hramskim šekelima.,Croatian
"A srebro, sabrano prigodom upisivanja zajednice -",Croatian
"to jest beku po  glavi, odnosno pola šekela prema hramskom šekelu, od svakoga  koji je bio upisan, od dvadeset godina pa naprijed - iznosilo  je: stotinu talenata i tisuću sedam stotina sedamdeset i pet  šekela u hramskim šekelima. Bilo je upisanih: šest stotina tri  tisuće i petsto pedeset.",Croatian
Stotinu talenata srebra otišlo je  za salijevanje podnožja Svetištu i zavjesi: sto podnožja od sto  talenata - talenat za podnožje.,Croatian
"A od tisuću sedam stotina  sedamdeset i pet šekela načinio je kuke za stupove, obložio njihove  vrhove i napravio šipke za njih.",Croatian
Tuč od žrtve prikaznice  iznosio je sedamdeset talenata i dvije tisuće četiri stotine  šekela.,Croatian
"Od njega je načinio: podnožja za ulaz u Šator sastanka, žrtvenik od tuča s njegovom tučanom rešetkom i sav pribor za  žrtvenik;",Croatian
"dalje, podnožja oko dvorišta, podnožja za dvorišni  ulaz; sve kočiće za Prebivalište i sve kočiće oko dvorišta.",Croatian
"Od ljubičastog, crvenog i tamnocrvenog prediva naprave lijepo  izrađeno ruho za službu u Svetištu; naprave svetu odjeću Aronu, kako je Jahve naredio Mojsiju.",Croatian
"Oplećak naprave od zlata, ljubičastog, crvenog i tamnocrvenog  prediva i prepredenog lana.",Croatian
"Skuju zlatne pločice, a onda ih  na niti izrežu da ih vještački uvezu u ljubičasto, crveno i tamnocrveno  predivo i prepredeni lan.",Croatian
Za oplećak naprave poramenice koje  su bile s njim sastavljene na svoja dva kraja;,Croatian
"tkanica što  je na njemu stajala bila je napravljena od zlata, ljubičastog, crvenog i tamnocrvenog prediva i prepredenog lana kao i on,  i u jednome komadu s njim, kako je Jahve naredio Mojsiju.",Croatian
"Kamenje  oniksa optoče obrubom od zlata. Na njima su, kao što se režu  pečati, bila urezana imena Izraelovih sinova.",Croatian
"Njih stave na  poramenice oplećka da budu spomen-kamenje sinovima Izraelovim, kako je Jahve naredio Mojsiju.",Croatian
"I naprsnik izrade radovima vještaka kao i oplećak: od  zlata, ljubičastog, crvenog i tamnocrvenog prediva i prepredenog  lana.",Croatian
"Naprsnik načiniše četverouglast, dvostruk; bio je pedalj  dug, pedalj širok, a predvostručen.",Croatian
"Umetnu u nj četiri reda  dragulja. Prvi red bijaše od rubina, topaza i alema;",Croatian
"drugi  red od smaragda, safira i ametista;",Croatian
"treći red od hijacinta, ahata i leca;",Croatian
"a četvrti red od krizolita, oniksa i jaspisa.  Sve je bilo zlatom obrubljeno.",Croatian
"Na kamenima su bila imena  Izraelovih sinova. Na broj ih je bilo dvanaest, kao i njihovih  imena. Bila su urezana kao i pečati - svaki kamen s imenom jednoga  od dvanaest plemena.",Croatian
Za naprsnik naprave lančiće od čistoga  zlata kao zasukane uzice.,Croatian
Naprave zatim dva zlatna okvira  i dva zlatna kolutića pa pričvrste oba kolutića za dva gornja  ugla naprsnika.,Croatian
Sad privežu ovdje zasukane uzice od zlata  za dva kolutića što su bila pričvšćena za uglove naprsnika.,Croatian
Druga  dva kraja zasukanih uzica pričvrste za dva okvira. Tako ih povežu  za poramenice oplećka sprijeda.,Croatian
"Potom načine dva zlatna kolutića  pa ih pričvrste za dva kraja naprsnika uz nutarnji rub, okrenut  prema oplećku.",Croatian
"Još naprave dva zlatna kolutića te ih pričvrste  za donji, prednji kraj poramenice oplećka, pokraj mjesta gdje  se veže, povrh tkanice oplećka.",Croatian
"Svežu kolutiće naprsnika  s kolutićima oplećka modrom vrpcom, tako da naprsnik stoji nad  tkanicom oplećka i da se s oplećka ne mogne odvojiti, kako je  Jahve Mojsiju naredio.",Croatian
"Naprave i ogrtač za oplećak, sav satkan od ljubičastog  prediva.",Croatian
"U sredini je ogrtača bio prorez kao otvor na oklopu, prorez naokolo opšiven, da se ogrtač ne podere.",Croatian
"O donjem  rubu ogrtača načine šipke od ljubičastog, crvenog i tamnocrvenog  prediva i prepredenog lana.",Croatian
"A načine i zvonca od čistog zlata, pa zvonca privežu među šipke; sve naokolo donjeg ruba ogrtača  između šipaka:",Croatian
"zvonce pa šipak, zvonce pa šipak okolo donjeg  ruba ogrtača za vršenje službe, kako je Jahve naredio Mojsiju.",Croatian
Zatim od otkanog lana načine košulje Aronu i njegovim  sinovima;,Croatian
a naprave i mitru od lana i kape od lana; platnene  gaće načine od prepredenog lana.,Croatian
"I pasovi su bili od prepredenog  lana i od ljubičastog, crvenog i tamnocrvenog prediva, iglama  izvezeni, kako je Jahve Mojsiju naredio.",Croatian
"Načine i ploču, sveti vijenac, od čistoga zlata i na  njoj urežu natpis kako se urezuje na pečatnome prstenu: ""Posvećen  Jahvi.""",Croatian
"Za nju privežu modru vrpcu da je mogu svezati na  vrhu mitre, kako je Jahve naredio Mojsiju.",Croatian
"Tako su bili završeni svi radovi na Prebivalištu, Šatoru  sastanka. Izraelci su sve načinili onako kako je Jahve Mojsiju  naredio da načine.",Croatian
"Onda donesu Mojsiju Prebivalište, Šator i sav njegov  pribor: njegove kuke, njegove trenice, njegove priječnice, njegove  stupove i njegova podnožja;",Croatian
"pokrov od učinjenih ovnujskih  koža, pokrov od finih koža, zavjesu za zaklon;",Croatian
Kovčeg svjedočanstva  s njegovim motkama i Pomirilištem;,Croatian
"stol i sav njegov pribor, prinesene hljebove,",Croatian
svijećnjak od čistoga zlata s njegovim  svijećama - svijeće već u red stavljene - i sav njegov pribor  i ulje za svjetlo;,Croatian
"zlatni žrtvenik, ulje za pomazanje, miomirisni  tamjan i zavjesu za ulaz Šatora;",Croatian
žrtvenik od tuča s tučanom  rešetkom; njegove motke i sav njegov pribor; umivaonik i njegov  stalak;,Croatian
"zavjese za dvorište; njihove stupove i njihova podnožja, zavjesu za dvorišni ulaz, njegova užeta i njihove kočiće - sav  pribor za službu u Prebivalištu, za Šator sastanka;",Croatian
lijepo  izrađeno ruho za službu u Svetištu - svetu odjeću za svećenika  Arona i odijela za svećeničku službu njegovih sinova.,Croatian
"Upravo  kako je Jahve Mojsiju naredio, tako su Izraelci sav posao obavili.",Croatian
"Mojsije pregleda sve radove i utvrdi da su ih dovršili:  kako je Jahve naredio, onako su ih i napravili. I Mojsije ih  blagoslovi.",Croatian
Reče Jahve Mojsiju:,Croatian
"""Na prvi dan prvoga mjeseca podigni  Prebivalište, Šator sastanka.",Croatian
"Ondje postavi Kovčeg svjedočanstva, onda Kovčeg zakloni zavjesom.",Croatian
Potom unesi stol i što na nj  spada poredaj; unesi i svijećnjak i svijeće mu pripremi.,Croatian
A  zlatni žrtvenik za kađenje postavi pred Kovčeg svjedočanstva.  Onda objesi zastor nad ulazom u Prebivalište.,Croatian
"Stavi žrtvenik  za žrtve paljenice pred ulaz Prebivališta, Šatora sastanka.",Croatian
Između  Šatora sastanka i žrtvenika smjesti umivaonik i u nj nalij vode.,Croatian
Naokolo napravi dvorište i objesi zastor nad dvorišnim ulazom.,Croatian
"Zatim uzmi ulja za pomazanje pa pomaži Prebivalište i sve  što je u njemu; posveti ga i sav njegov pribor, pa će svetim  postati.",Croatian
Pomaži potom žrtvenik za žrtve paljenice i sav njegov  pribor; posveti žrtvenik i presvetim će žrtvenik postati.,Croatian
Pomaži  umivaonik s njegovim stalkom: posveti ga!,Croatian
Dovedi zatim Arona  i njegove sinove na ulaz Šatora sastanka pa ih operi vodom.,Croatian
Stavi  onda na Arona posvećenu odjeću; pomaži ga i posveti da mi služi  kao svećenik.,Croatian
"Dovedi i njegove sinove, na njih stavi košulje",Croatian
"i pomaži ih, kako si pomazao i njihova oca, da mi služe kao  svećenici. Njihovo pomazanje neka ih uvede u vječno svećenstvo  u sve njihove naraštaje.""",Croatian
"Tako Mojsije učini. Kako mu je Jahve naredio, sve je  tako i učinio.",Croatian
Prvoga dana prvoga mjeseca druge godine Prebivalište  bi podignuto.,Croatian
"Ovako Mojsije namjesti Prebivalište: razmjesti  njegova podnožja, onda uspravi njegove trenice, zatim postavi  priječnice i podiže stupove.",Croatian
"Zatim raspne Šator nad Prebivalište, a povrh njega stavi pokrov Šatora, kako je Jahve Mojsiju naredio.",Croatian
Uze onda Svjedočanstvo i stavi ga u Kovčeg; na Kovčeg postavi  motke; onda stavi Pomirilište ozgo na Kovčeg.,Croatian
"Potom unese  Kovčeg u Prebivalište; objesi zavjesu za zaklon. Tako zastre  Kovčeg svjedočanstva, kako je Jahve i naredio Mojsiju.",Croatian
"Zatim  postavi stol u Šator sastanka, Prebivalištu sa sjeverne strane, ali izvan zavjese.",Croatian
"Po njemu poreda kruhove pred Jahvom,  kako je Jahve naredio Mojsiju.",Croatian
"Onda smjesti svijećnjak u  Šator sastanka naprama stolu, na južnoj strani Prebivališta.",Croatian
"I postavi svjetiljke pred Jahvom, kako je Jahve naredio Mojsiju.",Croatian
"Zlatni žrtvenik smjesti u Šator sastanka, pred zavjesu.",Croatian
"Na  njemu zapali miomirisnog tamjana, kako je Jahve naredio Mojsiju.",Croatian
Poslije toga stavi zavjesu na ulaz u Prebivalište.,Croatian
"Kod  ulaza u Prebivalište, u Šator sastanka, postavi žrtvenik za žrtve  paljenice. Na njemu prinese žrtvu paljenicu i žrtvu od žita,  kako je Jahve naredio Mojsiju.",Croatian
Između Šatora sastanka i žrtvenika  smjesti umivaonik pa u nj ulije vode za pranje.,Croatian
"Iz njega  su Mojsije, Aron i njegovi sinovi prali svoje ruke i svoje noge.",Croatian
"A prali su se kad su ulazili u Šator sastanka i kad su pristupali  k žrtveniku, kako je Jahve naredio Mojsiju.",Croatian
Napokon Mojsije  napravi dvorište oko Prebivališta i žrtvenika i postavi zavjesu  na dvorišnim vratima. Tako Mojsije završi taj posao.,Croatian
A onda oblak prekri Šator sastanka i slava Jahvina ispuni  Prebivalište.,Croatian
Mojsije nije mogao ući u Šator sastanka zbog  oblaka koji je na njemu stajao i slave Jahvine koja je ispunjala  Prebivalište.,Croatian
"Sve vrijeme njihova putovanja, kad god bi se oblak digao  s Prebivališta, Izraelci bi krenuli;",Croatian
"ali ako se oblak ne  bi digao, ni oni ne bi na put polazili sve do dana dok se ne  bi digao.",Croatian
"Jer sve vrijeme njihova putovanja oblak Jahvin  danju stajaše nad Prebivalištem, a noću bi se u oblaku pojavila  vatra vidljiva svemu domu Izraelovu.",Croatian
Zovnu Jahve Mojsija te mu iz Šatora sastanka reče:,Croatian
"""Govori Izraelcima i kaži im: 'Kad tko od vas želi prinijeti  Jahvi žrtvu od stoke, prinijet će je ili od krupne ili od sitne  stoke.",Croatian
"Ako njegov prinos za žrtvu paljenicu bude od krupne stoke, neka prinese muško bez mane. Neka ga dovede k ulazu u Šator  sastanka da pred Jahvom bude primljen.",Croatian
Neka stavi svoju ruku  na glavu žrtve paljenice da mu za njegovo ispaštanje bude primljena.,Croatian
"Neka zatim zakolje junca pred Jahvom. A Aronovi sinovi, svećenici, neka prinesu krv. Neka njome zapljusnu sve strane žrtvenika  koji stoji pred ulazom u Šator sastanka.",Croatian
Potom neka se žrtva  sadre i rasiječe na dijelove.,Croatian
"Neka sinovi Aronovi, svećenici, nalože vatru na žrtveniku i na vatru metnu drva.",Croatian
"Neka zatim  sinovi Aronovi, svećenici, naslažu dijelove, s glavom i lojem, na drva što su na vatri na žrtveniku.",Croatian
"Drobina i noge neka  se operu u vodi. A onda neka svećenik sve sažeže u kad na žrtveniku.  To je žrtva paljenica, žrtva paljena Jahvi na ugodan miris.'",Croatian
Ako bi htio prinijeti za žrtvu paljenicu od sitne stoke  - od ovaca ili koza - neka prinese muško bez mane.,Croatian
"Neka ga  zakolje pred Jahvom, na žrtveniku sa sjeverne strane. Neka zatim  Aronovi sinovi, svećenici, zapljusnu žrtvenik krvlju sa svih  strana.",Croatian
"Potom neka je rasijeku na dijelove, a svećenik neka  ih, s glavom i lojem, naslaže na drva što su na vatri na žrtveniku.",Croatian
"Drobina i noge neka se operu u vodi. Onda svećenik neka sve  prinese i na žrtveniku sažeže. To je žrtva paljenica, žrtva paljena  Jahvi na ugodan miris.",Croatian
"Ako bi hto prinijeti Jahvi ptice kao žrtvu paljenicu, neka onda prinese grlicu ili golubića.",Croatian
"Neka ga svećenik  prinese k žrtveniku i, zavrnuvši mu vratom, otkine glavu i na  žrtveniku sažeže. Zatim neka mu krv iscijedi žrtveniku sa strane.",Croatian
"Neka mu gušu i perje ukloni i pobaca ih na istočnu stranu  žrtvenika, na mjesto za otpatke.",Croatian
"Neka ga raspori duž obaju  krila, ali neka ih ne rastavlja. Onda neka ga svećenik na žrtveniku  sažeže na drvima što su na vatri. To je žrtva paljenica, žrtva  paljena Jahvi na ugodan miris.""",Croatian
"""Kad tko želi prinijeti Jahvi žrtvu prinosnicu, neka njegov  dar bude od najboljeg brašna; neka ga polije uljem i na nj stavi  tamjana.",Croatian
"Neka ga onda donese Aronovim sinovima, svećenicima.  Zatim neka zagrabi šaku od toga brašna i ulja i sav tamjan, pa  neka svećenik na žrtveniku to sažeže u kad za spomen-žrtvu. To  je žrtva paljena Jahvi na ugodan miris.",Croatian
"A što od žrtve prinosnice  ostane, neka pripadne Aronu i njegovim sinovima - najsvetije  od žrtava Jahvi paljenih.",Croatian
"Ako za žrtvu prinosnicu želiš prinijeti tijesta pečena  u peći, neka to budu beskvasne pogače od najboljeg brašna, zamiješene  u ulju, ili beskvasne prevrte uljem namazane.",Croatian
"Ako tvoj dar  bude žrtva prinosnica pečena na tavi, neka bude od najboljeg  brašna, neukvasana i u ulju zamiješena.",Croatian
U komade je izlomi  i po njima ulja polij: žrtva je to prinosnica.,Croatian
"Bude li tvoja  prinosnica kuhana u kotluši, neka bude od najboljeg brašna, pripravljena  s uljem.",Croatian
"Donosi Jahvi žrtvu prinosnicu tako pripravljenu! Neka  se preda svećeniku, a on će je polagati na žrtvenik.",Croatian
"Neka  svećenik odvoji od žrtve prinosnice dio kao spomen-žrtvu, pa  neka ga sažeže u kad na žrtveniku - kao žrtvu paljenu Jahvi na  ugodan miris!",Croatian
"A što od žrtve prinosnice ostane, neka pripadne  Aronu i njegovim sinovima - najsvetije od žrtava Jahvi paljenih.",Croatian
"Nikakva žrtva prinosnica koju budeš prinosio Jahvi neka  ne bude priređivana s kvasom, jer ne smiješ u kad sažigati ni  kvasa ni meda kao žrtvu paljenicu.",Croatian
"Prinosite ih Jahvi kao  prvine plodova, ali neka se sa žrtvenika ne viju na ugodan miris.",Croatian
Svaku svoju žrtvu prinosnicu posoli. Ne ostavljaj svoje žrtve  prinosnice bez soli Saveza sa svojim Bogom: sa svakim svojim  prinosom prinesi i sol.,Croatian
"Ako prinosiš Jahvi žrtvu prinosnicu od prvina, prinesi  tu žrtvu od prvina svojih plodova u obliku klasa pržena na vatri  ili brašna od samljevenog zrnja.",Croatian
Dodaj još ulja i na nju  stavi tamjana. To je žrtva prinosnica.,Croatian
"Onda neka svećenik  sažeže u kad za spomen-žrtvu dio kruha i ulja i sav tamjan kao  žrtvu Jahvi paljenu.""",Croatian
"""Ako tko prinosi žrtvu pričesnicu te ako prinosi goveče - žensko  ili muško - neka je bez mane što prinosi pred Jahvom.",Croatian
"Neka  stavi svoju ruku na glavu svoje žrtve i zakolje je na ulazu u  Šator sastanka. Neka zatim Aronovi sinovi, svećenici, zapljusnu  krvlju sve strane žrtvenika.",Croatian
"Od žrtve pričesne, kao žrtvu  paljenu, neka prinese loj što omotava drobinu, sav loj što je  oko drobine;",Croatian
oba bubrega i loj što je na njima i na slabinama;  pa privjesak s jetre: neka i njega s bubrezima izvadi.,Croatian
Zatim  neka Aronovi sinovi te dijelove sažegu na žrtveniku sa žrtvom  paljenicom koja bude na drvima na vatri. To neka je žrtva paljena  Jahvi na ugodan miris.,Croatian
"Ako tko prinosi za žrtvu pričesnicu od sitne stoke Jahvi, neka prinese bez mane, bilo muško ili žensko.",Croatian
"Ako na dar  prinosi ovcu, neka je prinese pred Jahvom.",Croatian
Neka stavi svoju  ruku na glavu svoje žrtve i neka je zakolje pred Šatorom sastanka.  Zatim neka Aronovi sinovi zapljusnu njezinom krvlju sve strane  žrtvenika.,Croatian
"Od žrtve pričesnice neka prinesu žrtvu paljenu  Jahvi: njezin loj, cio pretili rep, otkinuvši ga tik uz hrptenjaču;  loj što omotava drobinu, sav loj što je oko drobine;",Croatian
oba  bubrega i loj što je na njima i na slabinama; pa privjesak s  jetre: neka i njega s bubrezima izvadi.,Croatian
Onda neka svećenik  to sažeže na žrtveniku u kad - kao hranu vatre u čast Jahvi.,Croatian
"Ako li prinosi kozu, neka je prinese pred Jahvom:",Croatian
neka  stavi svoju ruku na glavu svoje žrtve i neka je zakolje pred  Šatorom sastanka. Neka zatim Aronovi sinovi zapljusnu njezinom  krvlju sve strane žrtvenika.,Croatian
"Onda neka od nje prinese, kao  paljenu žrtvu Jahvi, loj što omotava drobinu, sav loj što je  oko drobine;",Croatian
oba bubrega i loj što je na njima i na slabinama;  pa privjesak s jetre; neka i njega s bubrezima izvadi.,Croatian
Onda  neka ih svećenik sažeže na žrtveniku - žrtvu paljenu Jahvi na  ugodan miris. Sav loj pripada Jahvi.,Croatian
"Neka ovo bude zakon  za sva vremena svim vašim naraštajima u kojem god mjestu budete  boravili: nipošto ne smijete jesti ni loja ni krvi.""",Croatian
Jahve reče Mojsiju:,Croatian
"""Ovako kaži Izraelcima: 'Ako se tko  nehotice ogriješi o bilo koju Jahvinu zapovijed te učini što  je zabranjeno činiti:",Croatian
"Bude li to pomazanjem posvećeni svećenik koji pogriješi  i navuče tako krivnju na narod, onda za grijeh koji učini neka  prinese Jahvi jedno grlo krupne stoke, jednoga junca bez mane, kao žrtvu okajnicu.",Croatian
Neka junca dovede pred Jahvu do ulaza  u Šator sastanka; neka juncu na glavu položi svoju ruku i onda  junca zakolje pred Jahvom.,Croatian
Zatim neka pomazanjem posvećeni  svećenik uzme krvi od junca i donese je u Šator sastanka.,Croatian
"Onda  neka svećenik zamoči svoj prst u krv i tom krvlju neka sedam  puta poškropi prednju stranu zavjese Svetišta, pred Jahvom.",Croatian
Potom  neka svećenik stavi te krvi na rogove žrtvenika za miomirisni  kad koji se dimi pred Jahvom u Šatoru sastanka. Svu ostalu krv  od junca neka izlije podno žrtvenika za žrtve paljenice što se  nalazi na ulazu u Šator sastanka.,Croatian
"Iz junca što ga prinosi kao žrtvu okajnicu neka izvadi:  loj što omotava drobinu, sav loj što je oko drobine;",Croatian
"oba bubrega  i loj što je na njima i na slabinama, privjesak s jetre; neka  i njega izvadi s bubrezima;",Croatian
onako kako se uzima dio iz vola  žrtve pričesnice. Neka ih zatim svećenik sažeže u kad na žrtveniku  za žrtve paljenice.,Croatian
"Kožu od junca, sve meso od njega, njegovu  glavu, njegove noge, drobinu i njegovu nečist",Croatian
"- svega junca  - neka iznese na čisto mjesto izvan tabora gdje se pepeo izasiplje  i neka ga spali na vatri od drva; tu na pepelu neka se junac  spali.'""",Croatian
"""Ako sva izraelska zajednica nehotično pogriješi počinivši  štogod što je Jahve zabranio pa tako postanu krivi a ne budu  svjesni krivnje,",Croatian
"onda, kad se sazna za učinjeni prijestup, neka zajednica prinese jedno grlo krupne stoke - jednoga junca  bez mane - kao žrtvu okajnicu. Neka ga dovedu pred Šator sastanka.",Croatian
Tu pred Jahvom neka starješine zajednice polože svoje ruke  juncu na glavu. Neka se onda junac zakolje pred Jahvom.,Croatian
Neka  zatim pomazanjem posvećeni svećenik donese krvi od junca u Šator  sastanka;,Croatian
"neka svećenik zamoči svoj prst u krv i sedam puta  poškropi prednju stranu zavjese, pred Jahvom.",Croatian
Neka zatim  stavi krvi na rogove žrtvenika koji se nalazi pred Jahvom u Šatoru  sastanka. Svu ostalu krv neka izlije podno žrtvenika za žrtve  paljenice što se nalazi na ulazu u Šator sastanka.,Croatian
S junca neka skine sav loj i sažeže ga u kad na žrtveniku.,Croatian
"I s juncem neka uradi kako je uradio s onim juncem žrtve  okajnice - tako neka učini i s tim. I pošto svećenik nad članovima  zajednice izvrši obred pomirenja, bit će im oprošteno.",Croatian
"Neka  odnese junca izvan tabora i spali ga kako je spalio i prvoga  junca. To je žtrva za prijestup zajednice.""",Croatian
"""Ako nehotično pogriješi glavar i učini štogod što je  Jahve, Bog njegov, zabranio i tako sagriješi,",Croatian
"onda, kad ga  obznane o prijestupu koji je počinio, neka kao svoj prinos donese  muško jare bez mane.",Croatian
"Položivši svoju ruku jaretu na glavu, neka ga zakolje na mjestu gdje se kolju pred Jahvom žrtve paljenice.  To je žrtva okajnica.",Croatian
Svećenik neka uzme na svome prstu krvi  od žrtve okajnice pa je stavi na rogove žrtvenika za žrtve paljenice.  A svu ostalu krv neka izlije podno žrtvenika za žrtve paljenice.,Croatian
"Sav loj neka sažeže u kad na žrtveniku kao i loj sa žrtve  pričesnice. Neka tako svećenik nad glavarom izvrši obred pomirenja  za njegov grijeh, pa će mu biti oprošteno.""",Croatian
"""Ako tko od običnoga puka nehotično pogriješi učinivši  štogod što je Jahve zabranio i tako sagriješi,",Croatian
"onda, kad  ga obznane o prijestupu koji je počinio, neka kao svoj prinos  za grijeh koji je počinio donese žensko jare bez mane.",Croatian
Neka  stavi svoju ruku na glavu okajnice i zakolje žrtvu okajnicu na  mjestu za žrtve paljenice.,Croatian
Neka svećenik uzme krvi na svome  prstu pa je stavi na rogove žrtvenika za žrtve paljenice. A svu  ostalu krv neka izlije podno žrtvenika.,Croatian
"Neka zatim izvadi  sav njezin loj kao što se vadi loj iz žrtve pričesnice; neka  ga onda svećenik sažeže u kad na žrtveniku kao ugodan miris Jahvi.  Kad svećenik izvrši nad tim čovjekom obred pomirenja, bit će  mu oprošteno.",Croatian
"Ako bi tko htio dovesti janje kao žrtvu okajnicu, neka  dovede žensko bez mane.",Croatian
"Položivši svoju ruku na glavu žrtve  okajnice, neka je zakolje kao žrtvu okajnicu na mjestu gdje se  kolju žrtve paljenice.",Croatian
Neka onda svećenik uzme krvi od žrtve  okajnice na svome prstu pa je stavi na rogove žrtvenika za žrtve  paljenice. A svu ostalu krv neka izlije podno žrtvenika.,Croatian
"Neka  zatim izvadi sav njezin loj kao što se vadi loj iz žrtve pričesnice.  Neka to svećenik sažeže u kad povrh žrtava paljenih Jahvi u čast.  Neka tako svećenik izvrši nad tim čovjekom obred pomirenja za  grijeh koji je počinio, pa će mu biti oprošteno.""",Croatian
"""Zgriješi li tko tako što čuje riječi proklinjanja a odbije  da svjedoči iako je mogao biti svjedokom jer je ili sam vidio  ili doznao pa tako nosi krivnju na sebi;",Croatian
"ili ako tko dirne  kakav nečist predmet, strv nečiste zvijeri, strv nečista živinčeta  ili strv nečista puzavca - i u neznanju postane nečist i odgovoran;",Croatian
"ili kad se tko dotakne nečistoće čovječje, bilo to što mu  drago od čega se nečistim postaje i toga ne bude svjestan, kad  dozna, biva odgovoran;",Croatian
"nadalje, kad tko nepromišljeno izusti  zakletvu na dobro ili zlo - na što se već čovjek nepromišljeno  zaklinje - i toga ne bude svjestan, onda, kad dozna, biva odgovoran;",Croatian
"ako, dakle, tko postane odgovoran u bilo čemu od toga, neka prizna počinjeni grijeh.",Croatian
"I neka prinese Jahvi kao žrtvu  naknadnicu za počinjeni grijeh jednu ženku od sitne stoke, janje  ili kozle, kao žrtvu okajnicu. Neka svećenik izvrši nad njim  obred pomirenja koji će ga osloboditi od njegova grijeha.""",Croatian
"""Ako mu sredstva ne dopuštaju da pribavi glavu sitne stoke, neka Jahvi, kao naknadnicu za počinjeni grijeh, prinese dvije  grlice ili dva golubića; jedno kao žrtvu okajnicu, a drugo kao  žrtvu paljenicu.",Croatian
"Neka ih donese svećeniku, a on neka najprije  prinese ono što je određeno kao žrtva okajnica. Stisnuvši ga  za vrat, neka mu slomi šiju, ali neka glave ne otkida.",Croatian
"Neka  krvlju žrtve poškropi žrtvenik sa strane, a ostatak krvi neka  se iscijedi podno žrtvenika. To je žrtva okajnica.",Croatian
"Onda neka  drugo prinese kao žrtvu paljenicu prema propisu. Neka tako svećenik  nad tim čovjekom izvrši obred pomirenja za grijeh koji je počinio, i bit će mu oprošteno.",Croatian
"Ako mu sredstva ne dopuštaju da pribavi dvije grlice  ili dva golubića, neka Jahvi, u zadovoljštinu za počinjeni grijeh, prinese jednu desetinu efe njaboljeg brašna. Ulja u nj neka  ne ulijeva niti na nj tamjana stavlja jer je žrtva okajnica.",Croatian
"Kada to donese svećeniku, neka svećenik zagrabi punu pregršt  kao spomen-žrtvu i na žrtveniku sažeže u čast Jahvi povrh paljenih  žrtava. To je žrtva okajnica.",Croatian
"Neka tako svećenik izvrši nad  tim čovjekom obred pomirenja za grijeh koji je počinio u bilo  kojem od tih slučajeva, pa će mu biti oprošteno. Ono ostalo neka  pripadne svećeniku kao i od žrtve prinosnice.""",Croatian
Još reče Jahve Mojsiju:,Croatian
"""Ako tko počini pronevjerenje  ogriješivši se nehotično o svete stvari Jahvine, neka za naknadu, kao žrtvu naknadnicu, prinese Jahvi, iz svoga stada, ovna bez  mane, vrijedna - po tvojoj procjeni - najmanje dva šekela srebra  - prema cijeni hramskog šekela.",Croatian
"Neka nadoknadi koliko se  ogriješio o svete stvari i tome doda još petinu i neka dadne  svećeniku. Neka svećenik nad njim izvrši obred pomirenja ovnom  žrtve naknadnice, i bit će mu oprošteno.",Croatian
"Ako tko i ne znajući pogriješi i učini štogod što je  Jahve zabranio, kriv je, pa neka snosi posljedice svoje krivnje.",Croatian
"Neka svećeniku dovede za naknadnicu iz svoga stada ovna bez  mane, prema tvojoj procjeni. Neka svećenik nad tim čovjekom izvrši  obred pomirenja za pogrešku što je počinio u neznanju, i bit  će mu oprošteno.",Croatian
"To je žrtva naknadnica; on je doista bio  odgovoran Jahvi.""",Croatian
(5:20) Jahve još reče Mojsiju:,Croatian
"(5:21) ""Kad se tko ogriješi i počini  pronevjeru prema Jahvi prevarivši svoga bližnjega u pologu ili  pohrani, a tako i krađom ili iskorištavanjem svoga bližnjega;",Croatian
"(5:22) ili, nađe li što je bilo izgubljeno pa slaže i krivo se zakune  u bilo kojem grijehu što ga čovjek može učiniti;",Croatian
"(5:23) ako tko  tako pogriješi i kriv postane, onda ono što je krađom oduzeo  ili što je iskorištavanjem namakao; ili polog što mu je bio povjeren;  ili izgubljenu stvar što ju je našao;",Croatian
"(5:24) ili ono za što se bio  krivo zakleo - neka u cijelosti vrati i, dodavši tome petinu, neka dadne onome kome pripada istoga dana kad spozna svoju krivnju.",Croatian
"(5:25) Neka potom svećeniku za naknadu, kao žrtvu naknadnicu Jahvi, dovede iz svog stada jednoga ovna bez mane, prema tvojoj procjeni,",Croatian
"(5:26) a svećenik neka nad tim čovjekom izvrši obred pomirenja  pred Jahvom, i bit će mu oprošteno, ma kakvo bilo nedjelo kojega  je krivac.""",Croatian
(6:1) Jahve još reče Mojsiju:,Croatian
"(6:2) ""Naredi Aronu i njegovim sinovima:  'Ovakav je obred za žrtvu paljenicu: žrtva paljenica neka ostane  na žeravi na žrtveniku svu noć do jutra; i vatra neka neprestano  gori na žrtveniku.",Croatian
"(6:3) Neka svećenik stavi na se lanenu košulju, na svoje tijelo neka navuče lanene gaće; zatim neka zgrne zamašćeni  pepeo u što je vatra pretvorila žrtvu paljenicu na žrtveniku  i neka ga stavi pokraj žrtvenika.",Croatian
(6:4) Potom neka svuče svoje ruho  i na se obuče drugo te neka odnese zamašćeni pepeo na čisto mjesto  izvan tabora.,Croatian
(6:5) Vatra na žrtveniku mora uvijek gorjeti; ne smije  se gasiti. Neka svako jutro svećenik na nju naloži drva i onda  na nju naslaže žrtvu paljenicu. Tu neka u kad sažiže loj sa žrtava  pričesnica.,Croatian
"(6:6) Neka na žrtveniku trajno gori vatra; neka se ne  gasi.'""",Croatian
"(6:7) ""Ovo je obred za žrtvu prinosnicu: neka je Aronovi sinovi  pronose u nazočnosti Jahve pred žrtvenikom.",Croatian
"(6:8) Pošto jedan od  njih zagrabi pregršt najboljeg brašna i ulja sa žrtve prinosnice  i sav tamjan što bude na njoj, pošto to sažeže na žrtveniku kao  spomen-žrtvu, ugodan miris Jahvi,",Croatian
(6:9) neka ostatak u obliku beskvasnih  kruhova pojedu Aron i njegovi sinovi; neka ga jedu na posvećenu  mjestu - u dvorištu Šatora sastanka.,Croatian
"(6:10) Neka se ne peče s kvascem.  To je dio žrtava meni paljenih što im ga ja dajem - dio najsvetiji, jednako kao i žrtva okajnica i kao žrtva naknadnica.",Croatian
"(6:11) Svaki  muškarac Aronova potomstva može jesti taj dio od žrtava paljenih  Jahvi, i to je vječni zakon za sve vaše naraštaje: i tko ih se  god dotakne, bit će posvećen.""",Croatian
(6:12) Jahve još reče Mojsiju:,Croatian
"(6:13) ""Neka Aron i njegovi sinovi  na dan svoga pomazanja prinesu Jahvi ovaj prinos: desetinu efe  najboljeg brašna kao redovitu žrtvu prinosnicu, polovinu ujutro, a polovinu uvečer.",Croatian
"(6:14) Neka bude pripravljena u tavi na ulju.  Donesi je dobro namočenu i prinesi Jahvi kao ugodan miris, kao  žrtvu prinosnicu od više komada.",Croatian
(6:15) Neka je tako pripravi svećenik  koji od njegovih sinova bude pomazan da ga naslijedi. To je vječni  zakon. Neka se ta žrtva Jahvi sva sažeže!,Croatian
"(6:16) Svaka svećenička  žrtva prinosnica treba da bude posve spaljena; neka se od nje  ne jede.""",Croatian
(6:17) Još reče Jahve Mojsiju:,Croatian
"(6:18) ""Kaži Aronu i njegovim sinovima:  'Ovo je obred žrtvovanja za grijeh: žrtva okajnica neka se zakolje  pred Jahvom na mjestu gdje se kolje žrtva paljenica - presveta  je!",Croatian
"(6:19) Svećenik koji prinosi tu žrtvu okajnicu neka od nje i  jede; neka se ona jede na posvećenu mjestu, u dvorištu Šatora  sastanka.",Croatian
"(6:20) Tko se god dotakne njezina mesa bit će posvećen;  ako krv poštrapa odijelo, poštrapani dio neka se ispere na posvećenu  mjestu.",Croatian
"(6:21) A posuda od ilovače u kojoj bude meso kuhano neka  se razbije; a ako bude kuhano u posudi od tuča, neka se istare  i vodom ispere.",Croatian
(6:22) Svaki muški od svećeničke loze može od nje  jesti - presveta je!,Croatian
"(6:23) Ali nijedna žrtva okajnica od koje je  krv donesena u Šator sastanka za obred pomirenja u Svetištu neka  se ne jede, nego na vatri spali.'""",Croatian
"""Ovo je obred za žrtvu naknadnicu.",Croatian
"Nadasve je sveta! Neka  se žrtva naknadnica zakolje na mjestu gdje se kolju žrtve paljenice, a njezinom krvlju neka svećenik zapljusne sve strane žtrvenika.",Croatian
"Zatim neka prinese sav loj s nje: pretili rep, loj što omotava  drobinu,",Croatian
oba bubrega i loj što je na njima i na slabinama;  pa privjesak s jetre: neka i njega izvadi s bubrezima!,Croatian
Neka  ih svećenik sažeže na žrtveniku kao žrtvu u čast Jahvi paljenu.  To je žrtva naknadnica.,Croatian
Svaki muški od svećeničke loze može  od nje jesti. Neka je jedu na posvećenu mjestu - presveta je!,Croatian
"Kakva je žrtva okajnica, takva je i žrtva naknadnica;  jedno je pravilo za njih: neka pripadne svećeniku koji njome  vrši obred pomirenja.",Croatian
Tako isto koža od žrtve koju tko preda  svećeniku da bude prinesena za žrtvu paljenicu neka pripadne  svećeniku.,Croatian
"Nadalje, svaka žrtva prinosnica što bude pečena  u peći, kao i svaka što bude zgotovljena u kotluši ili na tavi, neka pripadne svećeniku koji je prinosi.",Croatian
"A svaka žrtva prinosnica, zamiješena s uljem ili nasuho, neka pripadne svim Aronovim sinovima  bez razlike!""",Croatian
"""Ovo je obred za žrtvu pričesnicu koja će se prinositi  Jahvi.",Croatian
"Ako se prinosi u zahvalu, neka se zajedno sa žrtvom  zahvalnicom prinesu i beskvasne pogače uljem zamiješene; beskvasne  prevrte uljem namazane i kolači od najboljeg brašna, zamiješeni  uljem.",Croatian
"Ovaj prinos, nadopunjen kolačima od ukvasanoga tijesta, neka se prinosi zajedno sa žrtvom pričesnicom u zahvalu.",Croatian
Od  svake ovakve žrtve neka se prinese po jedan kolač na dar Jahvi.  To neka bude za svećenika koji zapljuskuje krv od žrtve pričesnice.,Croatian
A meso žrtve pričesnice neka se pojede istoga dana kad bude  žrtvovana; neka se od nje ne ostavlja ništa za sutradan.,Croatian
"A bude li prinos žrtva zavjetnica ili žrtva dragovoljna, neka se jede na dan kad se žrtva prinosi. Što ostane od nje  neka se jede sutradan.",Croatian
"A što još mesa od žrtve preteče, neka  se treći dan na vatri spali.""",Croatian
"""Ako bi tko jeo meso žrtve pričesnice i treći dan, žrtva  neće biti primljena niti će onome koji je prinosi biti uračunata.  To je meso kvarno, i onaj koji od toga jede neka i posljedice  krivnje snosi!",Croatian
"Meso koje se dotakne bilo čega nečista neka  se ne jede nego na vatri spali! Inače, tko je god čist može jesti  meso.",Croatian
A tko bi nečist jeo mesa od žrtve pričesnice što je  bila Jahvi prinesena takav neka se iskorijeni iz svoga naroda.,Croatian
"Kad se tko dotakne bilo čega nečista - bila to nečist čovječja, kakva nečista životinja ili bilo kakvo nečisto stvorenje - pa  pojede mesa od žrtve pričesnice koja je prinesena Jahvi takav  neka se iskorijeni iz svoga naroda!""",Croatian
Reče Jahve Mojsiju:,Croatian
"""Ovako kaži Izraelcima: 'Ne jedite  loja ni volujskoga, ni ovčjega, ni kozjega.",Croatian
"Loj sa životinje  koja ugine, ili koju divlje zvijeri razderu, može se upotrijebiti  za bilo što, ali ga ne smijete jesti.",Croatian
Tko god jede loj od  životinje koja se može prinijeti Jahvi kao žrtva paljenica takav  neka se iskorijeni iz svoga naroda.,Croatian
Ne smijete uživati krvi  ni od ptica ni od stoke ni u kojem svome prebivalištu.,Croatian
"Tko  bi god uživao bilo kakvu krv neka se iskorijeni iz svoga naroda.'""",Croatian
Jahve još reče Mojsiju:,Croatian
"""Ovako kaži Izraelcima: 'Prinos  Jahvi od žrtve pričesnice mora donijeti onaj koji Jahvi prinosi  žrtvu pričesnicu.",Croatian
Svojim vlastitim rukama neka prinese Jahvi  žrtvu paljenicu; neka prinese loj i grudi; grudi neka se prinesu  pred Jahvom kao žrtva prikaznica.,Croatian
"Neka svećenik sažeže loj  na žrtveniku, a grudi neka pripadnu Aronu i njegovim sinovima.",Croatian
Desno pleće od svojih žrtava pričesnica dajte svećeniku na  dar.,Croatian
Onome Aronovu sinu koji bude prinosio krv i loj sa žrtve  pričesnice neka u dio pripadne desno pleće.,Croatian
Jer ja uzimam  od Izraelaca grudi od žrtava pričesnica što se prinose kao žrtva  prikaznica i pleće žrtve podizanice te ih predajem svećeniku  Aronu i njegovim sinovima. To je trajna odredba za Izraelce.,Croatian
To je dohodak Aronov i njegovih sinova od žrtava paljenih  u čast Jahvi; dodjeljuje im se od onog dana kad se dovedu da  vrše svećeničku službu u čast Jahvi.,Croatian
"Jahve je naredio da  im se od dana kad budu pomazani to daje kao pristojbina od Izraelaca.  To je trajna odredba za njihove naraštaje'.""",Croatian
"To je obred za žrtvu paljenicu, prinosnicu, okajnicu, naknadnicu, žrtvu posvetnicu i žrtvu pričesnicu",Croatian
koji je  Jahve naredio Mojsiju na Sinajskom brdu kad je zapovjedio Izraelcima  da Jahvi u Sinajskoj pustinji prinose žrtve.,Croatian
Jahve reče Mojsiju:,Croatian
"""Uzmi Arona, a s njim i njegove sinove;  ruho, ulje pomazanja, junca žrtve okajnice, dva ovna i košaru  beskvasnih kruhova",Croatian
"te skupi svu zajednicu na ulazu u Šator  sastanka.""",Croatian
"Mojsije učini kako mu je Jahve naredio, i zajednica  se sabra na ulazu u Šator sastanka.",Croatian
"Tada Mojsije progovori  zajednici: ""Ovo je Jahve zpovjedio da se učini.""",Croatian
Izvede zatim  Mojsije Arona i njegove sinove pa ih u vodi opra.,Croatian
"Obuče na  nj haljinu, opasa ga pojasom, ogrnu ga ogrtačem i stavi mu oplećak.  Zatim ga opasa tkanicom oplećka i njome pritegnu uza nj oplećak.",Croatian
"Stavi mu naprsnik, a u naprsnik metnu Urim i Tumim.",Croatian
"Na  glavu mu stavi mitru, a sprijeda na mitru postavi zlatnu pločicu  - sveti vijenac - kako je Jahve naredio Mojsiju.",Croatian
Uzme zatim Mojsije ulje pomazanja te pomaže Prebivalište  i sve što je u njemu da ih posveti.,Croatian
"Sedam puta poškropi njime  žrtvenik te pomaže žrtvenik i sav njegov pribor, umivaonik s  njegovim stalkom da ih posveti.",Croatian
Izlije ulja pomazanja Aronu  na glavu te ga pomaže da ga posveti.,Croatian
"Potom Mojsije dovede  Aronove sinove; na njih obuče haljine, pasovima ih opaše i poveze  im zavije, kako je Jahve Mojsiju naredio.",Croatian
Dovede potom junce  žrtve okajnice. Aron i njegovi sinovi stave svoje ruke na glavu  juncu žrtve okajnice.,Croatian
"Zatim ga Mojsije zakolje. Onda uzme  krvi pa je svojim prstom stavi na rogove oko žrtvenika. Tako  žrtvenik očisti. Zatim izlije krv podno žrtvenika; posveti ga, izvršivši na njemu obred pomirenja.",Croatian
"Zatim Mojsije uzme sav loj što je bio oko drobine, privjesak  s jetre, oba bubrega i njihov loj, pa to sažeže u kad na žrtveniku.",Croatian
"A kožu od junca, njegovo meso i njegovu nečist spali u vatri  izvan tabora, kako je Jahve naredio Mojsiju.",Croatian
Dovede potom  ovna za žrtvu paljenicu. Aron i njegovi sinovi stave svoje ruke  ovnu na glavu.,Croatian
Sad ga Mojsije zakolje. Onda krvlju zapljusne  žrtvenik sa svih strana.,Croatian
"Pošto isiječe ovna na dijelove,  Mojsije sažeže u kad glavu, dijelove i loj.",Croatian
U vodi opere  drobinu i noge pa u kad sažeže na žrtveniku svega ovna. Bila  je to žrtva paljenica na ugodan miris - žrtva u čast Jahvi paljena  - kako je Jahve naredio Mojsiju.,Croatian
"Zatim dovede drugoga ovna, ovna za žrtvu posvetnicu.  Aron i njegovi sinovi stave svoje ruke ovnu na glavu.",Croatian
"Mojsije  ga zakolje. Onda uzme krvi pa stavi na resu Aronova desnog uha, na palac njegove desne ruke i na palac njegove desne noge.",Croatian
"Potom  Mojsije dovede Aronove sinove, pa im stavi iste krvi na resu  desnog uha, na palac desne ruke i na palac desne noge. Zatim  Mojsije krvlju zapljusne žrtvenik sa svih strana.",Croatian
"Poslije  toga uzme loj, pretili rep, loj što je bio oko drobine, privjesak  s jetre, oba bubrega i njihov loj - i desno pleće;",Croatian
"a iz košare  beskvasnih kruhova, što je stajala pred Jahvom, uzme jednu beskvasnu  pogaču, jednu prevrtu s uljem i jedan kolač i postavi ih na loj  i desno pleće.",Croatian
Sve to položi na ruke Arona i na ruke njegovih  sinova pa to prinese kao žrtvu prikaznicu pred Jahvom.,Croatian
"Potom  Mojsije opet to uzme s njihovih ruku i sažeže u kad na žrtveniku  povrh žrtve paljenice. Bila je to žrtva posvetnica na ugodan  miris, žrtva u čast Jahvi paljena.",Croatian
"Naposljetku Mojsije uzme  grudi i prinese ih kao žrtvu prikaznicu pred Jahvom. To je bila  pristojbina Mojsiju od ovna žrtve posvetnice, kako je Jahve Mojsiju  naredio.",Croatian
"Zatim Mojsije uze ulja za pomazanje i krvi što je bila  na žrtveniku te poškropi Arona i njegove haljine, a tako i njegove  sinove i njihove haljine. Tako posveti Arona i njegove haljine;  njegove sinove i njihove haljine.",Croatian
"Onda reče Mojsije Aronu i njegovim sinovima: ""Skuhajte  to meso na ulazu u Šator sastanka i ondje ga blagujte s kruhom  što je u košari za žrtvu posvetnicu, kako sam naredio. Neka ga  jedu Aron i njegovi sinovi!",Croatian
"A što od mesa i kruha ostane, spalite na vatri.",Croatian
Sedam dana ne odlazite s ulaza Šatora  sastanka - do dana kad se navrši rok vašega svećeničkog posvećenja.  Jer sedam dana treba za vaše posvećenje.,Croatian
"Kako se radilo danas, Jahve je naredio da se tako radi dalje, da se nad vama izvrši  obred pomirenja.",Croatian
"Zato ostanite na ulazu Šatora sastanka sedam  dana, danju i noću vršeći što je Jahve naredio, da ne pomrete.  Takvu sam ja zapovijed dobio.""",Croatian
Aron i njegovi sinovi učiniše sve što je Jahve naredio  preko Mojsija.,Croatian
"Osmoga dana Mojsije pozva Arona, njegove sinove i starješine  Izraelove",Croatian
"i reče Aronu: ""Uzmi jedno tele za žrtvu okajnicu, jednoga ovna za žrtvu paljenicu, oboje bez mane, i dovedi ih  pred Jahvu.",Croatian
"A Izraelcima reci ovako: 'Uzmite jednoga jarca  za žrtvu okajnicu, tele i janje od godine, oboje bez mane, za  žrtvu paljenicu;",Croatian
"a junca i ovna za žrtvu pričesnicu da žrtvujete  pred Jahvom; napokon prinosnicu, s uljem zamiješenu; jer će vam  se danas Jahve ukazati.'""",Croatian
Dovedu oni pred Šator sastanka što je Mojsije naredio;  naprijed stupi sva zajednica i stane pred Jahvu.,Croatian
"""Ovo je zapovijed"", reče Mojsije, ""koju je Jahve izdao. Izvršite je, da vam se pokaže  slava Jahvina.""",Croatian
"Zatim Mojsije reče Aronu: ""Stupi k žrtveniku, prinesi svoju žrtvu okajnicu i svoju žrtvu paljenicu i tako  izvrši obred pomirenja za se i svoj dom; onda prinesi dar naroda  i za nj izvrši obred pomirenja, kako je Jahve naredio.""",Croatian
Aron se primače žrtveniku i zakla tele žrtve za svoj vlastiti  grijeh.,Croatian
Zatim mu Aronovi sinovi donesu krvi. On u nju zamoči  svoj prst i stavi je na rogove žrtvenika. Potom ostalu krv izli  podno žrtvenika.,Croatian
"A loj, bubrege i privjesak s jetre žrtve  okajnice sažeže u kad na žrtveniku, kako je Jahve naredio Mojsiju.",Croatian
Meso i kožu spali na vatri izvan tabora.,Croatian
"Zakolje poslije  toga žrtvu paljenicu, od koje mu sinovi Aronovi pruže krv. On  njome zapljusne žrtvenik sa svih strana.",Croatian
"Dodaju mu i žrtvu  paljenicu, dio po dio, a tako i glavu, i on je sažeže u kad na  žrtveniku.",Croatian
Drobinu i noge opere pa i njih na žrtveniku sažeže  u kad povrh žrtve paljenice.,Croatian
"Zatim prinese dar naroda. Uze jarca žrtve okajnice za  grijehe naroda, zakla ga i prinese kao žrtvu okajnicu, isto onako  kao i prijašnju.",Croatian
Donese potom žrtvu paljenicu i prinese je  prema propisu.,Croatian
"Donijevši poslije toga žrtvu prinosnicu, od  nje zagrabi pregršt i sažeže na žrtveniku u kad povrh jutarnje  žrtve paljenice.",Croatian
"Napokon zakolje junca i ovna kao žrtvu pričesnicu za  narod. Aronovi mu sinovi pruže krv, a on zapljusne žrtvenik sa  svih strana;",Croatian
"dodaju mu i loj s junca i ovna, pretili rep, loj oko drobine, bubrege i privjesak s jetre.",Croatian
"Metnuvši te  masne dijelove na grudi, sažga ih u kad na žrtveniku.",Croatian
"A grudi  i desno pleće Aron prinese kao žrtvu prikaznicu pred Jahvom,  kako je Mojsije naredio.",Croatian
"Tada Aron podiže ruke spram naroda i blagoslovi ga. Pošto  prinese žrtvu okajnicu, paljenicu i pričesnicu, siđe.",Croatian
"Poslije  toga Mojsije i Aron uđoše u Šator sastanka. Kad iziđoše, blagosloviše  narod. Slava Jahvina pokaza se svemu narodu.",Croatian
"Ispred Jahve  izbi oganj i sažga žrtvu paljenicu i masne komade na žrtveniku.  A sav narod, vidjevši to, viknu od veselja i pade ničice.",Croatian
"A sinovi Aronovi Nadab i Abihu uzmu svaki svoj kadionik; stave  u nj vatre i na nju metnu tamjana da prinesu pred Jahvom neposvećenu  vatru, koju im on ne bijaše propisao.",Croatian
Ali izbije plamen ispred  Jahve te ih proguta - poginuše oni pred Jahvom.,Croatian
"Nato će Mojsije  Aronu: ""To je ono što je Jahve navijestio: Po onima koji su mi blizu svetim ću se pokazati; pred svim ću se pukom proslaviti."" Aron je šutio.",Croatian
"Mojsije zovnu Mišaela i Elsafana, sinove  Aronova strica Uziela, pa im reče: ""Dođite i odnesite svoju braću  ispred Svetišta u polje izvan tabora!""",Croatian
"Oni dođu i odnesu ih  u njihovim košuljama u polje izvan tabora, kako je Mojsije rekao.",Croatian
"Poslije toga Mojsije reče Aronu i njegovim sinovima, Eleazaru  i Itamaru: ""Ne raščupavajte svoje kose niti razdirite svojih  haljina da ne poginete i da se On ne razljuti na svekoliku zajednicu.  Vaša braća i sav dom Izraelov neka oplakuje one koje je vatra  Jahvina sažegla.",Croatian
"Ne smijete odlaziti s ulaza u Šator sastanka  da ne pomrete, jer na vama je Jahvino ulje pomazanja."" Oni učine  po riječi Mojsijevoj.",Croatian
Jahve reče Aronu:,Croatian
"""Kad ulazite u Šator sastanka, nemojte  piti vina niti opojnoga pića, ni ti ni tvoji sinovi s tobom!  Tako nećete poginuti. To je trajan zakon za vaše naraštaje;",Croatian
"da  možete lučiti posvećeno od običnoga, čisto od nečistoga;",Croatian
"da  možete učiti Izraelce svim zakonima što ih je Jahve predao preko  Mojsija.""",Croatian
"Onda Mojsije rekne Aronu i njegovim preživjelim sinovima, Eleazaru i Itamaru: ""Uzimajte od žrtve prinosnice što preostaje  nakon prinesene žrtve u čast Jahvi paljene i beskvasnu je uza  žrtvenik jedite jer je vrlo sveta.",Croatian
"Blagujte je u svetom mjestu, jer to je - tako je meni naređeno - pristojbina tvoja i pristojbina  tvojih sinova od žrtava paljenih u čast Jahvi.",Croatian
A grudi žrtve  prikaznice i pleće žrtve podizanice ti i tvoji sinovi i tvoje  kćeri s tobom jedite na bilo kojem čistom mjestu. Jer to je dodijeljeno  za pristojbinu tebi i tvojim sinovima od izraelskih žrtava pričesnica.,Croatian
"Pleće žrtve podizanice i grudi žrtve prikaznice što se donose  zajedno s lojem, na vatri paljenim - pošto budu prineseni za  žrtvu prikaznicu pred Jahvom - neka pripadnu tebi i tvojim sinovima  s tobom. To je, kako je Jahve naredio, trajan zakon.""",Croatian
"Potom se Mojsije potanje raspita o jarcu žrtve okajnice.  Već je bio spaljen. On se razljuti na Eleazara i Itamara, Aronove  preživjele sinove, pa rekne:",Croatian
"""Zašto ste jeli žrtvu okajnicu  na svetome mjestu? Vrlo ja sveta! To vam je dao Jahve da uklanjate  krivnju sa zajednice vršeći nad njom obred pomirenja pred Jahvom.",Croatian
"Budući da krv žrtve nije bila unesena unutar Svetišta, morali  ste je blagovati u Svetištu, kako mi je bilo zapovjeđeno.""",Croatian
"Nato  će Aron Mojsiju: ""Danas su, eto, prinijeli svoju žrtvu okajnicu  i svoju žrtvu paljenicu pred Jahvom! Što bi se meni dogodilo  da sam ja danas jeo od žrtve okajnice? Bi li to bilo milo Jahvi?""",Croatian
"Kad Mojsije to ču, odobri.",Croatian
Jahve reče Mojsiju i Aronu:,Croatian
"""Ovako kažite Izraelcima: 'Ovo  su životinje koje između svih četveronožaca na zemlji možete  jesti:",Croatian
"svaku koja ima papke, ali papke razdvojene, i koja  preživa možete jesti.",Croatian
"Ali ove, iako preživaju ili papke imaju, ne smijete jesti: devu, jer iako preživa, razdvojena papka nema  - za vas je nečista;",Croatian
"svisca, jer iako preživa, razdvojena  papka nema - za vas je nečist;",Croatian
"arnebeta, iako preživa, razdvojena  papka nema - za vas je nečist.",Croatian
"A svinja, iako ima papak, i  to papak razdvojen, ne preživa - za vas je nečista.",Croatian
"Njihova  mesa nemojte jesti niti se njihove strvine doticati - za vas  su one nečiste.'""",Croatian
"Od svih vodenih životinja ove možete jesti: sve što živi  u vodi, bilo u morima, bilo u rijekama, a ima peraje i ljuske  možete jesti.",Croatian
"A što u morima i rijekama nema peraja i ljusaka  - sve životinjice u vodi, sva živa vodena bića - neka su vam  odvratna",Croatian
"i odvratna neka vam ostanu! Mesa od njih nemojte  jesti, a njihove strvine držite za odvratnost.",Croatian
"Sve, dakle, što je u vodi a nema peraja i ljusaka neka je za vas odvratno.""",Croatian
"""Od ptica neka su vam ove odvratne i neka se ne jedu  - odvratnost su: orao, orao strvinar i jastreb,",Croatian
tetrijeb  i sokol bilo koje vrste;,Croatian
gavran svih vrsta;,Croatian
"noj, kobac  i galeb; lastavica svake vrste;",Croatian
"sova, gnjurac, ušara,",Croatian
"labud, pelikan, droplja;",Croatian
"roda, čaplja svake vrste; pupavac i šišmiš.""",Croatian
"""Svi krilati kukci što hodaju četveronoške neka su vam  odvratni!",Croatian
Od svih tih krilatih kukaca što hodaju četveronoške  možete jesti samo one koji imaju na svojim nožicama listove za  skakutanje po zemlji.,Croatian
"Od njih možete jesti: svaku vrstu skakavaca, cvrčaka i zrikavaca.",Croatian
A svi drugi krilati kukci na četiri  nožice neka su vam odvratni!,Croatian
"I od njih ćete se onečistiti:  tko se god dotakne njihove crkotine, neka je nečist do večeri;",Croatian
"tko god ponese crkotinu bilo koje od njih, neka opere svoju  odjeću i nečistim se smatra do večeri;",Croatian
"i životinje s nerazdvojenim  papkom što ne preživaju za vas su nečiste, i tko ih se dotakne  neka je nečist!",Croatian
"Onda, četveronožne životinje koje hodaju  na četiri šape za vas su nečiste. Tko se dotakne njihova strva, neka je nečist do večeri.",Croatian
"A onaj koji ponese njihov strv, neka opere svoju odjeću i bude nečist do večeri. Za vas su one  nečiste.""",Croatian
"""Od životinja što po zemlji gmižu neka su za vas ove  nečiste: krtica, miš i svaka vrsta guštera;",Croatian
"zidni macaklin, kameleon, daždevnjak, zelembać i tinšamet.",Croatian
Te su životinje od svih što gmižu za vas nečiste. Tko  ih se mrtvih dotakne neka je nečist do večeri.,Croatian
"A na što koja  od njih mrtva padne, neka je onečišćeno: bio to kakav drveni  predmet ili odjeća, koža ili vreća. Svaki takav predmet koji  se upotrebljava neka se zamoči u vodu i ostane nečist do večeri.  Onda će postati čist.",Croatian
"Upadne li što od njih u kakvu zemljanu  posudu, razbijte je; sve je u njoj onečišćeno.",Croatian
"A bilo kakva  hrana što se jede, ako na nju kapne voda iz te posude, bit će  onečišćena. Svaka tekućina što se pije u svakoj takvoj posudi  neka se smatra nečistom.",Croatian
"A sve na što padne bilo što od njihove crkotine neka  je nečisto; bude li to peć ili ognjište, neka se sruše: onečišćeni  su za vas i neka nečisti budu.",Croatian
A vrelo ili čatrnja koja drži  vodu neka se smatraju čistima. Ali tko dirne strvinu životinje  neka je nečist.,Croatian
"Ako što od njihova strva padne na žitno sjemenje  što će se sijati, ono ostaje čisto;",Croatian
"ali ako se sjemenje nakvasi  vodom, a onda na nj padne što od njihove crkotine, neka je za  vas nečisto.",Croatian
"Ako ugine koja životinja što vam služi za hranu, onaj  koji dotakne njezinu strvinu neka je nečist do večeri;",Croatian
a  koji pojede od njezine strvine neka opere svoju odjeću i bude  nečist do večeri; koji ponese njezinu strvinu neka opere svoju  odjeću i bude nečist do večeri.,Croatian
Svaka životinja što po tlu gmiže odvratna je. Neka se  ne jede!,Croatian
"Ništa što puže na trbuhu, ništa što god ide na četiri  noge ili na više nogu - nikakve puzavce što po tlu gmižu nemojte  jesti jer su odvratni!",Croatian
"Nemojte sami sebe poganiti svim tim  puzavcima što gmižu; ne prljajte se njima, da i vi zbog njih  ne postanete nečisti.",Croatian
"Ta ja - Jahve - Bog sam vaš! Posvećujte  se, dakle, da sveti budete, jer svet sam ja! Nijednim se puzavcem  što po tlu gmiže ne prljajte!",Croatian
"Jest, ja sam Jahve; izveo sam  vas iz zemlje egipatske da vam budem Bog. Budite, dakle, sveti  jer sam svet ja!""",Croatian
To je odredba koja se odnosi na ptice i sva živa bića  što se u vodi kreću i na sve stvorove koji po zemlji gmižu.,Croatian
Svrha  joj je da se razlikuje nečisto od čistoga; životinja koja se  može jesti od životinje koja se ne smije jesti.,Croatian
Jahve reče Mojsiju:,Croatian
"""Kaži Izraelcima: 'Kad koja žena zatrudni  i rodi muško čedo, neka je nečista sedam dana, kako je nečista  u vrijeme svoga mjesečnog pranja.",Croatian
Osmoga dana neka se dijete  obreže.,Croatian
A ona neka ostane još trideset i tri dana da se očisti  od svoje krvi; ne smije dirati ništa posvećeno niti dolaziti  u Svetište dok se ne navrši vrijeme njezina čišćenja.,Croatian
"Ako  rodi žensko čedo, neka je nečista dva tjedna, kao za svoga mjesečnog  pranja, i neka ostane još šezdeset i šest dana da se očisti od  svoje krvi.",Croatian
"A kad se navrši vrijeme njezina čišćenja - bilo  za sinčića, bilo za kćerkicu - neka donese svećeniku na ulaz  u Šator sastanka jednogodišnje janje za žrtvu paljenicu i jednoga  golubića ili grlicu za žrtvu okajnicu.",Croatian
Neka on to prinese  pred Jahvom i nad njom izvrši obred pomirenja. Tako će ona biti  očišćena od svoga krvarenja. To je odredba koja se odnosi na  ženu kad rodi bilo muško bilo žensko čedo.,Croatian
"Ali ako ne može  da nađe dovoljno sredstava za grlo od sitnoga stada, neka onda  uzme dvije grlice ili dva golubića - jedno za žrtvu paljenicu, a drugo za žrtvu okajnicu. Neka svećenik izvrši nad njom obred  pomirenja, i ona će biti očišćena'.""",Croatian
Reče Jahve Mojsiju i Aronu:,Croatian
"""Ako se kome na koži pojavi  oteklina ili lišaj ili bjelkasta pjega što bi bila nagovještaj  gube na koži njegova tijela, neka se takav dovede svećeniku Aronu  ili kojemu od njegovih sinova svećenika.",Croatian
"Neka svećenik pregleda  zaraženo mjesto na koži njegova tijela. Ako je dlaka na zaraženom  mjestu postala bijela i učini se da je ono dublje od kože njegova  tijela, onda je to guba. Pošto ga svećenik pregleda, neka ga  proglasi nečistim.",Croatian
"Ali ako se pokaže da bjelkasta pjega na  koži njegova tijela nije dublja nego i koža, a dlaka na njoj  nije pobijeljela, neka onda svećenik bolesnika osami sedam dana.",Croatian
"Neka ga sedmoga dana opet svećenik pregleda. Ako ustanovi  svojim očima da zaraza još postoji, ali da se po koži dalje ne  širi, neka ga osami još sedam dana.",Croatian
"Sedmoga dana neka ga opet  pregleda. Bude li zaraženo mjesto manje upadno, a bolest se kožom  ne bude proširila, neka ga proglasi čistim: to je samo lišaj.  Pošto opere svoje haljine, bit će čist.",Croatian
"Ali ako se lišaj kožom  proširi, pošto je svećenik bolesnika pregledao i proglasio ga  čistim, neka se ponovo pokaže svećeniku.",Croatian
"Neka ga svećenik  pregleda. Bude li se lišaj proširio po koži, neka ga svećenik  proglasi nečistim: to je guba.",Croatian
"Ako se na čovjeku pokaže guba, neka ga dovedu svećeniku.",Croatian
"Neka ga svećenik pregleda. Ako po koži bude bjelkasta oteklina  s pobijeljelom dlakom i napetim čirom,",Croatian
"to je duboko ukorijenjena  guba po koži njegova tijela. Neka ga svećenik proglasi nečistim.  Ne treba ga osamljivati, jer je sigurno nečist.",Croatian
Ako guba izbije po koži tako da bolesniku prekrije svu  kožu od glave do pete - sve što svećenikove oči vide -,Croatian
"neka  svećenik obavi pregled. Bude li guba prekrila sve njegovo tijelo, neka ga proglasi čistim. Budući da je sav pobijelio, čist je.",Croatian
"Ali onog dana kad se na njemu pokaže čir, bit će nečist.",Croatian
"Kad svećenik vidi taj čir, neka bolesnika proglasi nečistim:  čir je nečista stvar, to je guba.",Croatian
"Ali ako se čir promijeni  u bijelo, neka čovjek dođe k svećeniku.",Croatian
"Svećenik neka ga  pregleda. Bude li rana postala bijela, neka svećenik proglasi  bolesnika čistim - čist i jest.""",Croatian
"""Kad se kome na koži napne čir i zacijeli,",Croatian
"i ondje  gdje je bio čir pojavi se bjelkasta oteklina ili mjesto izblijedi  i postane bjelkasto, ili izbije bijelocrvenkasta pjega, neka  se taj čovjek pokaže svećeniku.",Croatian
"Neka ga svećenik pregleda.  Pronađe li da je tu koža udubljenija a dlaka pobijeljela, neka  ga svećenik proglasi nečistim - to je onda guba što je izbila  u čiru.",Croatian
"Ali ako svećenik ustanovi da tu dlaka nije pobijeljela, da koža nije udubljenija nego drugdje, da mjesto tamni, neka  bolesnika osami sedam dana.",Croatian
"Proširi li mu se bolest po koži, neka ga svećenik proglasi nečistim - to je guba.",Croatian
"Ako pjega  ostane na mjestu i ne proširi se, to je ožiljak od čira. Neka  toga čovjeka svećenik proglasi čistim.""",Croatian
"""Kome na koži bude opeklina, pa mjesto opekline postane  pjega bijelocrvenkasta ili bjelkasta,",Croatian
"neka to svećenik pregleda.  Ako dlaka na mjestu bude pobijeljela i učini se da je to mjesto  udubljenije od kože, onda je to guba što je u opeklini izbila.  Neka ga svećenik proglasi nečistim; to je guba.",Croatian
"Ali ako svećenik  ustanovi da dlaka nije pobijeljela, da mjesto nije udubljenije  od kože i da tamni, neka ga osami sedam dana.",Croatian
"Sedmoga dana  neka ga pregleda. Ako se pjega po koži proširi, neka ga svećenik  proglasi nečistim: to je guba.",Croatian
"Ostane li ozljeda na mjestu  i proširi se po koži, to je onda oteklina od opekline. Neka čovjeka  svećenik proglasi čistim: to je ožiljak od opekline.""",Croatian
"""Ako se na glavi ili na bradi kojega čovjeka ili žene  pokaže bolest,",Croatian
"neka svećenik bolest pregleda. Ustanovi li  se da je dublje od kože i da je tu dlaka požutjela i otančala, neka bolesnika svećenik proglasi nečistim. To je šuga, to jest  guba na glavi ili na bradi.",Croatian
"Ali ako svećenik, pregledavši  oboljelo mjesto, ustanovi da nije dublje od kože, ali da tu ipak  nema crne dlake, neka svećenik odstrani šugavca sedam dana.",Croatian
"Sedmoga  dana neka ga svećenik pregleda. Ako se šuga nije proširila niti  dlaka požutjela, te ako se čini da šuga nije dublja od kože,",Croatian
neka se bolesnik obrije - ali ošugano mjesto da ne brije!  - i neka ga svećenik odstrani od drugih sedam dana.,Croatian
"Sedmoga  dana neka opet svećenik pregleda šugavo mjesto. Ako se šuga kožom  ne bude proširila i učini se da nije dublja od kože, neka tog  bolesnika svećenik proglasi čistim. On neka opere svoju odjeću  i bude čist.",Croatian
"Proširi li se šuga po koži pošto je bio čistim  proglašen,",Croatian
neka ga svećenik ponovo pregleda. Ako se šuga  kožom bude proširila - svećenik neka više i ne traži žute dlake  - bolesnik ja nečist.,Croatian
"Ali ako opazi da je šuga stala i da  je nikla crna dlaka, šuga je zacijeljela - on je čist. Neka ga  svećenik proglasi čistim.""",Croatian
"""Ako se na koži kojeg čovjeka ili žene pokažu pjege te  ako su te pjege bijele,",Croatian
"neka ih svećenik pregleda. Ako te  pjege po koži budu tamnobijele, onda je to osip što je izbio  po koži: bolesnik je čist.""",Croatian
"""Ako čovjeku opadne kosa s glave, oćelavio mu je zatiljak, ali je čist.",Croatian
"Ako mu sprijeda opadne kosa s glave, oćelavio  je na čelu, ali je čist.",Croatian
"Ali ako se po ćelavu zatiljku ili  po oćelavljelu čelu pojavi crvenkastobijela bolest, to je guba  što je izbila po njegovu ćelavom zatiljku ili oćelavljelu čelu.",Croatian
Neka ga svećenik pregleda. Ako ustanovi da je osip na ćelavu  zatiljku ili po oćelavljelu čelu bjelkastocrvenkast - naizgled  kao i guba na koži tijela -,Croatian
"čovjek se ogubavio, nečist je.  Svećenik ga mora proglasiti nečistim - guba mu je na glavi.""",Croatian
"""Onaj koji se bude ogubavio, neka nosi rasparanu odjeću;  kosa neka mu je raščupana; gornju usnu neka prekrije i viče:  ""Nečist! Nečist!""",Croatian
"Sve dok na njemu bude bolest, neka nečistim  ostane, a kako je nečist, neka stanuje nasamo: neka mu je stan  izvan tabora.""",Croatian
"""Kad se zaraza gube pokaže na odijelu, bilo vunenu bilo  lanenu,",Croatian
na osnovi ili na potki od lana ili vune; ili na koži;  ili na bilo kakvu predmetu od kože;,Croatian
"pa ako mrlja na odijelu  ili koži, na osnovi ili na potki, ili na bilo kakvu predmetu  od kože, bude zelenkasta ili crvenkasta, to je guba i neka se  svećeniku pokaže.",Croatian
"Neka svećenik, pošto pregleda što je zaraženo, to stavi na osamu sedam dana.",Croatian
"Onda neka sedmoga dana zarazu  pregleda. Ako se zaraza proširi po odijelu, po osnovi ili potki, ili po koži, ili po kakvu god predmetu od kože, to je zarazna  guba. Stvar je nečista.",Croatian
"To odijelo - bilo osnova bilo potka, od vune ili lana - ili kakav kožni predmet za koji je zaraza  prionula, gubom se zarazio; neka na vatri izgori.",Croatian
"Ali ako svećenik opazi da se zaraza nije proširila na  odijelu - na osnovi ni na potki - niti na bilo kakvu kožnom predmetu,",Croatian
onda neka naredi da se zaražena stvar opere. Neka je zatim  stavi nasamo drugih sedam dana.,Croatian
"A ako, pošto je stvar bila  oprana, svećenik opazi da se zaraženo mjesto nije promijenilo, ipak, mada se bolest nije raširila, stvar je nečista. Neka se  na vatri spali: trula je i iznutra i izvana.",Croatian
"Opazi li svećenik da se bolest smanjuje nakon pranja, neka to mjesto izreže, bilo ono na odijelu ili na koži, na osnovi  ili na potki.",Croatian
"Ako se na odijelu opet pojavi, u osnovi ili  potki, ili bilo kakvu kožnom predmetu, onda je to zaraza, i zaraženi  predmet neka u vatri izgori.",Croatian
"Ako li bolest nestane s odijela  - osnove ili potke - ili bilo kakva kožnoga predmeta pošto je  bio opran, neka se opere opet, pa neka je čist.""",Croatian
To su propisi za bolest gube na odijelu od vune ili lana  - u osnovi ili potki - ili bilo kakvu predmetu od kože da se  proglase čistim ili nečistim.,Croatian
Jahve reče Mojsiju:,Croatian
"""Neka ovo bude obred za gubavca na  dan njegova čišćenja: neka se dovede svećeniku;",Croatian
"neka svećenik  iziđe iz tabora i obavi pregled. Ako ustanovi da je gubavac od  gube ozdravio,",Croatian
"neka naredi da se za čovjeka koji se ima čistiti  uzmu dvije ptice, čiste i žive, cedrovine, grimiznog prediva  i izopa.",Croatian
Neka zatim svećenik naredi da se jedna ptica zakolje  nad živom vodom u zemljanoj posudi.,Croatian
"Potom neka uzme živu pticu, a onda zajedno živu pticu, cedrovinu, grimizno predivo i izop  zamoči u krv ptice što je bila zaklana povrh žive vode.",Croatian
"Sada  neka sedam puta poškropi onoga koji se od gube čisti, a onda  ga čistim proglasi. Poslije toga neka pusti živu pticu na otvorenu  polju.",Croatian
"Onaj koji se čisti neka opere svoju odjeću, obrije  sve svoje dlake i u vodi se okupa. Tako neka je čist. Poslije  toga neka uđe u tabor, ali sedam dana neka stanuje izvan svoga  šatora.",Croatian
"Sedmi dan neka obrije sve svoje dlake: kosu, bradu  i obrve; neka obrije sve ostale svoje dlake. Pošto u vodi opere  svoju odjeću i okupa se, neka je čist.",Croatian
"Osmoga dana neka uzme muško janje bez mane, jedno žensko  janje od godine dana, također bez mane, tri desetine efe najboljeg  brašna zamiješena u ulju za žrtvu prinosnicu i jedan log ulja.",Croatian
Svećenik koji vrši čišćenje neka ih stavi pred Jahvu na ulazu  u Šator sastanka s čovjekom koji se ima čistiti.,Croatian
Neka zatim  svećenik uzme jedno muško janje pa ga s ono ulja u logu prinese  kao žrtvu naknadnicu. Neka ih prinese pred Jahvom kao žrtvu prikaznicu.,Croatian
"Neka janje zakolje ondje gdje se kolju žrtve okajnice i žrtve  paljenice - na svetome mjestu, jer žrtva naknadnica kao i okajnica  pripada svećeniku: vrlo je sveta!",Croatian
"Potom neka svećenik uzme  krvi od žrtve naknadnice, pa neka njome namaže resicu desnoga  uha, palac desne ruke i palac desne noge onoga koji se čisti.",Croatian
Poslije toga neka uzme log s uljem i izlije na dlan svoje  lijeve ruke.,Croatian
"Zamočivši svećenik svoj desni prst u ulje na  svojoj lijevoj ruci, neka uljem sa svoga prsta obavi škropljenje  pred Jahvom sedam puta.",Croatian
"Od ulja što mu preostane u ruci neka  svećenik, po krvi od žrtve naknadnice, pomaže resicu desnoga  uha, palac desne ruke i palac desne noge onoga koji se čisti.",Croatian
Ostatak ulja sa svoje ruke neka svećenik metne na glavu onoga  koji se čisti. Tako će svećenik nad njim izvršiti obred pomirenja  pred Jahvom.,Croatian
"Neka svećenik poslije toga prinese žrtvu okajnicu  i nad onim koji se čisti neka obavi obred pomirenja za njegovu  nečistoću. Napokon neka zakolje žrtvu paljenicu,",Croatian
"a onda neka  svećenik žrtvu paljenicu i žrtvu prinosnicu podigne na žrtvenik.  Kad tako svećenik nad njim obavi obred pomirenja, neka je čist.",Croatian
"Ako bude siromašan te ne mogne to priskrbiti, neka uzme  samo jedno muško janje za žrtvu naknadnicu i neka se ono prinese  kao žrtva prinosnica da se nad tim čovjekom izvrši obred pomirenja.  I neka uzme samo desetinu efe najboljeg brašna zamiješena u ulju  za žrtvu prinosnicu, jedan log ulja,",Croatian
"k tome dvije grlice  ili dva golubića - prema svojim mogućnostima - jedno za žrtvu  okajnicu, a drugo za žrtvu paljenicu.",Croatian
Osam dana nakon svoga  očišćenja neka ih donese svećeniku na ulaz u Šator sastanka pred  Jahvu.,Croatian
Neka svećenik uzme janje za žrtvu naknadnicu i log  s uljem pa ih prinese pred Jahvom kao žrtvu prikaznicu.,Croatian
"Neka  se onda zakolje janje žrtve naknadnice, a svećenik neka uzme  njegove krvi i neka njome namaže resicu desnoga uha, palac desne  ruke i palac desne noge onoga koji se čisti.",Croatian
Poslije toga  neka svećenik izlije ulje na dlan svoje lijeve ruke.,Croatian
A onda  neka od ulja što mu je na dlanu lijeve ruke obavi škropljenje  sedam puta prstom svoje desne ruke pred Jahvom.,Croatian
"Od ulja iz  svoje ruke neka svećenik, po krvi žrtve naknadnice, namaže resicu  desnog uha, palac desne ruke i palac desne noge onoga koji se  čisti.",Croatian
"Ostatak ulja što bude na dlanu neka svećenik stavi  na glavu onoga koji se čisti, vršeći nad njim obred pomirenja  pred Jahvom.",Croatian
Neka zatim prinese jednu od dviju grlica ili  jednoga od dvaju golubića - što je već mogao pribaviti -,Croatian
"kao  žrtvu okajnicu, a drugu kao žrtvu paljenicu zajedno sa žrtvom  prinosnicom. Neka tako svećenik izvrši obred pomirenja pred Jahvom  nad onim koji se čisti.""",Croatian
To je propis za onoga koji je gubom zaražen a ne može  priskrbiti sve za svoje očišćenje.,Croatian
Jahve reče Mojsiju i Aronu:,Croatian
"""Kad uđete u kanaansku  zemlju koju ću vam dati u posjed, a ja pustim gubu na koju kuću  u zemlji što je budete zaposjeli,",Croatian
onda onaj čija je kuća  neka dođe svećeniku i kaže: 'Čini mi se da je moja kuća zaražena  gubom.',Croatian
"Neka svećenik naredi da se kuća isprazni prije nego  on dođe da bolest pregleda, da ne bi sve što je u kući bilo proglašeno  nečistim; poslije toga neka svećenik uđe da kuću pregleda.",Croatian
"Ako  nakon pregleda zapazi da je bolest na kućnim zidovima od zelenkastih  ili crvenkastih udubina i pričini mu se da idu dublje od površine  zida,",Croatian
neka svećenik iziđe iz kuće na kućna vrata i neka kuću  zatvori sedam dana.,Croatian
"Sedmi dan neka svećenik opet dođe i pregleda:  ako se bolest bude proširila po zidovima kuće,",Croatian
neka svećenik  naredi da se povadi zaraženo kamenje i baci na koje nečisto mjesto  izvan grada.,Croatian
Zatim neka zapovjedi da se svi unutarnji zidovi  kuće ostružu i da se sastrugani prah baci na koje nečisto mjesto  izvan grada.,Croatian
Onda neka se uzme drugo kamenje i umetne namjesto  onoga kamenja. Potom neka se uzme druga žbuka i kuća ponovo ožbuka.,Croatian
"Ako se pošast na kući opet pojavi pošto je kamenje bilo  povađeno i kuća ostrugana i opet ožbukana,",Croatian
"neka svećenik  ode da pregleda: bude li se bolest po kući proširila, to je onda  u kući zarazna guba; kuća je nečista.",Croatian
"Neka se kuća poruši, a njezino kamenje, njezina drvena građa i sva žbuka s kuće neka  se odnese izvan grada na koje nečisto mjesto.",Croatian
"Tko uđe u kuću dok je zatvorena, neka je nečist do večeri.",Croatian
"Tko u kući legne, mora oprati svoju odjeću. I tko u kući  objeduje, mora svoju odjeću oprati.",Croatian
"Ako li svećenik dođe  i vidi da se bolest po kući nije proširila pošto je kuća opet  bila ožbukana, neka svećenik kuću proglasi čistom, jer se bolest  izliječila.",Croatian
"A za očišćenje kuće neka uzme: dvije ptice, cedrovine, grimizna prediva i izopa.",Croatian
Jednu od ptica neka zakolje nad  živom vodom u zemljanoj posudi.,Croatian
"Potom neka uzme: cedrovinu, izop, grimizno predivo i pticu živu te ih zamoči u krv ptice  zaklane i u živu vodu pa kuću poškropi sedam puta.",Croatian
"Očistivši  tako od grijeha kuću krvlju ptice, živom vodom, živom pticom, cedrovinom, izopom i grimiznim predivom,",Croatian
"neka pticu živu  pusti izvan grada na otvorenu polju. Kad tako obavi obred pomirenja  nad kućom, bit će čista.""",Croatian
"To je propis za svaku vrst gube i šuge,",Croatian
"za gubu odjeće  ili kuće,",Croatian
"za otekline, lišaje ili pjege.",Croatian
On određuje  vrijeme nečistoće i čistoće. To je zakon o gubi.,Croatian
Jahve reče Mojsiju i Aronu:,Croatian
"""Govorite Izraelcima i kažite  im: 'Kad koji čovjek imadne izljev iz svoga tijela, njegov je  izljev nečist.",Croatian
"Evo u čemu je njegova nečistoća ako ima taj  izljev: ispusti li njegovo tijelo izljev ili ga zadrži, on je  nečist.",Croatian
Svaka postelja na koju legne onaj koji ima izljev  neka je nečista; i svaki predmet na koji sjedne neka je nečist.,Croatian
"A svaki koji se dotakne njegove posteljine neka opere svoju  odjeću, u vodi se okupa i nečistim ostane do večeri.",Croatian
"Tko god  sjedne na predmet na kojemu je sjedio onaj koji je imao izljev  neka opere svoju odjeću, u vodi se okupa i nečistim ostane do  večeri.",Croatian
"Tko se dotakne tijela onoga koji je imao izljev neka  opere svoju odjeću, u vodi se okupa i do večeri nečistim ostane.",Croatian
"Ako onaj koji ima izljev pljune na koga tko je čist neka taj  opere svoju odjeću, u vodi se okupa i nečistim ostane do večeri.",Croatian
Neka je nečisto i svako sjedalo na koje za vožnje sjedne onaj  koji ima izljev;,Croatian
"i tko se dotakne čega što je pod tim bolesnikom  bilo neka je nečist do večeri. Tko ponese štogod takvo neka svoju  odjeću opere, u vodi se okupa i ostane nečistim do večeri.",Croatian
"A  svaki koga se onaj koji ima izljev dotakne neopranih ruku neka  svoju odjeću opere, u vodi se okupa i ostane nečistim do večeri.",Croatian
"Zemljana posuda koje se dotakne onaj s izljevom neka se razbije, a svaki drveni sud neka se vodom ispere.",Croatian
"Kad se onaj koji ima izljev od toga izliječi, neka onda  nabroji sedam dana za svoje oćišćenje; neka opere svoju odjeću, okupa se u živoj vodi i neka je čist.",Croatian
"Osmoga pak dana neka  uzme dvije grlice ili dva golubića, dođe pred Jahvu na ulaz u  Šator sastanka pa ih svećeniku preda.",Croatian
"Neka ih svećenik prinese  jedno kao žrtvu okajnicu, a drugo kao žrtvu paljenicu. Time će  svećenik izvršiti obred pomirenja nad tim čovjekom za njegov  izljev.",Croatian
"Kad čovjek imadne sjemeni izljev, neka u vodi okupa cijelo  svoje tijelo i ostane nečistim do večeri.",Croatian
Svaka haljina i  svaka koža na koju dospije takav sjemeni izljev neka se u vodi  opere i ostane nečistom do večeri.,Croatian
"Ako koja žena legne s kojim čovjekom i on ispusti sjeme, neka se okupaju u vodi i budu nečisti do večeri'.""",Croatian
"""Kad žena imadne krvarenje, izljev krvi iz svoga tijela, neka ostane u svojoj nečistoći sedam dana; tko se god nje dotakne  neka je nečist do večeri.",Croatian
Na što god bi legla za svoje nečistoće  neka je nečisto; na što god sjedne neka je nečisto.,Croatian
"Tko se  dotakne njezine posteljine neka opere svoju odjeću, u vodi se  okupa i do večeri ostane nečistim.",Croatian
"Tko god dotakne bilo koji  predmet na kojemu je ona sjedila neka svoju odjeću opere, u vodi  se okupa i nečist ostane do večeri.",Croatian
"A ako bi se dotakao čega  što je bilo na njezinoj postelji ili na predmetu na kojem je  ona sjedila, neka je nečist do večeri.",Croatian
"Ako koji čovjek s  njom legne, njezina nečistoća za nj prianja, pa neka je nečist  sedam dana. Svaka postelja na koju on legne neka je nečista.",Croatian
"Ako žena imadne krvarenje dulje vremena izvan svoga mjesečnog  pranja, ili ako se njezino mjesečno pranje produžuje, neka se  smatra nečistom sve vrijeme krvarenja kao da su dani njezina  mjesečnog pranja.",Croatian
Svaka postelja na koju legne za sve vrijeme  svoga krvarenja bit će joj kao i postelja za njezina mjesečnog  pranja. I svaki predmet na koji sjedne neka postane nečistim  kao što bi bio nečist u vrijeme njezina mjesečnog pranja.,Croatian
"A  svatko tko ih se dotakne neka je nečist; neka opere svoju odjeću, okupa se u vodi i ostane nečistim do večeri.",Croatian
"Ako ozdravi od svog krvarenja, neka namiri sedam dana, a poslije toga neka je čista.",Croatian
Osmoga dana neka uzme dvije  grlice ili dva golubića te ih donese svećeniku na ulaz u Šator  sastanka.,Croatian
"Neka jedno svećenik prinese kao žrtvu okajnicu, a drugo kao žrtvu paljenicu. Tako će svećenik obaviti pred Jahvom  obred pomirenja nad njom, za njezino nečisto krvarenje.""",Croatian
"""Odvraćajte Izraelce od njihovih nečistoća, da ne bi  zbog njih pomrli oskvrnjujući moje Prebivalište koje se nalazi  među njima.",Croatian
To je propis za čovjeka koji ima izljev; za onoga koga  čini nečistim sjemeni izljev;,Croatian
"za ženu u vrijeme nečistoće  njezina mjesečnog pranja; za svakoga - bilo muško bilo žensko  - tko imadne izljev, a tako i za čovjeka koji legne s onečišćenom  ženom.""",Croatian
"Poslije smrti dvojice Aronovih sinova, koji su poginuli prinoseći  pred Jahvom neposvećenu vatru, progovori Jahve Mojsiju.",Croatian
"Jahve  reče Mojsiju: ""Kaži svome bratu Aronu da ne ulazi u svako doba u Svetište  iza zavjese, pred Pomirilište koje se nalazi na Kovčegu, da ne  pogine. Jer ja ću se pojavljivati nad Pomirilištem u oblaku.",Croatian
Neka Aron ulazi u Svetište ovako: s juncem za žrtvu okajnicu  i ovnom za žrtvu paljenicu.,Croatian
"Neka se obuče u posvećenu košulju  od lana; na svoje tijelo neka navuče gaće od lana; neka se opaše  lanenim pasom, a na glavu stavi mitru od lana. To je posvećeno  ruho koje ima obući pošto se okupa u vodi.",Croatian
Od zajednice izraelske  neka primi dva jarca za žrtvu okajnicu i jednoga ovna za žrtvu  paljenicu.,Croatian
"Pošto Aron prinese junca za žrtvu okajnicu za svoj grijeh  i izvrši obred pomirenja za se i za svoj dom,",Croatian
neka uzme oba  jarca i postavi ih pred Jahvu na ulaz u Šator sastanka.,Croatian
"Neka  Aron baci kocke za oba jarca te jednoga odredi kockom Jahvi,  a drugoga Azazelu.",Croatian
Jarca na kojega je kocka pala da bude Jahvi  neka Aron prinese za žrtvu okajnicu.,Croatian
"A jarac na kojega je  kocka pala da bude Azazelu neka se smjesti živ pred Jahvu, da  se nad njim obavi obred pomirenja i otpremi Azazelu u pustinju.",Croatian
Zatim neka Aron prinese junca za žrtvu okajnicu za svoj  grijeh; i obavi obred pomirenja za se i za svoj dom: i neka zakolje  toga junca za žrtvu okajnicu za svoj grijeh.,Croatian
Potom neka uzme  kadionik pun užarena ugljevlja sa žrtvenika ispred Jahve i dvije  pune pregršti miomirisnoga tamjana u prah smrvljenoga. Neka to  unese iza zavjese.,Croatian
Sad neka stavi tamjan na vatru pred Jahvom  da oblak od tamjana zastre Pomirilište što je na Svjedočanstvu.  Tako neće poginuti.,Croatian
Poslije toga neka uzme krvi od junca  i svojim prstom poškropi istočnu stranu Pomirilišta; a ispred  Pomirilišta neka svojim prstom poškropi sedam puta tom krvlju.,Croatian
Neka potom zakolje jarca za žrtvu okajnicu za grijeh  naroda; neka unese njegovu krv za zavjesu te s njegovom krvi  učini kako je učinio s krvlju od junca: neka njome poškropi po  Pomirilištu i pred njim.,Croatian
"Tako će obaviti obred pomirenja  nad Svetištem zbog nečistoća Izraelaca, zbog njihovih prijestupa  i svih njihovih grijeha. A tako neka učini i za Šator sastanka  što se među njima nalazi, sred njihovih nečistoća.",Croatian
"Kad on  uđe da obavi obred pomirenja u Svetištu, neka nikoga drugog ne  bude u Šatoru sastanka dok on ne iziđe. Obavivši obred pomirenja za se, za svoj dom i za svu izraelsku  zajednicu,",Croatian
neka ode k žrtveniku koji se nalazi pred Jahvom  te nad žrtvenikom obavi obred pomirenja. Neka uzme krvi od junca  i krvi od jarca pa stavi na rogove oko žrtvenika.,Croatian
Neka svojim  prstom poškropi žrtvenik istom krvlju sedam puta. Tako će ga  očistiti od nečistoća Izraelaca i posvetiti.,Croatian
"Kad svrši obred pomirenja Svetišta, Šatora sastanka i  žrtvenika, neka primakne jarca živoga.",Croatian
"Neka mu na glavu Aron  stavi obje svoje ruke i nad njim ispovjedi sve krivnje Izraelaca, sve njihove prijestupe i sve njihove grijehe. Položivši ih tako  jarcu na glavu, neka ga pošalje u pustinju s jednim prikladnim  čovjekom.",Croatian
"Tako će jarac na sebi odnijeti sve njihove krivnje  u pusti kraj. Otpremivši jarca u pustinju,",Croatian
"neka se Aron vrati u Šator  sastanka, sa sebe svuče lanenu odjeću u koju se bio obukao kad  je ulazio u Svetište i neka je ondje ostavi.",Croatian
"Neka potom opere  svoje tijelo vodom na posvećenu mjestu, na se obuče svoju odjeću  te iziđe da prinese svoju žrtvu paljenicu i žrtvu paljenicu naroda  i obavi obred pomirenja za se i za narod.",Croatian
Loj sa žrtve okajnice  neka sažeže u kad na žrtveniku.,Croatian
"Onaj koji je odveo jarca Azazelu neka opere svoju odjeću, svoje tijelo u vodi okupa i poslije toga može opet doći u tabor.",Croatian
"A junca žrtve okajnice i jarca žrtve okajnice od kojih  je krv bila donesena u Svetište da se obavi obred pomirenja neka  odnesu izvan tabora pa neka na vatri spale njihove kože, njihovo  meso i njihovu nečist.",Croatian
"Tko ih bude spaljivao, neka opere  svoju odjeću, svoje tijelo okupa u vodi i poslije toga može opet  doći u tabor.",Croatian
"Ovaj zakon neka za vas trajno vrijedi. U sedmom mjesecu, deseti dan toga mjeseca, postite i ne obavljajte  nikakva posla: ni domorodac ni stranac koji među vama boravi.",Croatian
Jer toga dana nad vama se ima izvršiti obred pomirenja da  se očistite od svih svojih grijeha te da pred Jahvom budete čisti.,Croatian
Neka je to za vas subotnji počinak kad postite. Trajan je  to zakon.,Croatian
Neka obred pomirenja obavi onaj svećenik koji bude pomazan  i posvećen za vršenje svećeničke službe namjesto svoga oca. Neka  se obuče u posvećeno laneno ruho;,Croatian
"on neka obavi obred pomirenja  za posvećeno Svetište, za Šator sastanka i za žrtvenik. Zatim  neka izvrši obred pomirenja nad svećenicima i nad svim narodom  zajednice.",Croatian
"Tako neka to bude za vas trajan zakon; jednom  na godinu neka se nad Izraelcima obavi obred pomirenja za sve  njihove grijehe."" Mojsije je učinio kako mu je Jahve naredio.",Croatian
Jahve reče Mojsiju:,Croatian
"""Govori Aronu, njegovim sinovima i  svima Izraelcima te im reci: 'Evo što je zapovjedio Jahve:",Croatian
"svaki  onaj od Izraelova doma koji u taboru ili izvan tabora zakolje  vola, ili ovcu, ili kozu,",Croatian
"a ne donese ih na ulaz u Šator sastanka  da se prinesu na dar Jahvi pred njegovim Prebivalištem, svaki  takav neka je odgovoran: prolio je krv i neka se odstrani iz  svoga naroda.'",Croatian
"Zato neka Izraelci svoje žrtve koje bi htjeli  klati vani u polju dovedu na ulaz u Šator sastanka, k svećeniku, i neka ih prinose kao žrtve pričesnice.",Croatian
"Neka svećenik izlije  krv po Jahvinu žrtveniku koji se nalazi na ulazu u Šator sastanka, a loj spali na ugodan miris Jahvi,",Croatian
tako da ubuduće ne prinose  svojih žrtava klanica jarcima s kojima se odaju bludu. Neka je  ovo trajan zakon za njih i njihove naraštaje.,Croatian
"I kaži im: 'Svaki pojedinac od Izraelova doma, ili stranac  koji među vama boravi, koji prinese paljenicu ili klanicu",Croatian
"a  ne donese je na ulaz u Šator sastanka da se prinese Jahvi, taj  neka se odstrani iz svoga naroda.'""",Croatian
"""Nadalje, protiv svakoga pojedinca od Izraelova doma, a tako i protiv svakoga pridošlice među vama koji bi blagovao  bilo kakvu krv, ja ću se okrenuti, svakoga tko blaguje krv odstranit  ću iz njegova naroda.",Croatian
Jer je život živoga bića u krvi. Tu  krv ja sam vama dao da na žrtveniku njome obavljate obred pomirenja  za svoje živote. Jer krv je ono što ispašta za život.,Croatian
Zato  sam kazao Izraelcima: neka nitko od vas ne jede krvi; neka ni  stranac koji među vama bude ne jede krvi.,Croatian
"Tko god, Izraelac ili stranac koji među vama boravi,  uhvati u lovu kakvu zvijer ili pticu što se može jesti neka joj  prolije krv i zatrpa zemljom.",Croatian
"Jer život svakoga živog bića  jest njegova krv. Zato sam i rekao Izraelcima: ne smijete jesti  krvi ni od kakva živog bića, jer život svakoga živog bića jest  njegova krv. Tko god je bude jeo, neka se odstrani.",Croatian
"Tko bi god, Izraelac ili stranac, jeo što je uginulo  ili što su zvijeri rastrgale neka opere svoju odjeću, u vodi  se okupa i ostane nečistim do večeri. Tada će postati čist.",Croatian
"Ali  ako je ne opere i ne okupa svoga tijela, neka snosi posljedice  svoje krivnje.""",Croatian
Jahve reče Mojsiju:,Croatian
"""Govori Izraelcima i reci im: 'Ja sam  Jahve, Bog vaš.",Croatian
"Nemojte raditi kako se radi u zemlji egipatskoj, gdje ste boravili; niti radite kako se radi u zemlji kanaanskoj, kamo vas vodim; ne povodite se za njihovim običajima!",Croatian
"Vršite  moje naredbe; vršite moje zapovijedi; prema njima hodite. Ja  sam Jahve, Bog vaš.",Croatian
Zato držite moje zakone i moje naredbe; tko ih vrši -  u njima će naći život. Ja sam Jahve!,Croatian
Neka se nitko od vas ne približuje svojoj krvnoj rodbini  da otkriva njezinu golotinju. Ja sam Jahve!,Croatian
"Ne otkrivaj golotinje svoga oca ni golotinje svoje majke.  Majka ti je, ne otkrivaj njezine golotinje!",Croatian
Ne otkrivaj golotinje žene svoga oca! I to je golotinja  tvoga oca!,Croatian
Ne otkrivaj golotinje svoje sestre - kćeri svoga oca ili  kćeri svoje majke - bila rođena u kući ili izvan nje!,Croatian
Ne otkrivaj golotinje kćeri svoga sina niti golotinje  kćeri svoje kćeri! TÓa njihova je golotinja tvoja vlastita golotinja.,Croatian
"Ne otkrivaj golotinje kćeri žene svoga oca! Jer, rođena  od tvog oca, ona ti je sestra.",Croatian
Ne otkrivaj golotinje sestre svoga oca! Ona je krv tvoga  oca.,Croatian
Ne otkrivaj ni golotinje sestre svoje majke! Ta i ona  je krv tvoje majke!,Croatian
"Ne otkrivaj golotinje svoga strica! To jest, nemoj se  približavati njegovoj ženi. Ta ona je tvoja strina.",Croatian
Ne otkrivaj golotinje svoje snahe! Ona je žena tvoga  sina. Ne otkrivaj golotinje njezine.,Croatian
Ne otkrivaj golotinje žene svoga brata! Ta to je golotinja  tvoga brata.,Croatian
Ne otkrivaj golotinje koje žene i njezine kćeri! Nemoj  se ženiti kćerju njezina sina niti kćerju njezine kćeri te im  golotinju otkrivati. Oni su krvna rodbina. To bi bila pokvarenost.,Croatian
Ne uzimaj sebi koju ženu u isto vrijeme kad i njezinu  sestru da je ljubomorom žalostiš otkrivajući golotinju ovoj preko  nje za njezina života!,Croatian
Ne približuj se ni jednoj ženi kad je u nečistoći svoga  mjesečnog pranja da joj otkrivaš golotinju!,Croatian
Ne lijegaj sa ženom bližnjega svoga; od nje bi postao  nečist.,Croatian
Ne smiješ dopuštati da koje tvoje dijete bude žrtvovano  Moleku; ne smiješ tako obeščašćivati ime Boga svoga. Ja sam Jahve!,Croatian
Ne lijegaj s muškarcem kako se liježe sa ženom! To bi  bila grozota.,Croatian
Da nisi legao ni s jednom životinjom - od nje bi postao  nečist. Žena ne smije stati pred životinju da se s njom pari.  To bi bila krajnja opačina.,Croatian
Ničim se od toga nemojte onečišćavati! Ta svim su se  tim onečišćavali narodi koje ja ispred vas tjeram.,Croatian
"I zemlja  je postala nečista. Zato ću kazniti njezinu opačinu, i zemlja  će ispljuvati svoje stanovnike.",Croatian
Vi pak držite moje zakone  i moje naredbe: ni jedne od tih opačina nemojte počinjati - ni  vi ni stranac koji među vama boravi.,Croatian
Sve je te zloće počinjao  svijet koji je bio u toj zemlji prije vas te je zemlja postala  nečista.,Croatian
"Neće li, ako je učinite nečistom, zemlja ispljuvati  i vas kako je ispljuvala narod koji je bio prije vas?",Croatian
"Jest, svi koji bi počinili bilo koju od tih zloća bit će odstranjeni  iz svoga naroda.",Croatian
"Zato držite moje zapovijedi; nemojte se  podavati ni jednome od onih odvratnih običaja što su se održavali  prije vas; tako se njima nećete onečistiti. Ja sam Jahve, Bog  vaš!'""",Croatian
Jahve reče Mojsiju:,Croatian
"""Govori svoj zajednici Izraelaca i  reci im: 'Sveti budite! Jer sam svet ja, Jahve, Bog vaš!",Croatian
"Svoje se majke i svoga oca svaki bojte! Subote moje držite! Ja sam Jahve, Bog vaš!",Croatian
"Ne obraćajte se na ništavila! Ne pravite sebi lijevanih  kumira! Ja sam Jahve, Bog vaš!",Croatian
"Kad prinosite Jahvi žrtvu pričesnicu, prinesite je tako  da budete primljeni.",Croatian
Neka se pojede na dan kad je prinosite  ili sutradan. Što preostane za prekosutra neka se spali na vatri.,Croatian
"Kad bi se jelo od toga jela treći dan, bilo bi odvratno i  žrtva ne bi bila primljena.",Croatian
"A onaj koji je ipak jede neka  snosi posljedice svoje krivnje. Budući da je oskvrnuo ono što  je Jahvi posvećeno, neka se takav odstrani iz svoga naroda.",Croatian
"Kad žetvu žanjete po svojoj zemlji, ne žanjite dokraja  svoje njive; niti pabirčite ostatke poslije svoje žetve.",Croatian
"Ne  paljetkuj svoga vinograda; ne kupi po svom vinogradu palih boba  nego ih ostavljaj sirotinji i strancu! Ja sam Jahve, Bog vaš.",Croatian
Nemojte krasti; nemojte lagati i varati svoga bližnjega.,Croatian
Nemojte se krivo kleti mojim imenom i tako oskvrnjivati ime  svoga Boga. Ja sam Jahve!,Croatian
Ne iskorišćuj svoga bližnjega niti ga pljačkaj! Radnikova  zarada neka ne ostane pri tebi do jutra.,Croatian
Nemoj psovati gluhoga  niti pred slijepca stavljaj zapreku. Svoga se Boga boj! Ja sam  Jahve!,Croatian
"Ne počinjajte nepravde u osudama! Ne budi pristran prema  neznatnome, niti popuštaj pred velikima; po pravdi sudi svome  bližnjemu!",Croatian
Ne raznosi klevete među svojim narodom; ne izvrgavaj  pogibli krv svoga bližnjega. Ja sam Jahve!,Croatian
Ne mrzi svoga brata u svom srcu! Dužnost ti je koriti  svoga sunarodnjaka. Tako nećeš pasti u grijeh zbog njega.,Croatian
Ne  osvećuj se! Ne gaji srdžbe prema sinovima svoga naroda. Ljubi  bližnjega svoga kao samoga sebe. Ja sam Jahve!,Croatian
Držite moje zapovijedi! Ne daj svome blagu da se pari s drugom vrstom. Svoga polja  ne zasijavaj dvjema vrstama sjemena. Ne stavljaj na se odjeće  od dvije vrste tkanine.,Croatian
"Ako bi tko legao s ropkinjom koja je zaručena za drugoga, a ona ne bude ni otkupljena ni oslobođena, treba ga kazniti, ali ne smrću, jer ona nije slobodna.",Croatian
"Neka on na ulazu u  Šator sastanka prinese Jahvi žrtvu naknadnicu, to jest jednoga  ovna kao žrtvu naknadnicu.",Croatian
Neka svećenik tim ovnom žrtve  naknadnice izvrši nad tim čovjekom obred pomirenja pred Jahvom  za počinjeni grijeh. I grijeh koji je počinio bit će mu oprošten.,Croatian
"Kad uđete u zemlju i zasadite bilo kakvu voćku, smatrajte  njezine plodove za neobrezane. Tri godine neka vam budu neobrezani:  neka se ne jedu.",Croatian
Četvrte godine neka se svi njezini plodovi  posvete na svetkovinu zahvale Jahvi.,Croatian
"Istom pete godine jedite  njezin plod i ubirite sebi njezin urod. Ja sam Jahve, Bog vaš!",Croatian
Ništa s krvlju nemojte jesti! Ne gatajte! Ne čarajte!,Croatian
Ne zaokružujte kose na svojim sljepoočnicama; ne šišajte  okrajka svoje brade.,Croatian
Ne urezujte zareza na svome tijelu za  pokojnika; niti na sebi usijecajte kakvih biljega. Ja sam Jahve!,Croatian
Ne obeščašćuj svoje kćeri dajući je za javnu bludnicu.  Tako se zemlja neće podati bludnosti niti će se napuniti pokvarenošću.,Croatian
Držite moje subote; štujte moje Svetište. Ja sam Jahve!,Croatian
"Ne obraćajte se na zazivače duhova i vračare; ne pitajte  ih za savjet. Oni bi vas opoganili. Ja sam Jahve, Bog vaš!",Croatian
Ustani pred sijedom glavom; poštuj lice starca; boj se  svoga Boga. Ja sam Jahve!,Croatian
"Ako se stranac nastani u vašoj zemlji, nemojte ga ugnjetavati.",Croatian
"Stranac koji s vama boravi neka vam bude kao sunarodnjak;  ljubi ga kao sebe samoga. TÓa i vi ste bili stranci u egipatskoj  zemlji. Ja sam Jahve, Bog vaš.",Croatian
"Ne počinjajte nepravde u osudama, u mjerama za duljinu, težinu i obujam.",Croatian
"Neka su vam mjerila točna; utezi jednaki;  efa prava; prav hin. Ja sam Jahve, Bog vaš, koji sam vas izveo  iz zemlje egipatske.",Croatian
"Držite sve moje zakone i sve moje naredbe; vršite ih.  Ja sam Jahve!'""",Croatian
Jahve reče Mojsiju:,Croatian
"""Kaži Izraelcima: 'Tko god, Izraelac, ili stranac koji živi s Izraelcima, ustupi svoje čedo Moleku, mora se smaknuti; narod zemlje neka ga kamenuje.",Croatian
"Ja ću se  okrenuti protiv toga čovjeka i odstraniti ga iz njegova naroda, jer je on, ustupivši svoje čedo Moleku, okaljao moje Svetište  i obeščastio moje sveto ime.",Croatian
"A ako narod zatvori svoje oči  nad tim čovjekom kad svoje čedo ustupi Moleku te ga ne smakne,",Croatian
"ja ću se suprotstaviti tome čovjeku i njegovoj obitelji;  odstranit ću ih iz njihova naroda, njega i sve koji poslije njega  pođu za Molekom da se podaju bludu s Molekom.",Croatian
"Ako se tko obrati na zazivače duhova i vračare da se za  njima poda javnom bludu, ja ću se okrenuti protiv takva čovjeka  i odstranit ću ga iz njegova naroda.",Croatian
"Posvećujte se da budete sveti! TÓa ja sam Jahve, Bog vaš.",Croatian
"Držite moje zakone i vršite ih. Ja, Jahve, posvećujem vas'.""",Croatian
"""Tko god prokune svoga oca i svoju majku, neka se smakne.  Jer je oca svoga i majku svoju prokleo, neka njegova krv padne  na nj.",Croatian
Čovjek koji počini preljub sa ženom svoga susjeda neka  se kazni smrću - i preljubnik i preljubnica.,Croatian
"Čovjek koji bi legao sa ženom svoga oca - otkrio bi golotinju  svoga oca - neka se oboje kazne smrću, krv njihova neka padne  na njih.",Croatian
"Legne li tko sa svojom snahom, neka se oboje kazne smrću.  Učinili su rodoskvrnuće i neka krv njihova padne na njih.",Croatian
"Ako bi muškarac legao s muškarcem kao što se liježe sa  ženom, obojica bi počinila odvratno djelo. Neka se smaknu i krv  njihova neka padne na njih.",Croatian
"Čovjek koji se oženi kćerju i njezinom majkom - krajnja  je to pokvarenost! - neka se u vatri spali i on i one, da među  vama ne bude pokvarenosti.",Croatian
Čovjek koji bi spolno općio sa životinjom ima se smaknuti.  Životinju ubijte!,Croatian
"Ako bi se žena primakla bilo kakvoj životinji da se s  njom pari, ubij i ženu i životinju. Neka se smaknu i njihova  krv neka padne na njih.",Croatian
"Čovjek koji bi se oženio svojom sestrom, kćerju svoga  oca ili kćerju svoje majke te vidio njezinu golotinju, a ona  vidjela njegovu - pogrdno je to djelo! - neka se istrijebe pred  očima naroda. Otkrio je golotinju svoje sestre, pa neka snosi  i posljedice svoje krivnje.",Croatian
Čovjek koji bi legao sa ženom za njezina mjesečnog pranja  te otkrio njezinu golotinju - razgolio izvor njezine krvi i ona  sama otkrila izvor svoje krvi - neka se oboje odstrane iz svoga  naroda.,Croatian
"Ne otkrivaj golotinje sestre svoje majke niti sestre  svoga oca - to je otkrivanje golotinje svoga roda, neka snose  posljedice svoje krivnje.",Croatian
Čovjek koji bi legao sa svojom  strinom otkrio bi golotinju svoga strica. Neka snose posljedice  svoga grijeha: neka umru bez poroda.,Croatian
"Čovjek koji bi se oženio  ženom svoga brata - golotinju bi svoga brata otkrio - i to je  nečisto. Neka ostanu bez poroda.""",Croatian
"""Zato držite sve moje zakone, sve moje naredbe i vršite  ih da vas ne ispljune zemlja u koju vas vodim da se u njoj nastanite.",Croatian
"Nemojte živjeti po zakonima naroda koje ja ispred vas tjeram.  TÓa oni su činili sve to, i zato mi se zgadili.",Croatian
"A vama sam  ja rekao: vi ćete zaposjesti njihovu zemlju; vama ću je predati  u posjed - zemlju kojom teče mlijeko i med. Ja sam Jahve, vaš Bog, koji sam vas odvojio od tih naroda.",Croatian
"Pravite, dakle, razliku između čiste životinje i nečiste;  između čiste ptice i nečiste. Nemojte sami sebe opoganjivati  ni životinjom, ni pticom, ni bilo čim što zemljom puže: što sam  vam ja odlučio kao nečisto.",Croatian
"Budite mi dakle sveti, jer sam ja, Jahve, svet; ja sam  vas odvojio od tih naroda da budete moji.",Croatian
"Čovjek ili žena koji među vama postanu zazivači duhova  ili vračari neka se kazne smrću; neka se kamenuju i neka njihova  krv padne na njih.""",Croatian
"Jahve još reče Mojsiju: ""Govori svećenicima, Aronovim sinovima, i reci im: Neka se nitko ne okalja dodirom pokojnika u svome  narodu,",Croatian
"osim svoje najbliže rodbine: svoje majke, svoga oca, svoga sina, svoje kćeri i svojega brata.",Croatian
"I svojom sestrom, djevicom, koja mu je također najbliža, jer nije bila udata,  može se okaljati.",Croatian
Ali neka se ne okalja svojom svojtom i tako  se oskvrne.,Croatian
Neka ne briju glave; neka ne šišaju okrajke svojih brada  niti prave ureze na svome tijelu.,Croatian
"Neka budu posvećeni svome  Bogu; neka ne oskvrnjuju ime svoga Boga, jer oni prinose žrtve  u čast Jahvi paljene, hranu Boga svoga. Zato moraju biti sveti.",Croatian
Neka se ne žene javnom bludnicom i obeščašćenom ženom;  niti se smiju ženiti onom koju je njezin muž otpustio. Jer je  svećenik posvećen svome Bogu.,Croatian
"Svetim ga drži, jer on prinosi hranu tvoga Boga. Neka  ti je svet, jer sam svet ja, Jahve, koji vas posvećujem.",Croatian
"Ako se kći kojeg svećenika oskvrne podavši se javnom bludništvu, ona oca svoga skvrne, pa se mora na vatri spaliti.""",Croatian
"""A svećenik koji je najveći među svojom braćom, na čiju  je glavu bilo izliveno ulje pomazanja i koji je posvećen da nosi  svetu odjeću, neka ne ide raščupane kose niti razdire svoje odjeće.",Croatian
Neka ne ulazi nijednom mrtvacu; ne smije se okaljati ni za  svojim ocem ni za svojom majkom.,Croatian
"Neka ne izlazi iz Svetišta, tako da ne oskvrne Svetište svoga Boga, jer na sebi nosi posvećenje  uljem pomazanja Boga svoga. Ja sam Jahve!",Croatian
Neka za ženu uzme djevicu.,Croatian
"Udovicom, otpuštenicom, obeščašćenom i bludnicom ne smije se ženiti. Jedino djevicom  između svoga naroda neka se ženi;",Croatian
"tako neće oskvrnuti svoga  potomstva među svojim narodom, jer ja, Jahve, njega posvećujem.""",Croatian
Jahve reče Mojsiju:,Croatian
"""Reci Aronu: 'Nitko od tvojih potomaka, za njihovih naraštaja, koji imadne kakvu tjelesnu manu ne smije se primaknuti da prinosi  hranu svoga Boga.",Croatian
Ni jedan na kome bude mane ne smije se  primaknuti: nitko koji je slijep ili sakat; nitko izobličen ili  iznakažena kojeg uda;,Croatian
nitko tko ima slomljenu nogu ili ruku;,Croatian
"ni poguren, ni kržljav, ni bolesnih očiju, ni lišajav, ni  krastav, niti uškopljenik.",Croatian
"Dakle, ni jedan od potomaka svećenika  Arona koji imadne manu neka se ne primiče da prinosi u čast Jahvi  paljenu žrtvu; budući da ima manu, neka se ne primiče da prinosi  hranu svoga Boga.",Croatian
"Može blagovati hranu svoga Boga i od žrtava  presvetih, i svetih,",Croatian
"ali neka ne dolazi k zavjesi niti se  žrtveniku primiče jer ima manu. Neka ne skvrne mojih svetih stvari, jer sam ih ja, Jahve, posvetio.'""",Croatian
"Mojsije to kaza Aronu, njegovim sinovima i svim Izraelcima.",Croatian
Jahve reče Mojsiju:,Croatian
"""Reci Aronu i njegovim sinovima da  sveto postupaju sa svetim prinosima Izraelaca; neka ne oskvrnjuju  moje sveto ime koje oni - ta moje je! - moraju svetiti. Ja sam  Jahve!",Croatian
"Reci im: 'Ako se ikad tko od vaših naraštaja primakne  u stanju nečistoće k svetim prinosima što ih Izraelci posvećuju  Jahvi, taj će biti uklonjen od moje nazočnosti. Ja sam Jahve!'",Croatian
Neka nitko od Aronovih potomaka koji bude gubav ili imadne  izljev ne blaguje svetih prinosa dok ne postane čist. Onaj koji  se dotakne bilo čega što je mrtvo tijelo okaljalo ili onaj koji  iz sebe prospe sjemeni izljev;,Croatian
onaj koji se dotakne kakva  puzavca koji ga onečisti; ili čovjeka od kojega se okalja bilo  kakvom nečistoćom -,Croatian
onaj koji se dotakne čega takva neka je  nečist do večeri i neka ne blaguje svetih prinosa dok ne okupa  svoje tijelo u vodi.,Croatian
"Čim sunce zađe, čist je. Poslije toga  može blagovati od svetih prinosa jer mu je to hrana.",Croatian
Neka ne jede ni strva ni što je zvjerad rastrgla. Time  bi se okaljao.,Croatian
"Neka drže moje naredbe, da ne navuku na se krivnju i zbog  nje, oskvrnuvši se, ne poginu. Ta ja, Jahve, njih posvećujem.""",Croatian
"""Neka nijedan svjetovnjak ne blaguje od prinosa; ni ukućanin  ni svećenikov sluga ne smije jesti od svetoga prinosa.",Croatian
"Ali  ako svećenik steče koga novcem u svoje vlasništvo, taj to može  jesti kao onaj što se rodi u njegovoj kući; oni mogu jesti od  njegove hrane.",Croatian
"Ako se svećenikova kći uda za svjetovnjaka, ne smije blagovati od podizanih svetih prinosa.",Croatian
"Ali ako  svećenikova kći obudovi ili bude otpuštena, a nema djece pa se  vrati u očevu kuću, može se hraniti očevom hranom kao u svojoj  mladosti. Nikakav svjetovnjak ne smije što od toga jesti.",Croatian
"Bude  li tko iz neznanja jeo sveti prinos, neka ga nadoknadi svećeniku  dodajući petinu.",Croatian
Neka ne oskvrnjuju svetih prinosa što ih Izraelci Jahvi  podižu.,Croatian
"Jedući ih, navukli bi na se krivnju koja bi ih obvezivala  na nadoknadu, jer ja, Jahve, posvetio sam te prinose.""",Croatian
Jahve reče Mojsiju:,Croatian
"""Govori Aronu, njegovim sinovima  i svim Izraelcima i reci im: 'Svaki čovjek doma Izraelova ili stranac u Izraelu koji donosi  svoj prinos kao zavjet ili kao dragovoljan dar da se prinese  Jahvi kao žrtva paljenica - da bude primljen -",Croatian
"mora prinijeti  muško bez mane, bilo to goveče, ovca ili koza.",Croatian
Nikakvo s  manom na njemu nemojte prinositi jer vam to neće biti primljeno.,Croatian
"Ako tko prinosi Jahvi žrtvu pričesnicu da izvrši kakav  zavjet ili učini dragovoljan prinos, bilo od krupne ili sitne  stoke, ta životinja, da bude primljena, mora biti bez mane; nikakve  mane na njoj ne smije biti.",Croatian
"Nikakvu slijepu, ili hromu, ili  osakaćenu, gušavu, šugavu ili krastavu životinju, nikakvu takvu  Jahvi nemoj prinositi niti ikakvu takvu na žrtvenik kao paljenu  žrtvu Jahvi polagati.",Croatian
"Junca ili ovcu s kakvim udom protegnutim  ili prikaćenim možeš prinijeti kao dragovoljan prinos, ali kao  žrtva zavjetnica neće biti primljena.",Croatian
"Jahvi nemojte prinositi  životinje sa zgnječenim, stučenim, rastrgnutim ili odsječenim  mošnjama. To u svoj zemlji ne činite",Croatian
"niti takvo što primajte  od stranca da to prinesete kao hranu svoga Boga. S manom su jer  su osakaćene. Zato vam neće biti primljene.'""",Croatian
Jahve reče Mojsiju:,Croatian
"""Kad se tele oteli, janje se ojanji ili se kozle okozi, sedam dana neka ostane uza svoju majku. Od osmoga dana može  biti primljeno kao paljena žrtva Jahvi.",Croatian
Ne koljite krave  ni ovce u isti dan s njezinim mladim.,Croatian
"Kad Jahvi žrtvujete žrtvu zahvalnicu, žrtvujte je tako  da budete primljeni.",Croatian
"Neka se žrtva blaguje onoga istog dana;  od nje ništa ne ostavljajte za ujutro. Ja sam Jahve!""",Croatian
"""Moje zapovijedi držite i vršite ih. Ja sam Jahve!",Croatian
"Ne  oskvrnjujte moga svetog imena, nego neka budem proglašen svetim  među Izraelcima - ja, Jahve, koji vas posvećujem.",Croatian
"Ja koji  sam vas izbavio iz zemlje egipatske da budem vaš Bog, ja, Jahve.""",Croatian
Jahve reče Mojsiju:,Croatian
"""Kaži Izraelcima i reci im: Blagdani  Jahvini koje imate sazivati jesu sveti zborovi. Ovo su moji blagdani:",Croatian
"Šest dana neka se posao obavlja, a sedmi je dan subota  - dan potpunog odmora, dan svetoga zbora, kad ne smijete raditi  nikakva posla. Gdje god boravili, subota je Jahvina.""",Croatian
"""A ovo su blagdani Jahvini - sveti zborovi - koje imate  proglasiti u njihovo određeno vrijeme:",Croatian
U prvom mjesecu četrnaestoga dana u suton jest Pasha u  čast Jahvi;,Croatian
petnaestoga dana toga mjeseca jest Blagdan beskvasnih  kruhova u čast Jahvi - sedam dana jedite beskvasan kruh.,Croatian
Prvoga  dana neka vam bude sveti zbor; nikakva težačkog posla nemojte  raditi.,Croatian
"Sedam dana prinosite paljenu žrtvu u čast Jahvi, a  sedmoga dana neka opet bude sveti zbor; nikakva težačkog posla  ne radite.""",Croatian
Jahve reče Mojsiju:,Croatian
"""Kaži Izraelcima i reci im: 'Kad uđete u zemlju koju  vam dajem i u njoj žetvu požanjete, prvi snop svoje žetve donesite  svećeniku.",Croatian
Neka ga on prinese kao žrtvu prikaznicu pred Jahvom  da budete primljeni. Sutradan po suboti neka ga svećenik prinese  kao žrtvu prikaznicu.,Croatian
"A u dan kad budete prinosili snop kao  žrtvu prikaznicu, prinesite Jahvi jednogodišnjeg janjca bez mane  kao žrtvu paljenicu.",Croatian
"Uz to žrtva prinosnica neka bude: dvije  desetine efe najboljeg brašna zamiješena u ulju, kao paljena  žrtva Jahvi na ugodan miris; a s njom ljevanica od vina neka  bude četvrt hina.",Croatian
"Prije toga dana - dok ne donesete prinose  svoga Boga - ne smijete jesti ni kruha, ni pržena zrnja, ni svježa  klasja. To je trajan zakon za vaše naraštaje gdje god vi boravili.'""",Croatian
"""A počevši od sutrašnjega dana po suboti - dana u koji  donesete snop za žrtvu prikaznicu - nabrojte punih sedam tjedana.",Croatian
"Onda na dan po sedmoj suboti, na Pedesetnicu, prinesite Jahvi  novu žrtvu.",Croatian
"Donesite iz svojih stanova po dva kruha za žrtvu  prikaznicu. Neka svaki bude od dvije desetine efe najboljeg brašna;  neka budu ispečeni ukvas, kao prvine Jahvi.",Croatian
"S kruhom prinesite  sedam jednogodišnjih janjaca bez mane, jednoga junca i dva ovna  kao žrtvu paljenicu Jahvi zajedno sa žrtvom prinosnicom i ljevanicom, žrtvom paljenom na ugodan miris Jahvi.",Croatian
"Prinesite i jednoga  jarca kao žrtvu okajnicu, a dva janjca od godine dana za žrtvu  pričesnicu.",Croatian
"Neka ih svećenik prinese pred Jahvom kao žrtvu  prikaznicu povrh kruha od prvina. Uz oba janjca, i ovo je Jahvi  sveto i neka pripadne svećeniku.",Croatian
Toga istog dana sazovite  zbor. Neka vam to bude posvećen zbor - nikakva težačkog posla  ne radite. To je trajan zakon za vaše naraštaje gdje god vi boravili.,Croatian
"Kad budete želi žetvu sa svoje zemlje, nemoj žeti dokraja  svoje njive niti pabirčiti poslije svoje žetve. Ostavi to sirotinji  i strancu. Ja sam Jahve, Bog vaš.""",Croatian
Jahve reče Mojsiju:,Croatian
"""Govori Izraelcima i reci: 'Sedmoga  mjeseca, prvoga dana u mjesecu, neka vam je potpun odmor, proglašen  glasom trube, sveti zbor.",Croatian
"Nikakva teškog posla ne radite;  u čast Jahvi paljenu žrtvu prinesite.'""",Croatian
Reče Jahve Mojsiju:,Croatian
"""Povrh toga, u deseti dan toga  sedmog mjeseca pada Dan pomirenja. Neka vam to bude prigoda za  sveti zbor; postite i prinesite u čast Jahvi paljenu žrtvu.",Croatian
"Toga  dana nemojte raditi nikakva posla. To je, naime, Dan pomirenja, kada će se za vas obaviti obred pomirenja pred Jahvom, Bogom  vašim.",Croatian
"Jest, tko god ne bude postio toga dana, neka se odstrani  iz svoga naroda.",Croatian
"A tko bi god radio kakav posao na taj dan, toga ću ja istrijebiti iz njegova naroda.",Croatian
Nikakva posla  nemojte raditi. To je trajan zakon za vaše naraštaje gdje god  vi boravili.,Croatian
"Neka vam je to subotnji počinak. Postite! Navečer  devetoga dana u mjesecu - od večeri do večeri - prestanite raditi.""",Croatian
Jahve reče Mojsiju:,Croatian
"""Reci Izraelcima: 'Od petnaestoga dana toga sedmog mjeseca  neka se sedam dana drži Blagdan sjenica u čast Jahvi.",Croatian
"Prvoga  dana, u dan svetoga zbora, nikakva težačkog posla nemojte raditi.",Croatian
"Sedam dana prinosite paljenu žrtvu u čast Jahvi. Osmi dan  neka vam bude sveti zbor, kada ćete u čast Jahvi prinijeti paljenu  žrtvu. To je svečani zbor; nikakva težačkog posla nemojte obavljati.'""",Croatian
"""To su blagdani Jahvini koje imate sazvati - sveti zborovi  određeni za prinošenje žrtava u čast Jahvi; žrtava paljenica, prinosnica, žrtava klanica i ljevanica; svaku na njezin pravi  dan,",Croatian
"povrh Jahvinih subota, povrh vlastitih prinosa, povrh  svojih zavjetnih i dragovoljnih darova koje inače prinosite Jahvi.""",Croatian
"""Osim toga, petnaestoga dana mjeseca sedmoga, pošto pokupite  sa zemlje plodove, svetkujte Jahvin blagdan sedam dana. Na prvi  dan i na osmi dan neka je potpun počinak.",Croatian
"Uzmite već prvoga  dana lijepih plodova, palmovih grana, grančica s lisnatih drveta  i potočne vrbovine pa se veselite u nazočnosti Jahve, Boga svoga, sedam dana.",Croatian
Svetkujte tako blagdan u čast Jahvi sedam dana  svake godine. Neka je to trajan zakon za vaše naraštaje. Svetkujte  taj blagdan sedmoga mjeseca.,Croatian
"Sedam dana stanujte u sjenicama.  Svi Izraelovi domoroci neka proborave u sjenicama,",Croatian
"da vaši  potomci znaju kako sam ja učinio da Izraelci žive u sjenicama  kad sam ih izbavio iz zemlje egipatske. Ja sam Jahve, Bog vaš.""",Croatian
I tako Mojsije objavi Izraelcima Jahvine blagdane.,Croatian
Jahve reče Mojsiju:,Croatian
"""Naredi Izraelcima da ti za svijećnjak donose čistoga ulja  od istupanih maslina, da se uvijek održava svjetlo.",Croatian
"Neka ga  Aron svagda sprema pred Jahvom od večeri do jutra u Šatoru sastanka, pred zavjesom Svjedočanstva. Neka je ovo trajan zakon vašim  naraštajima.",Croatian
"Neka Aron neprekidno održava svjetlila na čistome  svijećnjaku pred Jahvom.""",Croatian
"""Potom uzmi najboljeg brašna i od njega ispeci dvanaest  pogača. Neka u svakoj pogači budu dvije desetine efe.",Croatian
Onda  ih poredaj u dva reda - po šest u redu - na čistome stolu što  je pred Jahvom.,Croatian
Na svaki red stavi čistoga tamjana. Neka to  bude hrana prinesena kao spomen - paljena žrtva Jahvi.,Croatian
"Svake  subote, bez prijekida, neka se postavljaju pred Jahvu. To neka  Izraelci vrše zbog vječnoga Saveza.",Croatian
"Neka pripadnu Aronu i  njegovim sinovima. Oni ih imaju blagovati na posvećenu mjestu.  To je njemu vrlo svet dio Jahvinih paljenih žrtava. To neka bude  trajna odredba.""",Croatian
"A sin jedne Izraelke, komu otac bijaše Egipćanin, iziđe  među Izraelce i zametne u taboru svađu s nekim Izraelcem.",Croatian
"Uto  sin Izraelke pogrdi Ime i opsuje ga. Tada ga dovedu Mojsiju.  - Mati mu se zvala Šelomit, a bila je kći Dibrijeva iz plemena  Danova. -",Croatian
Stave ga u zatvor dok im se ne očituje volja Jahvina.,Croatian
Onda Jahve reče Mojsiju:,Croatian
"""Izvedi psovača iz tabora.  Potom svi oni koji su ga čuli neka stave svoje ruke na njegovu  glavu. A onda neka ga sva zajednica kamenuje.",Croatian
Poslije toga ćeš ovako prozboriti Izraelcima: Tko god opsuje Boga svoga neka snosi svoju krivnju;,Croatian
"tko  izgovori hulu na ime Jahvino neka se smakne - neka ga sva zajednica  kamenuje; bio stranac ili domorodac, ako pohuli ime Jahvino,  mora mrijeti.",Croatian
"Ako čovjek zada smrtan udarac drugome, mora se smaknuti.",Croatian
Tko usmrti živinče mora ga nadomjestiti: život za život.,Croatian
Tko ozlijedi svoga bližnjega neka mu se učini kako je  on učinio:,Croatian
"lom za lom, oko za oko, zub za zub - rana koju  je on zadao drugome neka se zada i njemu.",Croatian
"Tko usmrti živinče mora ga nadoknaditi, ali tko ubije  čovjeka mora umrijeti.",Croatian
"Neka vam je jednak sud i strancu i  domorocu. Jer ja sam Jahve, Bog vaš.""",Croatian
"Pošto je Mojsije to izložio Izraelcima, oni izvedu psovača  izvan tabora i zaspu ga kamenjem. Učine, dakle, Izraelci kako  je Jahve Mojsiju naredio.",Croatian
Jahve reče Mojsiju na Sinajskom brdu:,Croatian
"""Govori Izraelcima  i kaži im: Kad uđete u zemlju koju vam dajem, neka ta zemlja održava  Jahvin subotni počinak.",Croatian
"Šest godina zasijavaj svoju njivu, šest godina svoj vinograd obrezuj i beri njegov plod.",Croatian
"Ali  sedme godine neka i zemlja uživa subotnji počinak, Jahvinu subotu:  svoje njive ne zasijavaj niti obrezuj svoga vinograda.",Croatian
Što  samo od sebe uzraste na tvojoj njivi nemoj žeti niti beri grožđe  s neobrezane loze. Neka to bude zemlji godina počivanja.,Croatian
"Zemljišni  počinak neka vam priskrbi prehranu: tebi, tvome sluzi, tvojoj  sluškinji, tvome najamniku koji s tobom živi;",Croatian
"a i tvojoj stoci  i zvjeradi u tvojoj zemlji neka njezini plodovi služe za hranu.""",Croatian
"""Nabroj sedam sedmica takvih godina, sedam puta sedam  godina. Sedam sedmica godina iznosit će ti četrdeset devet godina.",Croatian
"A onda zaori u trubu! U sedmome mjesecu, desetoga dana toga  mjeseca, na Dan pomirenja, zatrubite u trubu širom svoje zemlje.",Croatian
"Tu pedesetu godinu proglasite svetom! Zemljom proglasite  oslobađanje svim njezinim stanovnicima. To neka vam bude jubilej, oprosna godina. Neka se svatko vaš vrati na svoju očevinu; neka  se svatko vrati k svome rodu!",Croatian
"Ta pedesetogodišnjica neka  vam je jubilejska godina: nemojte sijati, nemojte žeti što samo  od sebe uzraste niti berite grožđe s neobrezane loze.",Croatian
Jer  jubilej vam mora biti svet! Hranite se onim što njiva donese  od sebe.,Croatian
Te jubilejske godine neka se svatko vrati na svoju očevinu.,Croatian
"Zato, kad prodajete imanje svome sunarodnjaku ili kupujete  od svoga sunarodnjaka, nemojte nanositi štete svome bratu!",Croatian
"Od  svoga sunarodnjaka kupuj, odbivši samo broj godina poslije jubileja, a on neka ti proda prema broju proizvodnih godina.",Croatian
"Što više  godina, više i cijenu povisi; što manje godina, neka je i cijena  manja. Jer, ono što ti on prodaje jest broj ljetina.",Croatian
"Neka  nitko od vas ne nanosi štete svome sunarodnjaku, nego se boj  Boga svoga! Jer ja sam Jahve, Bog vaš.",Croatian
Vršite moje zakone i moje naredbe; vjerno ih provodite  u djelo pa ćete u sigurnosti živjeti na zemlji.,Croatian
"Zemlja će  davati svoj rod, jest ćete do sitosti i živjet ćete u sigurnosti.",Croatian
Ako biste rekli: 'Čime ćemo se hraniti te sedme godine kad  ne budemo ni sijali ni brali plodova?',Croatian
"evo, blagoslov ću  svoj pustiti na vas: šesta godina rodom će roditi za tri godine.",Croatian
"Kad budete sijali osme godine, hranit ćete se starim prihodom  sve do devete godine; dok ne dođe njezin prihod, jest ćete stari.""",Croatian
"""Zemlja se ne smije prodati potpuno, jer zemlja pripada  meni, dok ste vi samo stranci i gosti kod mene.",Croatian
Zato u svakome  kraju gdje imate zemljišne posjede morate dopustiti otkupljivanje  zemlje.,Croatian
"Ako tvoj brat zapadne u škripac te moradne prodati dio  svoje očevine, neka dođe njegov najbliži izbavitelj i otkupi  što je njegov brat prodao.",Croatian
"Ako nema koga da mu ga otkupi, a poslije i sam postane imućan te stekne sredstva da je otkupi,",Croatian
"neka prebroji godine od prodaje, isplati kupcu svotu za  preostalo vrijeme i vrati se na svoju očevinu.",Croatian
"Ako nema sredstava  da je vrati, onda prodano neka ostane u rukama kupca do jubilejske  godine. A stupivši u jubilej, neka se vrati na svoju očevinu.",Croatian
"Ako tko proda stojnu kuću u gradu zidom obzidanu, može  je otkupiti dokle se ne navrši godina poslije prodaje; otkupni  rok neka je, dakle, jedna godina.",Croatian
"Ako je ne otkupi u roku  od godine, onda kuća u gradu zidom opasana prelazi potpuno kupcu  i njegovim potomcima: ni za jubileja neka se ne vraća.",Croatian
Ali  kuće po selima što nemaju zidova oko sebe neka se smatraju kao  posjedi u polju; mogu se otkupljivati. U jubileju kupac mora  iz njih izići.,Croatian
Kuće koje u levitskim gradovima pripadaju  levitima mogu leviti otkupiti u svako vrijeme.,Croatian
"Ako se koji  levit ne posluži svojim pravom otkupa, onda će kuća što bude  prodana u gradu njegova vlasništva biti za jubileja vraćena.  Jer kod Izraelaca kuće u gradovima levita njihovo su vlasništvo.",Croatian
"Neograđena zemlja oko njihovih gradova ne može se prodati, jer je ona njihovo vlasništvo za sva vremena.""",Croatian
"""Ako tvoj brat zapadne u škripac i ne mogne održavati  svoje odnose s tobom, primi ga; i neka s tobom živi kao stranac  ili gost.",Croatian
"Ne uzimaj od njega ni lihve ni kamata. Boga se  svoga boj, i neka tvoj brat živi s tobom!",Croatian
Ne uzajmljuj mu  novac na kamate niti mu lihvarski davaj svoju hranu.,Croatian
"Ja,  Jahve, Bog vaš, izbavio sam vas iz zemlje egipatske da vam dadem  zemlju kanaansku i budem vaš Bog.",Croatian
"Ako li tvoj brat padne u škripac dok je s tobom u urednim  odnosima te se moradne tebi prodati, nemoj ga prisiliti da služi  kao rob; neka bude kod tebe kao najamnik ili nadničar.",Croatian
Neka  služi kod tebe do jubilejske godine.,Croatian
Onda neka bude slobodan  da ode od tebe - i on i njegova djeca s njim; neka ide natrag  svome rodu i opet zaposjedne svoju djedovinu.,Croatian
"TÓa oni su  moji službenici, ja sam ih izbavio iz zemlje egipatske; oni se  ne smiju prodavati kao robovi.",Croatian
Nemoj s njim grubo postupati!  Boga se svoga boj!,Croatian
"A robove i ropkinje, budeš li ih htio  imati, možete kupiti, i muške i ženske, od naroda koji su oko  vas.",Croatian
Možete ih kupovati i od pridošlica koji s vama borave;  od njihovih obitelji što žive s vama i rođeni su u vašoj zemlji.  Takvi mogu postati vašim vlasništvom.,Croatian
"Njih možete predati  u nasljedstvo svojoj djeci da ih zavazda naslijede u baštinu.  Prema njima možete postupati kao prema robovima. Ali prema svojoj  braći, Izraelcima, nitko ne smije grubo postupati.",Croatian
"Ako se stranac s tobom nastanjen obogati, a tvoj brat, u svojim odnosima prema njemu, zapadne u škripac te se proda  strancu koji je s tobom nastanjen ili kojemu god potomku strančeve  obitelji,",Croatian
on ima pravo i nakon prodaje biti otkupljen. Neka  ga otkupi netko od njegove braće;,Croatian
"ili neka ga otkupi njegov  stric, njegov rođak ili bilo tko od njegove obitelji koji bude  od njegove krvi. Ili, ako ima sredstava, neka se sam otkupi.",Croatian
Sa svojim kupcem neka proračuna vrijeme od godine kad mu  se prodao do jubilejske godine. Cijena za njegovo oslobođenje  neka bude prema broju godina. Vrijeme što ga je proveo sa svojim  vlasnikom neka se procijeni kao vrijeme jednog najamnika.,Croatian
"Ako  ostaje još mnogo godina, neka isplati za svoju otkupninu u omjeru  svoje prodajne svote.",Croatian
"A ako ostaje samo nekoliko godina do  jubilejske godine, neka izračuna pa isplati za svoj otkup prema  godinama službe.",Croatian
Prema njemu neka bude kao prema najamniku  koji se iznajmljuje od godine na godinu. Neka se na tvoje oči  s njim ne postupa grubo.,Croatian
"Ne bude li iskupljen ovako, onda  i on i njegova djeca s njim neka odu u jubilejskoj godini.",Croatian
"Jer  Izraelci su moji službenici; oni su moji službenici koje sam  ja izveo iz zemlje egipatske, ja, Jahve, Bog vaš.""",Croatian
"""Ne pravite sebi kumira; ne podižite sebi ni kipa ni spomen-stupa;  ne postavljajte u svojoj zemlji kamenja s likovima da pred njih  padate.",Croatian
"Održavajte moje subote; poštujte moje Svetište - jer  ja sam Jahve, Bog vaš.""",Croatian
"""Budete li živjeli prema mojim zakonima, održavali moje  zapovijedi i u djelo ih provodili,",Croatian
davat ću vam kiše u pravo  vrijeme te će zemlja rađati rodom a stabla po polju donositi  plodove.,Croatian
"Vršidba će vam stizati berbu, a berba stizati sjetvu.  Jest ćete kruh svoj do sitosti i u svojoj ćete zemlji živjeti  u sigurnosti.",Croatian
Zemlji ću dati mir; tako ćete počivati a da vas nitko  ne plaši. Štetne ću životinje iz zemlje ukloniti; mač neće prolaziti  vašom zemljom.,Croatian
"U bijeg ćete nagoniti svoje neprijatelje, a  oni će padati pred vama od mača.",Croatian
"Petorica vas nagonit će u  bijeg stotinu njih, a stotina vas nagonit će u bijeg deset tisuća  njih. Da, vaši će neprijatelji padati pred vama od mača.",Croatian
K vama ću se okrenuti te vas rodnima činiti i razmnažati.  Držat ću svoj Savez s vama.,Croatian
"Starom ćete se zalihom hraniti; štoviše, trebat će vam  zalihe ispražnjavati da mognete sasipati novo žito.",Croatian
Među vama ću postaviti svoje Prebivalište i neću vas  odbaciti;,Croatian
"među vama ću hoditi i bit ću vam Bog, a vi ćete  mi biti narod.",Croatian
"Ja, Jahve, Bog vaš, izveo sam vas iz zemlje  egipatske da im više ne budete roblje; polomio sam palice vaših  jarmova i učinio da hodate uspravno.""",Croatian
"""Ali ako me ne poslušate i u djelo ne provedete sve ove  moje zapovijedi;",Croatian
"ako odbacite moje zakone, pogazite moje  naredbe i prekršite moj Savez, ne provodeći u djelo sve moje  zapovijedi,",Croatian
"evo što ću ja učiniti vama: podvrgnut ću vas  strepnji, iznemoglosti i groznici što oči troše a život gase.",Croatian
"Sjetve ćete svoje uzalud sijati - neprijatelji vaši njima  će se hraniti. Ja ću se protiv vas okrenuti, a vaši će vas neprijatelji  ametice tući. Oni koji vas mrze gospodarit će nad vama. Bježat  ćete i onda kad vas nitko ne bude progonio.",Croatian
"Pa ako me i unatoč tome ne poslušate, ja ću vas sedmerostruko  kažnjavati za vaše grijehe.",Croatian
"Slomit ću ja vašu drsku silu.  Vaša ću nebesa učiniti poput gvožđa, a zemlju vašu poput tuča.",Croatian
Uzalud će se trošiti vaša snaga. Zemlja vam više neće davati  svoga roda niti će stabla na zemlji donositi svojih plodova.,Croatian
"Budete li se još i dalje protivili, ne htjednete li me  poslušati, sedmerostruko ću još na vama povisiti rane za vaše  grijehe.",Croatian
"Na vas ću pustiti šumsku zvjerad da vas liši djece, blago vam podavi a vas prorijedi tako da vam putovi postanu  pusti.",Croatian
"Ako vas ni to ne popravi nego nastavite življenje koje  se meni protivi,",Croatian
onda ću se i ja suprotstaviti vama i sam  ću vas još sedmerostruko udariti za vaše grijehe.,Croatian
"Na vas  ću dovesti mač neka se iskali osvetom za Savez. A kad se zbijete  u svoje gradove, poslat ću na vas kugu i bit ćete predani u ruke  neprijatelju.",Croatian
"Još kad vam obustavim namicanje kruha, deset  žena moći će vam peći kruh u jednoj peći i na mjeru će vam kruh  davati. Jest ćete, ali se nećete nasititi.",Croatian
"Ako me ni tada ne poslušate nego mi se dalje budete suprotstavljali,",Croatian
i ja ću se vama suprotstaviti - sedmerostruko ću vas kazniti  za vaše grijehe.,Croatian
"Jest ćete meso od svojih sinova, jest ćete  meso od svojih kćeri.",Croatian
"Porušit ću vaše idolske uzvišice; oborit  ću vaše kadione žrtvenike, zgrnut ću vaša mrtva trupla na trupla  vaših kumira i odbacit ću vas.",Croatian
"Gradove ću vaše pretvoriti  u ruševine; svetišta ću vaša opustošiti, vaš ugodni miris neću  više mirisati.",Croatian
Zemlju ću ja pretvoriti u zgarište tako da  će se vaši neprijatelji koji se u njoj nastane zaprepastiti nad  njom.,Croatian
Vas ću rasijati po narodima; izvući ću protiv vas mač  iz korica tako da će vam se zemlja pretvoriti u pustaru a gradovi  u ruševine.,Croatian
Tada će zemlja namiriti svoje subote za sve vrijeme dok  bude pusta i vi budete u zemlji svojih neprijatelja. Otpočinut  će tada zemlja i moći će namiriti svoje subote.,Croatian
"Sve dok bude  pusta, imat će počinak koji nije imala za vaših subota dok ste  vi u njoj stanovali.",Croatian
"A onima od vas koji na životu ostanu  po zemljama svojih neprijatelja, njima ću strah u srce utjerati.  U bijeg će ih nagoniti šuštaj lista što zatrepti. Bježat će kao  što se bježi od mača; padat će, iako ih nitko neće progoniti.",Croatian
"Spoticat će se jedan o drugoga kao kad se bježi ispred mača, premda ih nitko neće progoniti. Nećete se održati pred svojim  neprijateljima;",Croatian
izginut ćete među narodima - proždrijet će  vas zemlja vaših neprijatelja.,Croatian
A koji od vas prežive venut će u zemljama svojih neprijatelja  zbog svojih opačina; venut će i zbog opačina svojih otaca.,Croatian
"Priznat  će tada svoju opačinu i opačinu svojih otaca što su je protiv  mene počinili izdajom, što su mi se protivili.",Croatian
"I ja sam sa morao suprotstaviti njima i odvesti ih u  zemlju njihovih neprijatelja."" ""Onda će se napokon njihovo tvrdokorno srce poniziti; ispaštat  će oni svoju krivnju.",Croatian
Tada ću se ja sjetiti svoga Saveza s Jakovom i svoga  Saveza s Izakom; sjetit ću se svoga Saveza s Abrahamom - zemlje  ću se sjetiti.,Croatian
"Zemlja će, ostavljena od njih, namiriti svoje subote  kad ostane pusta zbog njih. A oni će ispaštati svoju krivnju  što su odbacili moje zapovijedi; što su prezreli moje zakone.",Croatian
"Ali ni onda dok budu u zemlji svojih neprijatelja, neću ih  zabaciti niti ću ih prezreti tako da ih posve uništim i da prekršim  svoj Savez s njima. TÓa ja sam Jahve, Bog njihov.",Croatian
"Radi njih  sjetit ću se Saveza s njihovim precima koje sam izveo iz zemlje  egipatske naočigled naroda da budem njihov Bog, ja Jahve.""",Croatian
"To su odredbe, uredbe i zakoni koje je Jahve uglavio  između sebe i Izraelaca po Mojsiju na Sinajskome brdu.",Croatian
Jahve reče Mojsiju:,Croatian
"""Govori Izraelcima i reci im: 'Ako  tko zaželi podmiriti Jahvi zavjet što vrijedi koliko čovjek,",Croatian
"neka ti je mjerilo: muškarca od dvadeset do šezdeset godina  starosti procijeni pedeset šekela u srebru, prema hramskom šekelu,",Croatian
a žensku procijeni trideset šekela.,Croatian
"A za dob od pet do  dvadeset godina neka tvoja procjena bude: za muškarca dvadeset  šekela, a za žensku deset šekela.",Croatian
"Je li dob od jednoga mjeseca  do pet godina, neka ti je procjena: za muško pet šekela u srebru, a procjena za žensko tri šekela u srebru.",Croatian
"Bude li u starosti  od šezdeset godina ili više, neka ti je procjena: za muškarca  petnaest šekela, a za žensku deset šekela.",Croatian
"Ali ako je tko  siromašan te ne može platiti svoju cijenu, neka ga dovedu pred  svećenika i neka ga svećenik procijeni. Ali neka svećenik procijeni  prema onome što zavjetovalac može dati.",Croatian
"Ako zavjetovani prinos bude od životinja koje se mogu  Jahvi prinositi, svaki takav prinos Jahvi bit će posvećena stvar.",Croatian
"Neka se ne nadomješta niti zamjenjuje za što drugo - bilo  dobro za loše, bilo loše za dobro. Ako li se napravi zamjena  jednoga živinčeta za drugo, onda će i zavjetovano i ono koje  ga je zamijenilo biti posvećena stvar.",Croatian
"Bude li zavjetovani  prinos od nečiste životinje koja se ne može Jahvi prinositi,  neka se takvo živinče dovede k svećeniku",Croatian
"pa neka ga on procijeni.  Bilo skupo, bilo jeftino, kako svećenik procijeni, neka tako  bude.",Croatian
"Zaželi li ga tko otkupiti, neka doda njegovoj procjeni  jednu petinu.",Croatian
"Ako tko posveti svoju kuću zavjetovavši je Jahvi, neka  svećenik procijeni da li je dobra ili loša. Kako svećenik prosudi, neka tako ostane.",Croatian
"Ako onaj koji je svoju kuću zavjetovao  zaželi da je otkupi, neka dometne jednu petinu svoti na koju  je procijenjena pa neka bude njegova.",Croatian
"Ako tko zavjetuje Jahvi dio zemljišta od svoga vlasništva, procijeni ga prema njegovu usjevu: za jedan homer ječmena sjemena  pedeset šekela u srebru.",Croatian
"Zavjetuje li zemljište za jubilejske  godine, neka ostane prema ovoj procjeni.",Croatian
"Ali ako zemljište  zavjetuje poslije jubilejske godine, neka svećenik proračuna  cijenu prema godinama što preostaju do jubilejske godine i prema  tome smanji procjenu.",Croatian
"Ako onaj tko je zemljište zavjetovao  zaželi da ga otkupi, neka doda jednu petinu svoti na koju je  procijenjeno pa neka mu ostane.",Croatian
"Ako zemljište ne otkupi nego  ga proda drugome, ne može se više otkupiti.",Croatian
"Kad zemljište  bude oslobođeno u jubilejskoj godini, neka se posveti Jahvi kao  zavjetovano zemljište i postane svećenikov posjed.",Croatian
"Zavjetuje li tko Jahvi kupljeno zemljište koje nije dio  njegove očevine,",Croatian
neka mu svećenik proračuna razmjernu procjenu  do jubilejske godine. I toga istog dana neka isplati iznos kao  stvar posvećenu Jahvi.,Croatian
U jubilejskoj godini zemljište se ima vratiti onome od  koga je kupljeno - kome pripada zemljišno vlasništvo.,Croatian
Svaka procjena neka se vrši prema hramskom šekelu: dvadeset  gera jedan šekel.,Croatian
"Ali neka nitko ne zavjetuje prvinu od stoke. TÓa prvina  ionako pripada Jahvi - Jahvina je, pa bila od sitnoga bila od  krupnoga blaga.",Croatian
"Bude li od nečiste stoke, može se otkupiti  prema procjeni, dometnuvši petinu cijene. Ako se ne otkupi, neka  se prema procjeni proda.",Croatian
"Ali ništa od 'herema', od onog što je Jahvi izručeno, bio to čovjek ili živinče ili njegovo baštinjeno zemljište,  ništa što je tko Jahvi zavjetom posvetio, ne može se niti prodati  niti otkupiti. Svaka zavjetom posvećena stvar najveća je Jahvina  svetinja.",Croatian
Nijedno ljudsko biće koje bude 'heremom' - prokletstvom  - udareno ne smije se otkupljivati: mora se smaknuti.,Croatian
"Svaka desetina sa zemljišta, bilo od poljskih usjeva  bilo od plodova sa stabala, pripada Jahvi; to je Jahvi posvećeno.",Croatian
"Ako bi tko htio otkupiti koji dio svoje desetine, mora tome  dodati jednu petinu cijene.",Croatian
"Svaka desetina od krupnoga i  sitnoga blaga, to jest svako deseto od svega što prolazi ispod  pastirskog štapa, neka bude posvećeno Jahvi.",Croatian
"Neka se ne gleda  je li dobro ili rđavo; i neka se ne zamjenjuje. Ako se ipak zamijeni, neka je onda i jedno i drugo posvećeno i ne smije se otkupljivati.'""",Croatian
To su zapovijedi koje je Jahve izdao Mojsiju za Izraelce  na Sinajskome brdu.,Croatian
"U Sinajskoj pustinji, u Šatoru sastanka, reče Jahve Mojsiju  prvoga dana drugoga mjeseca, druge godine po izlasku iz zemlje  egipatske:",Croatian
"""Obavite popis sve zajednice izraelske po rodovima  i porodicama, navodeći imena svih muškaraca, glavu po glavu.",Croatian
"Od dvadeset godina naviše, za borbu sposobne u Izraelu, ti  i Aron pobilježite prema njihovim jedinicama.",Croatian
"Neka s vama  bude po jedan čovjek od svakoga plemena, glavari svoga pradjedovskog  doma.",Croatian
"Ovo su imena ljudi koji će vam pomagati: Elisur, sin Šedeurov, za pleme Rubenovo;",Croatian
"Šelumiel, sin Surišadajev, za pleme Šimunovo;",Croatian
"Nahšon, sin Aminadabov, za pleme Judino;",Croatian
"Netanel, sin Suarov, za pleme Jisakarovo;",Croatian
"Eliab, sin Helonov, za pleme Zebulunovo.",Croatian
"Za Josipove sinove: Elišama, sin Amihudov, za pleme Efrajimovo;  Gamliel, sin Pedahsurov, za pleme Manašeovo;",Croatian
"Abidan, sin  Gidonijev, za pleme Benjaminovo;",Croatian
"Ahiezer, sin Amišadajev, za pleme Danovo;",Croatian
"Pagiel, sin Okranov, za pleme Ašerovo;",Croatian
"Elijasaf, sin Deuelov, za pleme Gadovo;",Croatian
"Ahira, sin Enanov, za pleme Naftalijevo.""",Croatian
"To bijahu sazivači zajednice, knezovi pradjedovskih plemena  i glavari rodova izraelskih.",Croatian
Mojsije i Aron onda uzmu one ljude što su po imenu bili  određeni,Croatian
te prvoga dana drugoga mjeseca sazovu svu zajednicu.  Tada se u popis prema rodovima i porodicama po redu unosio broj  osoba starijih od dvadeset godina.,Croatian
"Kako je Jahve naredio  Mojsiju, tako ih je on pobilježio u Sinajskoj pustinji.",Croatian
"Kad se utvrdi potomstvo Rubena, Izraelova prvorođenca, prema njegovim rodovima i porodicama, pribilježiše, glavu po  glavu, imena svih muškaraca od dvadeset godina naviše, svih za  borbu sposobnih.",Croatian
Popisanih od Rubenova plemena bilo je četrdeset  i šest tisuća i pet stotina.,Croatian
"Bili su popisani Šimunovi potomci prema njihovim rodovima  i porodicama: pribilježiše se, glava po glava, imena svih muškaraca  od dvadeset godina naviše, svih za borbu sposobnih.",Croatian
Popisanih  od Šimunova plemena bilo je pedeset i devet tisuća i tri stotine.,Croatian
"Kad se utvrdi potomstvo sinova Gadovih prema njihovim  rodovima i porodicama, pribilježiše se, glava po glava, imena  onih od dvadeset godina i više, svih za borbu sposobnih.",Croatian
Popisanih  od Gadova plemena bilo je četrdeset i pet tisuća i šest stotina  i pedeset.,Croatian
"Kad se utvrdi potomstvo sinova Judinih prema njihovim  rodovima i porodicama, pribilježiše se, glava po glava, imena  onih od dvadeset godina i više, svih za borbu sposobnih.",Croatian
Popisanih  od Judina plemena bilo je sedamdeset i četiri tisuće i šest stotina.,Croatian
"Kad se utvrdi potomstvo sinova Jisakarovih prema njihovim  rodovima i porodicama, pribilježiše se, glava po glava, imena  onih od dvadeset godina i više, svih za borbu sposobnih.",Croatian
Popisanih  od Jisakarova plemena bilo je pedeset i četiri tisuće i četiri  stotine.,Croatian
"Kad se utvrdi potomstvo sinova Zebulunovih prema njihovim  rodovima i porodicama, pribilježiše se, glava po glava, imena  onih od dvadeset godina i više, svih za borbu sposobnih.",Croatian
Popisanih  od Zebulunova plemena bilo je pedeset i sedam tisuća i četiri  stotine.,Croatian
"Josipovi sinovi: Kad se utvrdi potomstvo sinova Efrajimovih, prema njihovim rodovima i porodicama, pribilježiše se, glava  po glava, imena onih od dvadeset godina i više, svih za borbu  sposobnih.",Croatian
Popisanih od Efrajimova plemena bilo je četrdeset  tisuća i pet stotina.,Croatian
"Kad se utvrdi potomstvo sinova Manašeovih, prema njihovim  rodovima i porodicama, pribilježiše se, glava po glava, imena  onih od dvadeset godina i više, svih za borbu sposobnih.",Croatian
Popisanih  od Manašeova plemena bilo je trideset i dvije tisuće i dvjesta.,Croatian
"Kad se utvrdi potomstvo sinova Benjaminovih, prema njihovim  rodovima i porodicama, pribilježiše se, glava po glava, imena  onih od dvadeset godina i više, svih za borbu sposobnih.",Croatian
Popisanih  od Benjaminova plemena bilo je trideset i pet tisuća i četiri  stotine.,Croatian
"Kad se utvrdi potomstvo sinova Danovih, prema njihovim  rodovima i porodicama, pribilježiše se, glava po glava, imena  onih od dvadeset godina i više, svih za borbu sposobnih.",Croatian
Popisanih  od Danova plemena bilo je šezdeset i dvije tisuće i sedam stotina.,Croatian
"Kad se utvrdi potomstvo sinova Ašerovih, prema njihovim  rodovima i porodicama, pribilježiše se, glava po glava, imena  onih od dvadeset godina i više, svih za borbu sposobnih.",Croatian
Popisanih  od Ašerova plemena bila je četrdeset i jedna tisuća i pet stotina.,Croatian
"Kad se utvrdi potomstvo sinova Naftalijevih, prema njihovim  rodovima i porodicama, pribilježiše se, glava po glava, imena  onih od dvadeset godina i više, svih za borbu sposobnih.",Croatian
Popisanih  od Naftalijeva plemena bilo je pedeset i tri tisuće i četiri  stotine.,Croatian
"To su oni koje popisaše Mojsije i Aron sa dvanaest knezova  izraelskih, po jedan na svaki pradjedovski dom.",Croatian
"Bili su popisani  svi Izraelci, prema pradjedovskim domovima, od dvadeset godina  i više, svi za borbu sposobni u Izraelu.",Croatian
"Bilo je, dakle,  svih popisanih šest stotina i tri tisuće i pet stotina i pedeset.",Croatian
Među te nisu se ubrojili Levijevci prema svojem pradjedovskom  plemenu.,Croatian
"Jahve je, naime, rekao Mojsiju:",Croatian
"""Nipošto nemoj  popisivati Levijeva plemena niti ga unosi u popis Izraelaca.",Croatian
Nego ti sam odredi Levijevce za službu u Prebivalištu svjedočanstva;  za sav njegov namještaj i sve što na nj spada; neka oni nose  Prebivalište i sav njegov namještaj; neka oni u njemu poslužuju  i oko njega tabore.,Croatian
"Kad se Prebivalište mora premještati, neka ga Levijevci rastave; a kad se s Prebivalištem treba utaboriti, neka ga Levijevci opet podignu. Svjetovnjak koji bi mu se primakao  neka se pogubi.",Croatian
"Neka Izraelci logoruju svatko u svome taboru;  svatko kod svoje zastave, po četama.",Croatian
"Levijevci neka borave  oko Prebivališta svjedočanstva, da se gnjev ne obori na izraelsku  zajednicu. Neka tako Levijevci stražu straže oko Prebivališta  svjedočanstva.""",Croatian
Izraelci učine kako je Jahve Mojsiju naredio. U svemu  tako urade.,Croatian
Jahve reče Mojsiju i Aronu:,Croatian
"""Neka Izraelci logoruju svatko  kod svoje zastave, pod znakovima svojih pradjedovskih domova;  neka se utabore oko Šatora sastanka, ali malo podalje.",Croatian
"Sprijeda, s istočne strane, zastava Judina tabora, prema  njihovim četama. Glavar je Judinih potomaka Nahšon, sin Aminadabov.",Croatian
Njegova vojska broji sedamdeset i četiri tisuće i šest stotina  popisanih.,Croatian
"Do njega neka taboruje Jisakarovo pleme. Glavar je Jisakarovih  potomaka Netanel, sin Suarov.",Croatian
Njegova vojska broji pedeset  četiri tisuće i četiri stotine popisanih.,Croatian
"Onda pleme Zebulunovo. Glavar je Zebulunovih potomaka  Eliab, sin Helonov.",Croatian
Njegova vojska broji pedeset i sedam tisuća  i četiri stotine popisanih.,Croatian
"Prema njihovim četama, svih je upisanih u Judinu taboru  sto osamdeset i šest tisuća i četiri stotine. Neka oni prvi stupaju!",Croatian
"S juga je zastava tabora Rubenova, prema njihovim četama.  Glavar je Rubenovih potomaka Elisur, sin Šedeurov.",Croatian
Njegova  vojska broji četrdeset i šest tisuća i pet stotina popisanih.,Croatian
"Do njega neka taboruje pleme Šimunovo. Glavar je Šimunovih  potomaka Šelumiel, sin Surišadajev.",Croatian
Njegova vojska broji  pedeset i devet tisuća i tri stotine popisanih.,Croatian
"Onda pleme Gadovo. Glavar je Gadovih potomaka Elijasaf, sin Deuelov.",Croatian
Njegova vojska broji četrdeset i pet tisuća  šest stotina i pedeset popisanih.,Croatian
"Prema njihovim četama, svih je upisanih u taboru Rubenovu  sto pedeset i jedna tisuća četiri stotine i pedeset. Neka oni  stupaju drugi!",Croatian
"Potom neka ide Šator sastanka, tako da tabor levitski  bude usred drugih tabora. Kako taboruju, onako neka i stupaju:  svatko pod svojom zastavom.",Croatian
"Sa zapada, zastava tabora Efrajimova, prema njihovim  četama. Glavar je Efrajimovih potomaka Elišama, sin Amihudov.",Croatian
Njegova vojska broji četrdeset tisuća i pet stotina popisanih.,Croatian
"Do njega je pleme Manašeovo. Glavar je Manašeovih potomaka  Gamliel, sin Pedahsurov.",Croatian
Njegova vojska broji trideset i  dvije tisuće i dvjesta popisanih.,Croatian
"Onda je pleme Benjaminovo. Glavar je potomaka Benjaminovih  Abidan, sin Gidonijev.",Croatian
Njegova vojska broji trideset i pet  tisuća i četiri stotine popisanih.,Croatian
"Prema njihovim četama, svih je upisanih u Efrajimovu  taboru sto i osam tisuća i sto. Oni neka stupaju treći!",Croatian
"Sa sjevera, zastava tabora Danova, prema njihovim četama.  Glavar je Danovih potomaka Ahiezer, sin Amišadajev.",Croatian
Njegova  vojska broji šezdeset i dvije tisuće i sedam stotina popisanih.,Croatian
"Do njega neka se utabori pleme Ašerovo. Glavar je Ašerovih  potomaka Pagiel, sin Okranov.",Croatian
Njegova vojska broji četrdeset  i jednu tisuću i pet stotina popisanih.,Croatian
"Onda pleme Naftalijevo. Glavar je Naftalijevih potomaka  Ahira, sin Enanov.",Croatian
Njegova vojska broji pedeset i tri tisuće  i četiri stotine popisanih.,Croatian
"Svih je popisanih u taboru Danovu sto pedeset i sedam  tisuća i šest stotina. Neka oni stupaju posljednji pod svojim  zastavama.""",Croatian
"To su popisani Izraelci prema pradjedovskim domovima.  Svih je upisanih u taborima, po njihovim četama, šest stotina  i tri tisuće i pet stotina i pedeset.",Croatian
"Levijevci nisu bili  upisivani s Izraelcima, kako je Jahve naredio Mojsiju.",Croatian
"U svemu su Izraelci učinili kako je Jahve naredio Mojsiju.  Tako su taborovali pod svojim zastavama i tako išli, svatko prema  svom rodu i porodici.",Croatian
Ovo je potomstvo Aronovo i Mojsijevo iz vremena kad je Jahve  Mojsiju govorio na Sinajskom brdu.,Croatian
"Ovo su bila imena Aronovih sinova: prvorođenac Nadab,  zatim Abihu, Eleazar i Itamar.",Croatian
"To su imena Aronovih sinova, svećenika pomazanih, za svećeništvo posvećenih.",Croatian
"Ali Nadab  i Abihu umriješe pred Jahvom kad su u Sinajskoj pustinji pred  njim prinosili neposvećenu vatru. Kako nisu imali sinova, to  su Eleazar i Itamar služili kao svećenici u nazočnosti svoga  oca Arona.",Croatian
Jahve reče Mojsiju:,Croatian
"""Dozovi pleme Levijevo neka stane  pred svećenika Arona. Neka mu poslužuju;",Croatian
"neka vrše njegovu  dužnost i dužnost sve zajednice pred Šatorom sastanka, služeći  Prebivalištu.",Croatian
"Neka se brinu za sav namještaj u Šatoru sastanka, za dužnost sinova izraelovih, i obavljaju službu u Prebivalištu.",Croatian
Podaj levite Aronu i njegovim sinovima. Neka mu ih Izraelci  potpuno daruju.,Croatian
"Arona i njegove sinove postavi da vrše svoju  svećeničku službu. A svjetovnjak koji bi se tome približio neka  se pogubi.""",Croatian
Jahve reče Mojsiju:,Croatian
"""Ja, evo, uzimam Levijevce između  Izraelaca namjesto svih prvorođenaca - onih koji otvaraju materinju  utrobu kod Izraelaca. Moji su, dakle, Levijevci!",Croatian
"Meni, naime, pripada svaki prvorođenac. Onoga dana kad sam pobio sve prvence  u zemlji egipatskoj, sebi sam posvetio sve prvorođence u Izraelu  - i od ljudi i od stoke. Oni su moji. Ja sam Jahve.""",Croatian
Jahve reče Mojsiju u Sinajskoj pustinji:,Croatian
"""Popiši  Levijevce po njihovim porodicama i rodovima; popiši sve muškarce  od jednoga mjeseca i više.""",Croatian
"Na zapovijed Jahvinu Mojsije ih popisa, kako mu je bilo  naređeno.",Croatian
"Ovo su poimenice bili sinovi Levijevi: Geršon,  Kehat i Merari.",Croatian
A ovo su imena Geršonovih sinova po njihovim rodovima:  Libni i Šimi.,Croatian
"A sinovi su Kehatovi po svojim rodovima: Amram, Jishar, Hebron i Uziel.",Croatian
Sinovi su Merarijevi po svojim rodovima:  Mahli i Muši. To su Levijevi rodovi po svojim porodicama.,Croatian
Od Geršona lozu vuče rod Libnijev i rod Šimijev. To su  rodovi Geršonovaca.,Croatian
Njih je u popisu svih muškaraca od jednoga  mjeseca naviše ubilježeno sedam tisuća i pet stotina.,Croatian
Rodovi  Geršonovaca taborovali su za Prebivalištem prema zapadu.,Croatian
"Glava  porodice Geršonovaca bijaše Elijasaf, sin Laelov.",Croatian
"Geršonovci  su se u Šatoru sastanka brinuli za Prebivalište, za Šator i njegov  krov, za zavjese na ulazu u Šator sastanka;",Croatian
"onda za dvorišne  zavjese, za zavjesu na ulazu u dvorište što je oko Prebivališta  i žrtvenika, za njihova užeta i za sve što spada na tu službu.",Croatian
"Od Kehata potječe rod Amramov, rod Jisharov, rod Hebronov  i rod Uzielov. To su rodovi Kehatovaca.",Croatian
"Kad se popisaše svi  muškarci od jednoga mjeseca naviše, bilo ih je osam tisuća i  šest stotina. Oni su se brinuli za Svetište.",Croatian
Rodovi Kehatovaca taborovali su s južne strane Prebivališta.,Croatian
"Glava rodova u domu Kehatovu bijaše Elisafan, sin Uzielov.",Croatian
"Oni su se brinuli za Kovčeg, stol, svijećnjak, žrtvenik i  sveti pribor kojim su se služili i, konačno, za zavjesu i za  sve što joj pripada.",Croatian
"Vrhovni poglavar levita bio je Eleazar, sin svećenika  Arona. On je vršio nadzor nad onima koji su se brinuli za Svetište.",Croatian
Od Merarija potječe rod Mahlijev i rod Mušijev. To su  Merarijevi rodovi.,Croatian
Njih je u popisu svih muškaraca od jednoga  mjeseca i više ubilježeno šest tisuća i dvije stotine.,Croatian
"Glava  rodova u domu Merarijevu bijaše Suriel, sin Abihajilov. Oni su  taborovali sa sjeverne strane Prebivališta.",Croatian
"Merarijevci su  se brinuli za trenice Prebivališta, za njegove priječnice, za  stupce i njihova podnožja, za sav njegov pribor i za sve što  spada na njegovu službu.",Croatian
"Povrh toga, za stupove uokolo predvorja, njihova podnožja, kočiće i užeta.",Croatian
"Pred Prebivalištem prema istoku, pred Šatorom sastanka  s istočne strane, utaborivali se Mojsije, Aron i njihovi sinovi, kojima je u ime Izraelaca bila povjerena služba u Svetištu.  Svjetovnjak koji bi se približio imao se pogubiti.",Croatian
"Svih popisanih Levijevaca od jednoga mjeseca naviše,  koje je na Jahvinu zapovijed po njihovim rodovima popisao Mojsije  i Aron, bijaše dvadeset i dvije tisuće.",Croatian
"Jahve rekne Mojsiju: ""Popiši sve muške prvorođence izraelske  od jednoga mjeseca naviše te načini popis njihovih imena.",Croatian
"I  levite dodijeli meni - ja sam Jahve - namjesto svih prvorođenaca  izraelskih, a stoku levitsku namjesto sve prvenčadi stoke izraelske.""",Croatian
"Tako Mojsije popiše sve prvorođence izraelske, kako mu  je Jahve naredio.",Croatian
Svih muških prvorođenaca od jednoga mjeseca  naviše bijaše u popisu imena dvadeset i dvije tisuće i dvije  stotine sedamdeset i tri.,Croatian
Tada Jahve reče Mojsiju:,Croatian
"""Uzmi levite namjesto svih  prvorođenaca izraelskih, a stoku levitsku namjesto stoke njihove;  leviti neka budu moji. Ja sam Jahve.",Croatian
"A za otkupninu dvjesta  sedamdeset i triju izraelskih prvorođenaca što ih je više nego  levita,",Croatian
"uzmi pet šekela po glavi, uzmi ih prema hramskom  šekelu: dvadeset gera - jedan šekel.",Croatian
"Onda podaj taj novac  Aronu i njegovim sinovima za otkupninu onih kojih je odviše.""",Croatian
Tako Mojsije primi taj novac kao otkupninu za prvorođence  koji su nadilazili broj onih koje su leviti otkupili.,Croatian
Od  izraelskih je prvorođenaca primio u srebru tisuću trista šezdeset  i pet šekela hramske mjere.,Croatian
"Po nalogu Jahvinu Mojsije predade  novac te otkupnine Aronu i njegovim sinovima, kako je Jahve Mojsiju  naredio.",Croatian
Jahve reče Mojsiju i Aronu:,Croatian
"""Izdvojite između sinova Levijevih  glavare Kehatovih sinova po rodovima i porodicama njihovim:",Croatian
"od  trideset godina naviše, sve do pedeset godina - sve koji mogu  ući u red da vrše službe u Šatoru sastanka.",Croatian
A služba je Kehatovih  sinova u Šatoru sastanka: briga za svetinje nad svetinjama.,Croatian
"Kad se tabor diže na put, neka uđu Aron i njegovi sinovi  te skinu zaštitnu zavjesu i njom pokriju Kovčeg svjedočanstva.",Croatian
"Neka onda na nj stave pokrivalo od fine kože, a po njemu neka  razastru platno, potpuno ljubičasto. Potom neka Kovčegu namjeste  motke.",Croatian
"Po stolu prinošenja neka prostru ljubičasto platno. Onda  neka na nj stave zdjele, žlice, krčage i vrčeve za ljevanice.  Kruh neprekidnog prinošenja neka također bude na njemu.",Croatian
"To  neka prekriju tamnocrvenim platnom, a preko njega neka prebace  pokrivalo od fine kože. Potom neka stolu namjeste motke.",Croatian
"Neka zatim uzmu ljubičasto platno i pokriju svijećnjak  za svjetlo i njegove svjetiljke, njegove usekače, njegove lugare  i sve posude za ulje kojima se ono poslužuje.",Croatian
Neka ga stave  sa svim njegovim priborom na pokrivalo od fine kože pa polože  na nosiljku.,Croatian
Po zlatnom žrtveniku neka razastru ljubičasto platno  i prekriju ga pokrivalom od fine kože. Potom neka mu namjeste  motke.,Croatian
Neka sad uzmu sav pribor što se upotrebljava za službu  u Svetištu pa ga stave na ljubičasto platno i onda prekriju pokrivačem  od fine kože. Zatim neka sve to polože na nosiljku.,Croatian
Neka  pometu pepeo sa žrtvenika i po njemu razastru crveno platno.,Croatian
"Na nj neka postave sav pribor što se upotrebljava za službu:  kadionike, viljuške, lopatice i zdjele - sve posuđe za žrtvenik.  Po njemu onda neka razastru pokrivalo od fine kože. Zatim neka  namjeste motke.",Croatian
"Pošto Aron i njegovi sinovi završe pokrivanje Svetišta  i svega svetog posuđa, u času kad imadne tabor krenuti na put, neka dođu potomci Kehatovi da to ponesu. No svetih se predmeta  ne smiju doticati da ne poginu. To je dužnost Kehatovih potomaka u Šatoru sastanka.",Croatian
"A Eleazar, sin svećenika Arona, neka se brine za ulje  svijećnjaka, za mirisni kad, za trajnu prinosnicu i za ulje pomazanja;  neka se brine za sve Prebivalište, za sve što je u njemu - za  Svetište i njegovo posuđe.""",Croatian
Jahve reče Mojsiju i Aronu:,Croatian
"""Ne dopustite da nestane  pleme rodova Kehatovih između levita.",Croatian
"Ovako postupajte s  njima, da žive i ne izginu primičući se najvećim svetinjama:  neka dođu Aron i njegovi sinovi da postave svakoga od njih na  njegovu službu i uz njegovu dužnost.",Croatian
"Oni neka ne ulaze ni  da začas pogledaju Svetište da ne bi poginuli.""",Croatian
Jahve reče Mojsiju:,Croatian
"""Popiši i Geršonove sinove po  njihovim porodicama i njihovim rodovima, od trideset godina naviše, sve do pedesete godine;",Croatian
popiši ih sve koji mogu ići u red  da vrše službu u Šatoru sastanka.,Croatian
A ovo je služba rodova Geršonovaca pri radu i prenošenju:,Croatian
"neka nose zavjese Prebivališta, Šator sastanka s njegovim  krovom, pokrivalo od fine kože što je povrh njega, i zavjesu  na ulazu u Šator sastanka;",Croatian
"onda, dvorišne zavjese, zavjesu  s vrata na ulazu u predvorje što opkoljuje Prebivalište i žrtvenik, konopce i sav pribor za njihovu službu; što god treba oko tih  stvari raditi, neka učine.",Croatian
Neka Geršonovci obavljaju sve  svoje dužnosti - sve što imaju nositi i sve što imaju raditi  - po nalogu Arona i njegovih sinova. Njihovoj brizi povjerite  sve što treba da nose.,Croatian
"To je služba rodova Geršonovaca u  Šatoru sastanka. Njihova služba neka bude pod vodstvom Itamara, sina svećenika Arona.""",Croatian
"""Sinove Merarijeve popiši po rodovima i porodicama njihovim.",Croatian
"Popiši ih od trideset godina naviše, sve do pedeset godina, koji mogu ući u red da vrše službu u Šatoru sastanka.",Croatian
"Za  sve njihove službe u Šatoru sastanka dužnost im je da nose trenice  za Prebivalište, njegove priječnice, njegove stupce i njegova  podnožja;",Croatian
"stupce što okružuju predvorje, njihova podnožja, njihove kočiće, njihove konopce, sa svim priborom za njihovu  službu. Poimenično popišite predmete što su im povjereni da ih  nose.",Croatian
"To je služba rodova Merarijevaca u svemu što imaju činiti  u Šatoru sastanka pod vodstvom Itamara, sina svećenika Arona.""",Croatian
"Mojsije, Aron i glavari zajednice popisali su Kehatove  sinove po njihovim rodovima i porodicama -",Croatian
"sve koji mogu  ući u red da vrše službu u Šatoru sastanka, od trideset godina  naviše, sve do pedeset godina.",Croatian
I popisanih po njihovim rodovima  bijaše dvije tisuće sedam stotina i pedeset.,Croatian
"To je popis  rodova Kehatovaca, svih koji su služili u Šatoru sastanka, a  koje popisa Mojsije i Aron na zapovijed što je Jahve dade Mojsiju.",Croatian
"Popisanih sinova Geršonovih po njihovim rodovima i porodicama,",Croatian
"od trideset godina naviše, sve do pedeset godina, svih koji  mogu ući u red da vrše službu u Šatoru sastanka -",Croatian
"popisanih, dakle, po njihovim rodovima i porodicama bijaše dvije tisuće  šest stotina i pedeset.",Croatian
"To je popis rodova Geršonovaca, svih  koji su služili u Šatoru sastanka, a koje popisa Mojsije i Aron  na Jahvinu zapovijed.",Croatian
"Popis rodova Merarijevih sinova po njihovim rodovima  i porodicama,",Croatian
"od trideset godina naviše, sve do pedeset godina, svih koji mogu ući u red da vrše službu u Šatoru sastanka -",Croatian
"popisanih, dakle, po njihovim rodovima bijaše tri tisuće  dvjesta.",Croatian
To je popis Merarijevaca što su ga sastavili Mojsije  i Aron na zapovijed koju je Jahve dao Mojsiju.,Croatian
"Svih, dakle, popisanih levita koje su popisali Mojsije, Aron i glavari izraelski po njihovim rodovima i porodicama,  od trideset godina naviše do pedeset godina -",Croatian
svih koji su  ušli u službu posluživanja i službu prenošenja u Šatoru sastanka  -,Croatian
bilo je osam tisuća pet stotina i osamdeset.,Croatian
Na zapovijed  koju je Jahve dao Mojsiju svakoga su unijeli u popis prema onom  u čemu je služio i što je prenosio. Popisali su ih kako je Jahve  zapovjedio Mojsiju.,Croatian
Jahve reče Mojsiju:,Croatian
"""Naredi Izraelcima da iz tabora odstrane  svakoga gubavca, svakoga koji imadne izljev i svakoga koji se  onečisti mrtvim tijelom.",Croatian
"Odstranite i muške i ženske! Izvan  tabora ih istjerajte da ne onečiste svoje tabore u kojima ja  boravim među njima.""",Croatian
"Izraelci tako učine: istjeraju ih iz tabora. Kako je Jahve  rekao Mojsiju, tako Izraelci učine.",Croatian
Jahve reče Mojsiju:,Croatian
"""Kaži Izraelcima: Kad koji čovjek  ili žena počini bilo kakav grijeh na štetu čovjeka ogriješivši  se protiv Jahve, i osjeti se krivim,",Croatian
"neka prizna počinjeni  grijeh, nadoknadi štetu što bolje može te još doda tome petinu  i dadne onome kome je nanio nepravdu.",Croatian
"Ako čovjek ne bi imao bližeg rođaka kome bi se nadoknada  mogla uručiti, dužna nadoknada pripada Jahvi za svećenika, ne  računajući u to pomirbenoga ovna kojim će svećenik izvršiti nad  krivcem obred pomirenja.",Croatian
I svaka podizanica od svih posvećenih  stvari što ih Izraelci svećeniku donose njemu pripada.,Croatian
"Svakome  idu stvari koje je posvetio; i neka svećeniku bude ono što njemu  tko dadne.""",Croatian
Jahve reče Mojsiju:,Croatian
"""Govori Izraelcima i reci im:  Ako nekome žena pođe stranputicom te mu se iznevjeri",Croatian
"i netko  s njom legne, ali to ostane sakriveno očima njezina muža i žena  ostane neotkrivena iako se oskvrnula te protiv nje ne bude svjedoka  budući da u činu nije bila uhvaćena -",Croatian
i sad muža obuzme duh  ljubomore i on postane ljubomoran na svoju ženu koja se oskvrnula;  ili ako ga spopadne duh ljubomore te postane ljubomoran na svoju  ženu a da se ona nije oskvrnula -,Croatian
"neka taj muž dovede svoju  ženu svećeniku. Neka za nju donese prinos: desetinu efe ječmenog  brašna. Neka po njemu ne polijeva ulja niti na nj stavlja tamjana, jer to je prinosnica za ljubomoru, spomen-prinosnica da podsjeti  na grijeh.",Croatian
Neka svećenik povede tu ženu i postavi je pred Jahvu.,Croatian
"Sad neka svećenik uzme posvećene vode u kakvu zemljanu posudu  i, uzevši prašine što je na podu Prebivališta, neka je svećenik  ubaci u vodu.",Croatian
"Pošto je svećenik postavio ženu pred Jahvu, neka joj otkrije glavu a na njezine ruke stavi spomen-prinosnicu, to jest žitnu prinosnicu za ljubomoru, s svećenik neka drži  u ruci vodu gorčine i prokletstva.",Croatian
"Zatim neka svećenik ženu  zakune. Neka joj reče: 'Ako nikad čovjek s tobom nije ležao te  ako nisi išla stranputicom i oskvrnula se dok si bila pod vlašću  svoga muža, budi pošteđena od ove vode gorčine i prokletstva!",Croatian
Ali ako si išla stranputicom dok si bila pod vlašću svoga  muža te se oskvrnula; ako je koji čovjek osim tvoga muža legao  s tobom ...',Croatian
"Ovdje neka svećenik zakune ženu ovom kletvom:  neka joj rekne: Jahve te postavio za prokletstvo i kletvu među  tvojim narodom, učinio da ti uvene rodnica i da ti se utroba  nadme!",Croatian
"Neka ova voda prokletstva zađe u tvoju utrobu! Trbuh  ti se od nje naduo, a rodnica uvenula! - A žena neka poprati:  Amen! Amen!",Croatian
Potom neka ta prokletstva svećenik napiše na list pa  ih ispere u vodu gorčine.,Croatian
"Onda neka ženu napoji vodom gorčine  i prokletstva, da bi se voda gorčine po njoj razišla i napunila  je gorkošću.",Croatian
"Neka svećenik onda uzme iz ženine ruke prinosnicu  za ljubomoru, prinese je pred Jahvom kao žrtvu prikaznicu te  je donese na žrtvenik.",Croatian
"Zagrabivši od prinosnice punu pregršt  kao spomen-žrtvu, neka to sažeže u kad na žrtveniku. Napokon, neka ženu napoji vodom.",Croatian
"Pošto je napoji vodom, bude li oskvrnuta  iznevjerivši se svome mužu, voda prokletstva ući će u nju i napunit  će je gorčinom; njezina će se utroba naduti a rodnica uvenuti  - ta će žena postati prokletstvom u svome narodu.",Croatian
"A ako žena  ne bude oskvrnuta nego nevina, neće joj biti ništa i imat će  djece.",Croatian
"To je obred u slučaju ljubomore, kad žena pođe stranputicom  i oskvrne se dok je pod vlašću svoga muža;",Croatian
"ili kad kojega  čovjeka obuzme duh ljubomore te postane ljubomoran na svoju ženu.  Neka, dakle, postavi svoju ženu pred Jahvu, a svećenik neka nad  njom izvrši sav ovaj obred.",Croatian
"Neka je muž slobodan od krivnje, a žena neka snosi svoju krivnju.""",Croatian
Jahve reče Mojsiju:,Croatian
"""Govori Izraelcima i reci im: 'Ako tko, bilo čovjek ili žena, položi nazirejski zavjet te se posveti  Jahvi,",Croatian
"neka se suzdržava od vina i svakoga opojnog pića. Neka  ne pije ni ukiseljena vina niti ukiseljena opojnog pića; a niti  kakva soka od grožđa neka ne pije; neka ne jede grožđa, ni svježa  ni suha.",Croatian
Sve vrijeme svoga nazireata ne smije jesti ništa  što rađa lozov trs - od zelena grožđa do komine.',Croatian
"Sve dok traje njegov nazirejski zavjet, neka britva ne  prelazi preko njegove glave; dok se ne navrši vrijeme što ga  je Jahvi zavjetovao, neka bude posvećen i pusti kose da mu slobodno  rastu na glavi.",Croatian
Za sve vrijeme svoga zavjeta Jahvi neka se  ne primiče nikakvu mrtvacu.,Croatian
"Neka se ne onečišćuje ni zbog  svoga oca, ni zbog svoje majke, svoga brata ili svoje sestre  ako bi umrli, jer na svojoj glavi nosi posvećenje svoga Boga.",Croatian
Sve vrijeme svoga nazireata on je posvećen Jahvi.,Croatian
"Umre li tko nenadanom smrću pokraj njega, onečistivši  tako njegovu posvećenu glavu, neka na dan svoga očišćenja obrije  svoju glavu - neka je obrije sedmoga dana.",Croatian
"A osmoga dana  neka donese svećeniku, na ulazu u Šator sastanka, dvije grlice  ili dva golubića.",Croatian
"Neka svećenik prinese jedno kao žrtvu okajnicu, a drugo kao žrtvu paljenicu, zatim neka nad njim izvrši obred  pomirenja zbog ljage kojom se okaljao uz mrtvaca. Toga dana neka  posveti svoju glavu;",Croatian
"neka zavjetuje Jahvi dane svoga nazireata;  neka donese jednogodišnjeg janjca kao žrtvu naknadnicu. Prijašnje  vrijeme neka se ne računa, jer je njegov nazireat bio oskvrnjen.",Croatian
"Ovo je obred za nazirejca: na dan kad se navrši vrijeme  njegova nazireata, neka ga dovedu na ulaz Šatora sastanka.",Croatian
"Kao  svoj prinos neka Jahvi donese: jednogodišnjeg janjca bez mane  za žrtvu paljenicu; jednogodišnje žensko janje, bez mane, za  žrtvu okajnicu; jednoga ovna, bez mane, za žrtvu pričesnicu;",Croatian
"nadalje, košaru neukvasanih pogača od najboljeg brašna, u  ulju zamiješenih i neukvasanih kolača, namazanih uljem, s njihovim  prinosnicama i ljevanicama.",Croatian
"Svećenik, pošto to donese pred Jahvu, neka prinese njegovu  okajnicu i paljenicu.",Croatian
Zatim neka prinese ovna Jahvi kao žrtvu  pričesnicu zajedno s košarom neukvasanih pogača. I njegovu prinosnicu  i njegovu ljevanicu neka prinese svećenik.,Croatian
"Na ulazu u Šator  sastanka neka nazirejac obrije svoju posvećenu glavu i, uzevši  uvojke sa svoje posvećene glave, neka ih stavi na vatru što gori  pred žrtvom pričesnicom.",Croatian
"Zatim neka svećenik uzme kuhano pleće ovna, jednu neukvasanu  pogaču iz košare i jedan neukvasani kolač i stavi to na ruke  nazirejcu pošto ovaj obrije svoje posvećene kose.",Croatian
"Neka to  svećenik prinese kao žrtvu prikaznicu pred Jahvom. To je svetinja  što pripada svećeniku, osim grudi prikaznice i stegna podizanice.  Poslije toga nazirejac može piti vina.""",Croatian
"Ovo je obred nazirejca, ne računajući ono što bi još  mogla prinijeti njegova ruka. Ako je povrh svoga nazireata obećao  kakav dar, neka povrh obreda svoga nazireata učini kako je zavjetovao.",Croatian
Jahve reče Mojsiju:,Croatian
"""Reci Aronu i njegovim sinovima:  'Ovako blagoslivljajte Izraelce govoreći im:",Croatian
Neka te blagoslovi Jahve i neka te čuva!,Croatian
"Neka te Jahve licem svojim obasja, milostiv ti bude!",Croatian
"Neka pogled svoj Jahve svrati na te i mir ti donese!' Tako neka stavljaju moje ime nad sinove Izraelove, i ja ću  ih blagoslivljati.""",Croatian
"U onaj dan kad Mojsije završi podizanje Prebivališta i kad  ga pomaza i posveti sa svim njegovim posuđem, a tako i žrtvenik  sa svim njegovim priborom,",Croatian
"pristupe glavari izraelski, starješine  njihovih pradjedovskih domova, to jest knezovi plemenski koji  su vodili popisivanje,",Croatian
i dovedu svoje prinose pred Jahvu:  šestora teretna kola i dvanaest volova - jedna kola za dvojicu  glavara i vola za svakoga pojedinoga. Dovedu ih pred Prebivalište.,Croatian
Tada Jahve progovori Mojsiju:,Croatian
"""Primi to od njih za upotrebu  pri službi u Šatoru sastanka; onda to podaj svakome levitu prema  njegovoj službi.""",Croatian
Mojsije uze kola i volove pa ih dade levitima.,Croatian
"Dvoja  kola i četiri vola dade Geršonovcima prema njihovoj službi,",Croatian
"a  četvera kola i osam volova dade Merarijevcima prema njihovoj  službi pod vodstvom Itamara, sina svećenika Arona.",Croatian
"Kehatovcima  nije dao ništa, jer je njihova zadaća bila nositi posvećene predmete  na ramenima.",Croatian
"Tada glavari prinesu prinos za posvetu žrtvenika na dan  njegova pomazanja. Dok su glavari prinosili svoje prinose pred  žrtvenik,",Croatian
"Jahve progovori Mojsiju: ""Svakoga dana neka po  jedan glavar donese svoj prinos za posvetu žrtvenika!""",Croatian
"Prvoga dana donese svoj prinos Nahšon, sin Aminadabov, od plemena Judina.",Croatian
"Njegov je prinos bio: jedna srebrna zdjela  teška sto trideset šekela i jedan srebrni kotlić od sedamdeset  šekela, prema hramskom šekelu; jedno i drugo bijaše napunjeno  najboljim brašnom, zamiješenim u ulju, za prinosnicu.",Croatian
Onda  jedna zlatna posudica od deset šekela puna tamjana;,Croatian
"jedan  junac, jedan ovan, jedno janje od godinu dana za paljenicu;",Croatian
"jedan  jarac za žrtvu okajnicu,",Croatian
"a za žrtvu pričesnicu: dva vola, pet ovnova, pet kozlića i pet jednogodišnjih janjaca. To je  bio prinos Nahšona, Aminadabova sina.",Croatian
"Drugoga dana donese svoj prinos Netanel, sin Suarov,  glavar Jisakarovaca.",Croatian
"Za svoj prinos donio je: jednu srebrnu  zdjelu tešku sto trideset šekela, jedan srebrni kotlić od sedamdeset  šekela, prema hramskom šekelu; oboje puno najboljeg brašna, zamiješena  u ulju, za prinosnicu;",Croatian
onda jednu zlatnu posudicu od deset  šekela punu tamjana;,Croatian
"jednog junca, jednoga ovna, jedno janje  od godinu dana za paljenicu;",Croatian
"jednog jarca za okajnicu,",Croatian
"a  za pričesnicu: dva vola, pet ovnova, pet kozlića i pet jednogodišnjih  janjaca. To je bio prinos Netanela, Suarova sina.",Croatian
"Trećega dana donese svoj prinos glavar Zebulunovaca,  Eliab, sin Helonov.",Croatian
"Njegov je prinos bio: jedna srebrna zdjela  teška sto trideset šekela i jedan srebrni kotlić od sedamdeset  šekela, prema hramskom šekelu; oboje puno najboljeg brašna, zamiješena  u ulju, za prinosnicu;",Croatian
jedna zlatna posudica puna tamjana;,Croatian
"jedan junac, jedan ovan, jedno janje od godinu dana za paljenicu;",Croatian
"jedan jarac za okajnicu,",Croatian
"a za pričesnicu: dva vola, pet  ovnova, pet kozlića i pet jednogodišnjih janjaca. To je bio prinos  Eliaba, Helonova sina.",Croatian
"Četvrtog dana donese svoj prinos glavar Rubenovaca, Elisur, sin Šedeurov.",Croatian
"Njegov je prinos bio: jedna srebrna zdjela  teška sto trideset šekela, jedan srebrni kotlić od sedamdeset  šekela, prema hramskom šekelu; oboje puno najboljeg brašna, zamiješena  u ulju, za prinosnicu;",Croatian
onda jedna zlatna posudica od deset  šekela puna tamjana;,Croatian
"jedan junac, jedan ovan, jedno janje  od godinu dana za paljenicu;",Croatian
"jedan jarac za okajnicu,",Croatian
"a  za pričesnicu: dva vola, pet ovnova, pet kozlića i pet jednogodišnjih  janjaca. To je bio prinos Elisura, Šedeurova sina.",Croatian
"Petoga dana donese svoj prinos glavar Šimunovaca, Šelumiel, sim Surišadajev.",Croatian
"Njegov je prinos bio: jedna srebrna zdjela  teška sto trideset šekela, jedan srebrni kotlić od sedamdeset  šekela, prema hramskom šekelu; oboje napunjeno najboljim brašnom, zamiješenim u ulju, za prinosnicu;",Croatian
onda jedna zlatna posudica  od deset šekela puna tamjana;,Croatian
"jedan junac, jedan ovan, jedno  janje od godinu dana za paljenicu;",Croatian
"jedan jarac za okajnicu,",Croatian
"a za pričesnicu: dva vola, pet ovnova, pet kozlića i pet  jednogodišnjih janjaca. To je bio prinos Šelumiela, Surišadajeva  sina.",Croatian
"Šestoga dana donese svoj prinos glavar Gadovaca, Elijasaf, sin Deuelov.",Croatian
"Njegov je prinos bio: jedna srebrna zdjela  teška sto trideset šekela, jedan srebrni kotlić od sedamdeset  šekela, prema hramskom šekelu; oboje napunjeno najboljim brašnom, zamiješenim u ulju, za prinosnicu;",Croatian
onda jedna zlatna posudica  od deset šekela puna tamjana;,Croatian
"jedan junac, jedan ovan, jedno  janje od godinu dana za paljenicu;",Croatian
"jedan jarac za okajnicu,",Croatian
"a za pričesnicu: dva vola, pet ovnova, pet kozlića i pet  jednogodišnjih janjaca. To je bio prinos Elijasafa, Deuelova  sina.",Croatian
"Sedmoga dana donese svoj prinos glavar Efrajimovaca,  Elišama, sin Amihudov.",Croatian
"Njegov je prinos bio: jedna srebrna  zdjela teška sto trideset šekela i jedan srebrni kotlić od sedamdeset  šekela, prema hramskom šekelu; oboje puno najboljeg brašna, zamiješena  u ulju, za prinosnicu;",Croatian
onda jedna zlatna posudica od deset  šekela puna tamjana;,Croatian
"jedan junac, jedan ovan, jedno janje  od godinu dana za paljenicu,",Croatian
"jedan jarac za okajnicu,",Croatian
"a  za pričesnicu: dva vola, pet ovnova, pet kozlića i pet jednogodišnjih  janjaca. To je bio prinos Elišama, Amihudova sina.",Croatian
"Osmoga dana donese svoj prinos glavar Manašeovaca, Gamliel, sin Pedahsurov.",Croatian
"Njegov je prinos bio: jedna srebrna zdjela  teška sto trideset šekela i jedan srebrni kotlić od sedamdeset  šekela, prema hramskom šekelu; oboje napunjeno najboljim brašnom, zamiješenim u ulju, za prinosnicu;",Croatian
onda jedna zlatna posudica  od deset šekela puna tamjana;,Croatian
"jedan junac, jedan ovan, jedno  janje od godinu dana za paljenicu;",Croatian
"jedan jarac za okajnicu,",Croatian
"a za pričesnicu: dva vola, pet ovnova, pet kozlića i pet  jednogodišnjih janjaca. To je bio prinos Gamliela, Pedahsurova  sina.",Croatian
"Devetoga dana donese svoj prinos glavar Benjaminovaca, Abidan, sin Gidonijev.",Croatian
"Njegov je prinos bio: jedna srebrna  zdjela teška sto trideset šekela i jedan srebrni kotlić od sedamdeset  šekela, prema hramskom šekelu; oboje napunjeno najboljim brašnom, zamiješenim u ulju, za prinosnicu;",Croatian
"onda jedna zlatna posudica  od deset šekela puna tamjana,",Croatian
"jedan junac, jedan ovan, jedno  janje od godinu dana za paljenicu;",Croatian
"jedan jarac za okajnicu,",Croatian
"a za pričesnicu: dva vola, pet ovnova, pet kozlića i pet  jednogodišnjih janjaca. To je bio prinos Abidana, Gidonijeva  sina.",Croatian
"Desetoga dana donese svoj prinos glavar Danovaca, Ahiezer, sin Amišadajev.",Croatian
"Njegov je prinos bio: jedna srebrna zdjela  teška sto trideset šekela i jedan srebrni kotlić od sedamdeset  šekela, prema hramskom šekelu; oboje napunjeno najboljim brašnom, zamiješenim u ulju, za prikaznicu;",Croatian
onda jedna zlatna posudica  od deset šekela puna tamjana;,Croatian
"jedan junac, jedan ovan, jedno  janje od godinu dana za paljenicu;",Croatian
"jedan jarac za okajnicu,",Croatian
"a za pričesnicu: dva vola, pet ovnova, pet kozlića i pet  jednogodišnjih janjaca. To je bio prinos Ahiezera, Amišadajeva  sina.",Croatian
"Jedanaestoga dana donese svoj prinos glavar Ašerovaca, Pagiel, sin Okranov.",Croatian
"Njegov je prinos bio: jedna srebrna  zdjela teška sto trideset šekela i jedan srebrni kotlić od sedamdeset  šekela, prema hramskom šekelu; oboje napunjeno najboljim brašnom, zamiješenim u ulju, za prinosnicu;",Croatian
onda jedna zlatna posudica  od deset šekela puna tamjana;,Croatian
"jedan junac, jedan ovan, jedno  janje od godinu dana za paljenicu;",Croatian
"jedan jarac za okajnicu,",Croatian
"a za pričesnicu: dva vola, pet ovnova, pet kozlića i pet  jednogodišnjih janjaca. To je bio prinos Pagiela, Okranova sina.",Croatian
"Dvanaestoga dana donese svoj prinos glavar Naftalijevaca, Ahira, sin Enanov.",Croatian
"Njegov je prinos bio: jedna srebrna zdjela  teška sto trideset šekela i jedan srebrni kotlić od sedamdeset  šekela, prema hramskom šekelu; oboje napunjeno najboljim brašnom, zamiješenim u ulju, za prinosnicu;",Croatian
onda jedna zlatna posudica  od deset šekela puna tamjana;,Croatian
"jedan junac, jedan ovan, jedno  janje od godinu dana za paljenicu;",Croatian
"jedan jarac za okajnicu,",Croatian
"a za pričesnicu: dva vola, pet ovnova, pet kozlića i pet  jednogodišnjih janjaca. To je bio prinos Ahire, Enanova sina.",Croatian
"To su bili prinosi glavara izraelskih za posvetu žrtvenika  na dan kad bijaše pomazan: dvanaest srebrnih zdjela, dvanaest  srebrnih kotlića i dvanaest zlatnih posudica.",Croatian
Svaka srebrna  zdjela težila je sto trideset šekela; svaki kotlić sedamdeset  šekela. Svega srebra u posuđu bilo je dvije tisuće i četiri stotine  hramskih šekela.,Croatian
"Zlatnih posudica punih tamjana bilo je dvanaest, svaka posudica težila je deset hramskih šekela. Sve zlato u  posudicama težilo je sto dvadeset šekela.",Croatian
"Sve stoke za paljenicu: dvanaest junaca, dvanaest ovnova, dvanaest jednogodišnjih janjaca s njihovim prinosima. Za okajnicu  dvanaest jaraca.",Croatian
"Sve stoke za pričesnicu: dvadeset i četiri  vola, šezdeset ovnova, šezdeset kozlića i šezdeset janjaca od  godine dana. To je bio prinos za posvetu žrtvenika pošto bijaše pomazan.",Croatian
"Kad bi Mojsije ulazio u Šator sastanka da razgovara s  Njim, slušao bi glas kako mu govori ozgo s Pomirilišta što je  bilo na Kovčegu svjedočanstva, među dva kerubina. Tada bi mu  govorio.",Croatian
Jahve reče Mojsiju:,Croatian
"""Govori Aronu i reci mu: 'Kad budeš  palio svjetionice, neka sedam svjetionica svijetli na prednjoj  strani svijećnjaka.'""",Croatian
"Aron i učini tako: smjesti svjetionice na prednju stranu  svijećnjaka, kako je Jahve Mojsiju naredio.",Croatian
Svijećnjak bijaše  skovan od zlata; skovan od svoga podnožja do svoje čaške. Svijećnjak  je bio napravljen prema uzorku što ga je Jahve pokazao Mojsiju.,Croatian
Jahve reče Mojsiju:,Croatian
"""Uzmi levite između Izraelaca i  očisti ih!",Croatian
"Ovako s njima postupi da ih očistiš: poškropi ih  vodom za okajavanje; a oni neka se obriju po svemu svome tijelu, neka operu svoju odjeću i bit će čisti.",Croatian
"Neka zatim uzmu jednog  junca i prinosnicu od najboljeg brašna, zamiješena u ulju. A  ti uzmi drugog junca za okajnicu.",Croatian
Dovedi onda levite pred  Šator sastanka i skupi svu izraelsku zajednicu.,Croatian
"Kad dovedeš  levite pred Jahvu, neka Izraelci stave na njih svoje ruke.",Croatian
"Neka  zatim Aron prinese levite, kao prikaznicu pred Jahvom, u ime  Izraelaca. Tako će njihov posao biti da služe Jahvi.",Croatian
"Neka  potom leviti stave svoje ruke juncima na glave; onda jednoga  prinesi kao okajnicu, a drugoga kao paljenicu Jahvi, da se izvrši  obred pomirenja nad levitima.",Croatian
"Stavivši levite pred Arona  i njegove sinove, prikaži ih Jahvi žrtvom prikaznicom.",Croatian
Odvoji  tako levite između Izraelaca da budu moji.,Croatian
"Poslije toga,  pošto ih očistiš i prineseš žrtvom prikaznicom, neka leviti uđu  u službu Šatora sastanka.",Croatian
"Jer oni su između Izraelaca meni  potpuno darovani; njih sam sebi uzeo namjesto svih koji otvaraju  majčinu utrobu, svih izraelskih prvorođenaca.",Croatian
"Svako, naime, prvorođenče među Izraelcima, kako čedo tako i živinče, moje  je; sebi sam ih posvetio onoga dana kad sam pobio svu prvorođenčad  u zemlji egipatskoj.",Croatian
Tako sam uzeo levite namjesto svih izraelskih  prvorođenaca.,Croatian
"I predao sam levite između Izraelaca kao dar  Aronu i njegovim sinovima da mjesto Izraelaca obavljaju službu  u Šatoru sastanka; da nad njima obavljaju obred pomirenja, tako  da kakva nedaća ne bi pogodila Izraelce što bi se približili  Svetištu.""",Croatian
"Mojsije, Aron i sva izraelska zajednica učine tako s  levitima; kako je Jahve naredio Mojsiju za levite, tako im Izraelci  i učine.",Croatian
Leviti se očiste i operu svoju odjeću; onda ih Aron  prinese pred Jahvu žrtvom prikaznicom. Aron nad njima obavi obred  pomirenja da ih očisti.,Croatian
"Poslije toga uđu leviti u službu  u Šator sastanka, u nazočnosti Arona i njegovih sinova. Kako  je Jahve naredio Mojsiju za levite, tako su s njima i uradili.",Croatian
Jahve reče Mojsiju:,Croatian
"""I ovo se tiče levita: od dvadeset  i pet godina naviše neka leviti po redu preuzimaju službu u Šatoru  sastanka.",Croatian
"A kad kome bude pedeset godina, neka istupi iz  službe i neka više ne služi.",Croatian
"Ali može pomagati svojoj braći  u vršenju njihovih dužnosti u Šatoru sastanka, no sam ne mora  vršiti službe. Tako postupi prema levitima za njihove dužnosti!""",Croatian
Prvoga mjeseca druge godine nakon izlaska iz zemlje egipatske  Jahve reče Mojsiju u Sinajskoj pustinji:,Croatian
"""Neka Izraelci slave  Pashu u njezino vrijeme.",Croatian
"Slavite je u njezino vrijeme, u suton, četrnaestoga dana ovoga mjeseca; slavite je prema svim njezinim  propisima i običajima.""",Croatian
Tako Mojsije reče Izraelcima da slave Pashu.,Croatian
"I oni  su je slavili u Sinajskoj pustinji, u suton, prvoga mjeseca,  četrnaestoga dana u mjesecu. Kako je god Jahve Mojsiju naredio, tako su Izraelci i učinili.",Croatian
A bijaše ljudi onečišćenih mrtvacem; ti nisu mogli slaviti  Pashu onoga dana. Dođu tako pred Mojsija i Arona istoga dana,Croatian
"pa reknu: ""Mrtvacem smo se onečistili; ipak, zašto bi nam  bilo uskraćeno prinositi Jahvi žrtvu u njezino vrijeme usred  Izraelovih sinova?""",Croatian
"Mojsije im reče: ""Strpite se da čujem  što će Jahve za vas odrediti.""",Croatian
I Jahve reče Mojsiju:,Croatian
"""Ovako kaži Izraelcima: 'Kad  se tko između vas ili vaših potomaka onečisti mrtvacem ili je  na daleku putu, neka ipak slavi Pashu Jahvi.",Croatian
Neka je slave  u suton četrnaestog dana drugoga mjeseca. Neka je blaguju s neukvasanim  kruhom i gorkim zeljem;,Croatian
neka ništa od nje ne ostavljaju za  ujutro; neka ni jedne kosti na njoj ne lome. Neka je slave prema  propisima Pashe.,Croatian
"Onaj koji je čist a ne bude na putovanju  pa ipak propusti proslaviti Pashu, neka se iskorijeni iz svoga  naroda. Budući da nije prinio Jahvi žrtve u njezino vrijeme,  takav neka snosi svoju krivnju.",Croatian
"Ako s vama boravi stranac i Pashu prinosi Jahvi, neka  je prinosi prema propisima i običajima njezinim. Neka bude jedan  zakon za vas, bio to stranac ili domorodac.'""",Croatian
"Na dan kad je podignuto Prebivalište oblak prekri Prebivalište, Šator svjedočanstva. Od večeri do jutra stajao je u obliku ognja  nad Prebivalištem.",Croatian
"Tako ga je oblak neprestano zaklanjao, a noću bijaše poput ognja.",Croatian
"Kad bi se god oblak digao sa  Šatora, Izraelci bi poslije toga krenuli. A gdje bi oblak stao, tu bi se i Izraelci utaborili.",Croatian
Na zapovijed Jahvinu Izraelci  su kretali na put i na Jahvinu se zapovijed utaborivali. Sve  vrijeme što bi oblak stajao nad Prebivalištem oni su taborovali.,Croatian
"Ako bi oblak dugo stajao nad Prebivalištem, Izraelci su slušali  Jahvin nalog i ne bi polazili na put.",Croatian
"Ali ako bi se dogodilo  da oblak ostane nad Prebivalištem malo vremena, oni bi se na  Jahvinu zapovijed utaborili i na Jahvinu zapovijed opet krenuli  na put.",Croatian
"Ako bi se oblak digao pošto se zadržao od večeri  do jutra, oni bi tada ujutro krenuli na put. Danju ili noću,  kad bi se oblak digao, oni bi krenuli na put.",Croatian
"Dva dana ili  mjesec ili godinu - dok bi oblak ostajao nad Prebivalištem -  Izraelci su taborovali, ne krećući na put, a čim bi se digao, oni bi krenuli.",Croatian
"Po zapovijedi Jahvinoj stajahu u taboru  i po zapovijedi Jahvinoj kretahu na put. Držali su se Jahvina  naloga, kako Jahve bijaše zapovjedio Mojsiju.",Croatian
Jahve reče Mojsiju:,Croatian
"""Napravi sebi dvije trube; napravi  ih od kovana srebra. Neka ti služe za sazivanje zajednice i za  pokretanje tabora.",Croatian
"Kad se u njih zatrubi, neka se sva zajednica  skupi k tebi na ulazu u Šator sastanka.",Croatian
"Ako li se zatrubi  u jednu, neka se k tebi skupe glavari izraelski, tisućnici.",Croatian
"Kad  popratite trubljenje bojnim poklikom, neka krenu logori utaboreni  na istočnoj strani.",Croatian
"Kad popratite trubljenje bojnim poklikom  po drugi put, neka krenu logori utaboreni s južne strane: neka  se trubljenje poprati bojnim poklikom da oni krenu.",Croatian
"Trubite  i da skupite zajednicu, ali bez bojnog poklika.",Croatian
"Neka u trube  trube svećenici, sinovi Aronovi. Neka vam to bude trajnom uredbom  za vaše naraštaje.",Croatian
"Kad u svojoj zemlji pođete u rat na neprijatelja koji  vas pritisne, zaorite na trube s bojnim poklikom, i Jahve, Bog  vaš, sjetit će se vas i bit ćete izbavljeni od svojih neprijatelja.",Croatian
"Na dan svoje svečanosti, svojih blagdana ili svojih mjesečevih  mlađaka, dok prinosite svoje paljenice i pričesnice, trubite  u trube. Neka to za vas bude spomen pred Bogom vašim. Ja sam  Jahve, Bog vaš.""",Croatian
Druge godine drugoga mjeseca dvadesetog dana u mjesecu  diže se oblak iznad Prebivališta svjedočanstva.,Croatian
Tada se Izraelci  zapute iz Sinajske pustinje na svoja putovanja. Oblak se zaustavi  u pustinji Paranu.,Croatian
Tako na Jahvinu zapovijed danu Mojsiju krenuše prvi put.,Croatian
"Prva je krenula zastava tabora Judinih sinova u svojim četama.  Nad njihovom vojskom bijaše Nahšon, sin Aminadabov;",Croatian
"nad vojskom  plemena Jisakarovaca stajaše Netanel, sin Suarov,",Croatian
"a nad vojskom  plemena Zebulunovaca bijaše Eliab, sin Helonov.",Croatian
"Zatim, pošto je rastavljeno Prebivalište, krenuše Geršonovci  i Merarijevci noseći Prebivalište.",Croatian
"Potom krenu zastava tabora Rubenova u svojim četama.  Nad njihovom vojskom bijaše Elisur, sin Šedeurov;",Croatian
"nad vojskom  plemena Šimunovaca stajao je Šelumiel, sin Surišadajev;",Croatian
"nad  vojskom plemena Gadovaca bio je Elijasaf, sin Deuelov.",Croatian
Potom krenuše Kehatovci noseći posvećene predmete. Tako  je Prebivalište bilo podignuto prije njihova dolaska.,Croatian
"Onda krenu zastava tabora Efrajimovaca u svojim četama.  Nad njihovom vojskom bijaše Elišama, sin Amihudov,",Croatian
"nad vojskom  plemena Manašeovaca stajaše Gamliel, sin Pedahsurov;",Croatian
"nad  vojskom plemena Benjaminovaca bijaše Abidan, sin Gidonijev.",Croatian
"A kao zalazna straža za sve tabore krenu, u svojim četama, zastava tabora Danovaca. Nad njihovom je vojskom stajao Ahiezer, sin Amišadajev.",Croatian
"Nad vojskom plemena Ašerovaca bio je Pagiel, sin Okranov;",Croatian
"a nad vojskom plemena Naftalijevaca bio je  Ahira, sin Enanov.",Croatian
Takav je bio red putovanja Izraelaca svrstanih u svoje  čete. Tako su putovali.,Croatian
"Mojsije reče Hobabu, sinu Midjanca Reuela, Mojsijeva  tasta: ""Zaputili smo se u kraj o kojemu je Jahve rekao: 'Dat  ću vam ga!' Pođi s nama i dobro ćemo ti činiti, jer je Jahve  obećao sreću Izraelu.""",Croatian
"""Ne idem"", odgovori mu, ""nego se vraćam u svoju zemlju;  k svojima se vraćam.""",Croatian
"""Molim te, ne ostavljaj nas!"" - reče. ""Budući da znaš  gdje nam se treba u pustinji utaboriti, valjat ćeš nam kao oči.",Croatian
"Ako s nama pođeš, dobročinstva koja nam Jahve bude udijelio  s tobom ćemo dijeliti.""",Croatian
Od Jahvina brda putovali su tri dana hoda. Kovčeg Jahvina  saveza išao je pred njima ta tri dana hoda da im potraži mjesto  odmora.,Croatian
"Danju je opet Jahvin oblak bio nad njima, kako bi  se iz tabora zaputili.",Croatian
"Kad bi Kovčeg polazio, Mojsije bi rekao: ""Ustani, Jahve! Neprijatelji tvoji neka se rasprše! Koji tebe mrze nek' bježe pred tobom!""",Croatian
"A kad bi se zaustavljao, popratio bi: ""Vrati se, o Jahve! Izraelu ti si tisuće bezbrojne!""",Croatian
"I stade narod zlobno mrmljati u Jahvine uši. Kad to ču Jahve, planu gnjevom. Jahvin oganj izbi među njima i spali jedan kraj  tabora.",Croatian
"Narod zavapi Mojsiju, a Mojsije se pomoli Jahvi i  oganj se utiša.",Croatian
"Ono se mjesto prozva Tabera, jer je Jahvin  oganj ondje zaplamtio na njih.",Croatian
"Svjetinu koja se oko njih skupila obuzme pohlepa za jelom.  Izraelci se opet upuste u jadikovanje govoreći: ""Tko će nas nasititi  mesom?",Croatian
"Sjećamo se kako smo u Egiptu jeli badava ribe, krastavaca, dinje, prÓase, luka i češnjaka.",Croatian
"Sad nam život vene; nema  ničega, osim mÓane, pred našim očima.""",Croatian
MÓana je bila kao zrno korijandera i nalik na bdelij.,Croatian
"Narod išao naokolo, skupljao je, a onda tro kamenom na kamenoj  ploči ili stÓupao u stÓupi. Kuhao ju je u loncu i od nje pravio  kolače. Okus joj bijaše kao okus kolača zgotovljena u ulju.",Croatian
"Kad  bi se noću spuštala rosa po taborištu, s njome bi se spustila  i mÓana.",Croatian
"Mojsije je slušao kako jadikuje narod u svojim obiteljima, svatko na ulazu u svoj šator. Gnjev Jahvin žestoko planu i Mojsije  se ražalosti.",Croatian
"""Zašto zlostavljaš slugu svoga?"" - upravi Mojsije riječ  Jahvi. ""Zašto nisam stekao milost u tvojim očima kad si na me  uprtio teret svega ovog naroda?",Croatian
"Zar je od mene potekao sav  ovaj narod? Zar sam ga ja rodio, kad veliš: 'Nosi ga u svome  krilu, kao što dojilja nosi dojenče, u zemlju što sam je pod  zakletvom obećao njihovim očevima!'",Croatian
Odakle meni meso da ga  dam svemu ovom puku koji plače oko mene govoreći: 'Daj nam mesa  da jedemo!',Croatian
Ja sam ne mogu nositi sav ovaj narod. Preteško  je to za me.,Croatian
"Ako ćeš ovako sa mnom postupati, radije me ubij, ako sam stekao milost u tvojim očima, da više ne gledam svoga  jada.""",Croatian
"Onda Jahve reče Mojsiju: ""Skupi mi sedamdeset muževa  između starješina izraelskih za koje znaš da su starješine narodu  i njegovi nadglednici. Dovedi ih u Šator sastanka pa neka ondje  zauzmu svoja mjesta s tobom.",Croatian
Ja ću sići i ondje s tobom govoriti;  uzet ću nešto duha koji je na tebi i stavit ću ga na njih. Tako  će s tobom nositi teret naroda da ga ne nosiš sam.,Croatian
"Nadalje, kaži narodu: Za sutra se posvetite i jest ćete  mesa, jer ste mrmljali u uši Jahvi govoreći: 'Tko će nas nasititi  mesa? U Egiptu nam je bilo dobro.' Jahve će vam, dakle, dati  mesa da jedete.",Croatian
"Nećete ga jesti samo jedan dan, ni dva dana, ni pet dana, ni deset dana, ni dvadeset dana,",Croatian
"nego cio mjesec, sve dok vam ne izbije na nosnice i ne ogadi vam se, jer ste  odbacili Jahvu koji je među vama mrmljajući pred njim riječima:  'Zašto smo uopće odlazili iz Egipta!'""",Croatian
"""Naroda u kojemu se nalazim"", odgovori Mojsije, ""ima  šest stotina tisuća pješaka, a ti kažeš: 'Mesa ću im dati da  jedu mjesec dana.'",Croatian
"Može li im se naklati sitne i krupne stoke  da im dostane? Mogu li im se sve ribe iz mora zgrnuti da im bude  dosta?""",Croatian
"Jahve reče Mojsiju: ""Zar je ruka Jahvina tako kratka?  Sad ćeš vidjeti hoće li se obistiniti moja riječ ili neće.""",Croatian
Mojsije izađe i kaza narodu Jahvine riječi. Onda skupi  sedamdeset muževa između narodnih starješina i smjesti ih oko  Šatora.,Croatian
"Jahve siđe u oblaku i poče s njim govoriti. Zatim  uze od duha koji bijaše na njemu i stavi na onu sedamdesetoricu  starješina. Kad duh počinu na njima, počeše prorokovati, ali  to više nikad ne učiniše.",Croatian
"Dvojica ostadoše u taboru. Jednome je bilo ime Eldad, a drugome Medad. Duh je i na njima počinuo - bili su i oni među  upisanima, premda nisu došli u tabor - te počeše u taboru prorokovati.",Croatian
"Neki mladić otrča te javi Mojsiju: ""Eldad i Medad"", reče, ""prorokuju u taboru!""",Croatian
"Jošua, sin Nunov, koji je posluživao  Mojsija od svoje mladosti, prozbori i reče: ""Mojsije, gospodaru  moj, ušutkaj ih!""",Croatian
"Mojsije mu odgovori: ""Zar si zavidan zbog  mene! Oh, kad bi sav narod Jahvin postao prorok! Kad bi Jahve  na njih izlio svoga duha!""",Croatian
Potom se Mojsije i starješine  izraelske vrate u tabor.,Croatian
"Tada Jahve zapovjedi te zapuhnu vjetar i nanese prepelice  od mora i sasu ih na tabor, na dan hoda i s ove i s one strane  tabora, na dva lakta iznad zemlje.",Croatian
"Narod je ustao te je toga  cijeloga dana, svu noć i cio sutrašnji dan skupljao prepelice.  Onaj tko ih je skupio najmanje imao je deset homera.",Croatian
Zatim  ih razastriješe oko tabora. Meso još bijaše među njihovim zubima  - još ga nisu prožvakali - kadli planu Jahvin gnjev protiv naroda:  Jahve udari narod strašnim pomorom.,Croatian
"Ono se mjesto prozva Kibrot Hataava, jer su ondje pokopali  one koji se bijahu polakomili.",Croatian
Iz Kibrot Hataave narod se zaputi u Haserot. I utabori  se u Haserotu.,Croatian
A Mirjam i Aron uzeše rogoboriti protiv Mojsija zbog žene  Kušanke kojom se oženio; jer bijaše uzeo za ženu jednu Kušanku.,Croatian
"""Zar je samo Mojsiju govorio Jahve?"" - rekoše mu. ""Zar  i nama nije govorio?"" Jahve to ču.",Croatian
"Mojsije je bio veoma skroman  čovjek, najskromniji čovjek na zemlji.",Croatian
"I odmah reče Jahve Mojsiju, Aronu i Mirjami: ""Vas se troje  pojavite u Šatoru sastanka."" Njih se troje pojavi.",Croatian
"U stupu  oblaka siđe Jahve te stade na ulazu u Šator. Zovnu Arona i Mirjamu.  Kad njih dvoje istupi naprijed,",Croatian
"reče Jahve: ""Saslušajte riječi moje: Nađe li se među vama prorok, u viđenju njemu ja se javljam, u snu njemu progovaram.",Croatian
Ali nije tako sa slugom mojim Mojsijem. Od svih u kući mojoj najvjerniji je on.,Croatian
"Iz usta u usta njemu ja govorim, očevidnošću, a ne zagonetkama, i lik Jahvin on smije gledati. Kako se onda niste bojali govoriti protiv sluge moga Mojsija?""",Croatian
"Uskipjevši gnjevom na njih, Jahve ode.",Croatian
"Čim se od šatora  oblak udaljio, gle! Mirjam ogubavi, kao snijegom posuta. Aron  se okrenu prema Mirjami, a to guba na njoj.",Croatian
"Tada rekne Aron Mojsiju: ""Gospodaru moj, ne svaljuj na  nas kazne za grijeh koji smo u ludosti počinili i kojega smo  krivci.",Croatian
"Ne daj da ona ostane kao mrtvo dijete kojemu je već  na izlasku iz majčine utrobe meso napol uništeno!""",Croatian
"Tada zavapi Mojsije Jahvi: ""Bože, molim te, ozdravi je!""",Croatian
"""Da joj je otac njezin pljunuo u lice"", reče Jahve Mojsiju, ""zar se ne bi morala stidjeti sedam dana? Neka i ona bude odvojena  izvan tabora sedam dana, pa neka se poslije opet pripusti.""",Croatian
Tako je Mirjam bila odvojena izvan tabora sedam dana.  Narod nije na put polazio dok Mirjam nije opet bila pripuštena.,Croatian
Poslije toga narod krenu iz Haserota i utabori se u pustinji  Paranu.,Croatian
Jahve reče Mojsiju:,Croatian
"""Pošalji ljude, po jednoga čovjeka  iz pojedinog pradjedovskog plemena, da izvide kanaansku zemlju, koju dajem Izraelcima. Pošaljite sve njihove glavare!""",Croatian
Na Jahvinu zapovijed Mojsije ih posla iz pustinje Parana.  Svi ti ljudi bijahu glavari Izraelaca.,Croatian
"A ovo su njihova imena: Šamua, sin Zakurov, od plemena Rubenova;",Croatian
"Šafat, sin Horijev, od plemena Šimunova;",Croatian
"Kaleb, sin Jefuneov, od plemena Judina;",Croatian
"Jigal, sin Josipov, od plemena Jisakarova;",Croatian
"Hošea, sin Nunov, od plemena Efrajimova;",Croatian
"Palti, sin Rafuov, od plemena Benjaminova;",Croatian
"Gadiel, sin Sodijev, od plemena Zebulunova;",Croatian
"Gadi, sin  Susijev, od plemena Josipova, od plemena Manašeova;",Croatian
"Amiel, sin Gemalijev, od plemena Danova;",Croatian
"Setur, sin Mikaelov, od  plemena Ašerova;",Croatian
"Nahbi, sin Vofsijev, od plemena Naftalijeva;",Croatian
"Geuel, sin Makijev, od plemena Gadova.",Croatian
"To su imena ljudi koje je Mojsije poslao da izvide zemlju.  A Hošeu, sina Nunova, Mojsije prozva Jošuom.",Croatian
"Posla ih Mojsije da izvide kanaansku zemlju pa im reče:  ""Idite gore u Negeb, onda se popnite na brdo.",Croatian
"Razgledajte  zemlju kakva je. Je li narod koji u njoj živi jak ili slab, malobrojan  ili mnogobrojan?",Croatian
Kakva je zemlja u kojoj živi: dobra ili  rđava? Kakvi su gradovi u kojima borave: otvoreni ili utvrđeni?,Croatian
"Kakvo je tlo: plodno ili mršavo? Ima li po njemu drveća ili  nema? Odvažni budite i ponesite plodova te zemlje."" Bilo je upravo vrijeme ranog grožđa.",Croatian
"Odu oni gore da  izvide zemlju od pustinje Sina do Rehoba, koji je na ulazu u  Hamat.",Croatian
"Popnu se u Negeb i dođu do Hebrona, gdje su se nalazili  Ahiman, Šešaj i Talmaj, Anakovi potomci. - Hebron je osnovan  sedam godina prije nego Soan u Egiptu. -",Croatian
"Kada stigoše u Dolinu  Eškol, odrezaše ondje lozu s grozdom i ponesoše ga, udvoje, na  motki; ponesoše i mogranja i smokava.",Croatian
Ono se mjesto prozva  Dolina Eškol zbog grozda koji su ondje Izraelci odrezali.,Croatian
Nakon četrdeset dana vrate se iz zemlje koju su izviđali.,Croatian
"Odu k Mojsiju i Aronu i svoj izraelskoj zajednici u Kadeš, u Paranskoj pustinji. Podnesu njima i svoj zajednici izvještaj, a onda im pokažu plodove zemlje.",Croatian
"Izvijeste ga oni: ""Išli smo u zemlju u koju si nas poslao.  Zaista njome teče med i mlijeko. Evo njezinih plodova.",Croatian
"Ali  je jak narod koji u onoj zemlji živi, gradovi su utvrđeni i vrlo  veliki. A vidjesmo ondje i potomke Anakove.",Croatian
"Amalečani borave  u negepskom kraju: Hetiti, Jebusejci i Amorejci žive u brdu;  a Kanaanci se nalaze uz more i duž Jordana.""",Croatian
"Kaleb ušutka narod oko Mojsija i progovori: ""Krenimo  ne oklijevajući i zauzmimo je, jer je možemo nadvladati!""",Croatian
"Ali ljudi što su s njim išli odvratiše: ""Ne možemo ići  na onaj narod jer je jači od nas.""",Croatian
"I počnu ozloglašivati Izraelcima zemlju koju su izviđali:  ""Zemlja kroz koju smo prošli da je izvidimo zemlja je što proždire  svoje stanovništvo. Sav narod što ga u njoj vidjesmo ljudi su  krupna stasa.",Croatian
"Vidjesmo ondje i divove - Anakovo potomstvo  od divova. Činilo nam se da smo prema njima kao skakavci. Takvi  bijasmo i njima.""",Croatian
Tada zagraja sva zajednica i poče vikati. I te noći narod  plakaše.,Croatian
"Svi su Izraelci mrmljali protiv Mojsija i Arona.  Sva im je zajednica govorila: ""Kamo sreće da smo pomrli u zemlji  egipatskoj! Ili da smo pomrli u ovoj pustinji!",Croatian
"Zašto nas Jahve  vodi u tu zemlju da padnemo od mača a žene naše i djeca da postanu  roblje! Zar nam ne bi bilo bolje da se vratimo u Egipat!""",Croatian
"Jedan  je drugome govorio: ""Postavimo sebi vođu i vratimo se u Egipat!""",Croatian
Mojsije i Aron padoše ničice pred svom okupljenom izraelskom  zajednicom.,Croatian
"A Jošua, sin Nunov, i Kaleb, sin Jefuneov, koji  bijahu među onima što su izviđali zemlju, razderaše svoju odjeću.",Croatian
"Zatim rekoše svoj zajednici izraelskoj: ""Zemlja kroz koju  smo prošli da je istražimo izvanredno je dobra.",Croatian
"Ako nam Jahve  bude dobrostiv, u tu će nas zemlju dovesti i dat će nam je. To  je zemlja u kojoj teče med i mlijeko.",Croatian
"Samo, nemojte se buniti  protiv Jahve! Ne bojte se naroda one zemlje: tÓa on je zalogaj  za nas. Oni su bez zaštite, a s nama je Jahve! Ne bojte ih se!""",Croatian
"I dok je sva zajednica već mislila da ih kamenuje, pokaza  se Slava Jahvina u Šatoru sastanka svima sinovima Izraelovim.",Croatian
"Tada reče Mojsiju: ""Dokle će me taj narod prezirati? Dokle  mi neće vjerovati unatoč svim znamenjima što sam ih među njima  izvodio?",Croatian
"Udarit ću ih pomorom i istrijebiti, a od tebe ću  učiniti narod veći i moćniji od njega.""",Croatian
"Onda Mojsije reče Jahvi: ""Egipćani su shvatili da si  ti, svojom moći, izveo ovaj narod između njih.",Croatian
"Oni su to  kazali žiteljima one zemlje. Već su saznali da si ti, Jahve,  usred ovog naroda, kojemu se očituješ licem u lice, i da ti,  Jahve, u oblaku stojiš nad njima; da obdan u stupu od oblaka, a obnoć u stupu od ognja ideš pred njima.",Croatian
"Zato, ako pobiješ  ovaj narod kao jednoga čovjeka, narodi koji su čuli glas o tebi  reći će:",Croatian
"'Jahve je bio nemoćan da dovede ovaj narod u zemlju  koju mu je pod zakletvom obećao, i zato ih je poubijao u pustinji.'",Croatian
"Zato neka se snaga moga Gospodina uzvisi, kako si najavio  rekavši:",Croatian
"'Jahve je spor na srdžbu, a bogat milosrđem; podnosi  opačinu i prijestup, ali krivca ne ostavlja nekažnjena, nego  opačinu otaca kažnjava na djeci do trećega i četvrtog koljena.'",Croatian
"Oprosti krivnju ovome narodu po veličini svoga milosrđa,  kao što si vodio ovaj narod od Egipta dovde.""",Croatian
"""Opraštam po riječi tvojoj"", reče Jahve.",Croatian
"""Ali ipak, tako ja živ bio i slave se Jahvine napunila sva zemlja,",Croatian
"ni  jedan od ljudi koji su vidjeli slavu moju i znamenja što sam  ih izveo u Egiptu i u pustinji, pa me ipak iskušavali već deset  puta ne hoteći poslušati moj glas,",Croatian
neće vidjeti zemlje što  sam je pod zakletvom obećao njihovim ocima; nitko od onih koji  me preziru neće je vidjeti.,Croatian
"A slugu svoga Kaleba, jer je  u njemu drukčiji duh i jer mi bijaše poslušan, njega ću ja dovesti  u zemlju u koju je išao i njegovi će je potomci zaposjesti! Neka  Amalečani i Kanaanci samo ostanu u dolini.",Croatian
"Sutra se vratite  i krenite u pustinju put Crvenog mora.""",Croatian
Još reče Jahve Mojsiju i Aronu:,Croatian
"""Dokle će ta opaka  zajednica mrmljati protiv mene? Čuo sam tužbe što ih Izraelci  na me dižu.",Croatian
"Kaži im: Tako ja živ bio, objavljuje Jahve, kako  ste na moje uši govorili, tako ću vam i učiniti.",Croatian
"U ovoj pustinji  popadat će vaša mrtva tijela: svih vas koji ste ubilježeni u  bilo koji vaš popis od dvadeset godina pa naprijed, koji ste  rogoborili protiv mene.",Croatian
"Nećete ući u zemlju na koju sam svoju  ruku digao da vas u njoj nastanim, osim Kaleba, sina Jefuneova, i Jošue, sina Nunova.",Croatian
"A vašu djecu, o kojoj kažete da bi  postala roblje, njih ću uvesti da nastane zemlju što ste je vi  prezreli.",Croatian
A vi? Neka vam tjelesa popadaju u ovoj pustinji!,Croatian
"Vaši sinovi neka lutaju pustinjom četrdeset godina, neka  trpe zbog vaše nevjere dok vam ne ispropadaju tjelesa u ovoj  pustinji.",Croatian
"Prema broju dana u koje ste istraživali zemlju  - dana četrdeset, za svaki dan jednu godinu - ispaštajte svoje  opačine četrdeset godina. Iskusite što znači mene napustiti.",Croatian
"Ja, Jahve, to kažem: tako ću postupiti s ovom opakom zajednicom  što se sjatila protiv mene. U ovoj istoj pustinji neka završi!  Tu neka izgine.""",Croatian
A oni ljudi koje Mojsije bijaše poslao da istraže zemlju  i koji su nakon povratka potakli svu zajednicu da rogobori protiv  njega ozloglašujući zemlju;,Croatian
"oni, dakle, ljudi koji su zlobno  ozloglasili zemlju bijahu pomoreni pred Jahvom.",Croatian
"Od onih ljudi  koji su išli da istraže zemlju ostadoše na životu jedino Jošua, sin Nunov, i Kaleb, sin Jefuneov.",Croatian
"Kad je Mojsije prenio te riječi svim Izraelcima, narod  se uvelike ražalosti.",Croatian
"I uranivši ujutro počnu se uspinjati  na vrh brda govoreći. ""Evo uzlazimo na mjesto o kojem je govorio  Jahve jer smo zgriješili.""",Croatian
"A Mojsije rekne: ""Zašto kršite  zapovijed Jahvinu? Nećete uspjeti.",Croatian
"Ne penjite se, da vas  ne potuku vaši neprijatelji, jer Jahve nije među vama.",Croatian
"Ta  ondje se pred vama nalaze Amalečani i Kanaanci te ćete od mača  pasti jer ste se odvratili od Jahve i jer Jahve neće biti s vama.""",Croatian
"Ali se oni prkosno penjahu prema vrhu brda, iako se ni Kovčeg  saveza Jahvina ni Mojsije nisu micali iz tabora.",Croatian
"Amalečani  i Kanaanci koji su živjeli na onome brdu spuste se, udare po  njima i rasprše ih sve do Horme.",Croatian
Jahve reče Mojsiju:,Croatian
"""Govori Izraelcima i reci im: 'Kad  uđete u zemlju gdje ćete boraviti i koju vam ja dajem,",Croatian
"pa  budete prinosili Jahvi paljenu žrtvu, paljenicu ili klanicu,  zavjetnicu ili dragovoljnu žrtvu, ili žrtvu prigodom svojih svetkovina  - praveći tako od krupne ili sitne stoke ugodan miris Jahvi -",Croatian
"neka prinositelj prinese svoj dar Jahvi: prinosnicu od desetine  efe najboljeg brašna, zamiješena u četvrtini hina ulja.",Croatian
Uz  paljenicu ili uz klanicu prinesi čevrtinu hina vina za ljevanicu  na svako janje.,Croatian
"Povrh ovna prinesi kao prinosnicu dvije desetine  efe najboljeg brašna, zamiješena u jednoj trećini hina ulja;",Croatian
i vina za ljevanicu prinesi trećinu hina na ugodan miris Jahvi.,Croatian
"Ako Jahvi prinosiš junca kao paljenicu ili kao klanicu  da izvršiš zavjet ili kao pričesnicu,",Croatian
"neka se onda uz junca  prinesu tri desetine efe najboljeg brašna, zamiješena u pola  hina ulja,",Croatian
a za ljevanicu prinesi pola hina vina kao paljenu  žrtvu na ugodan miris Jahvi.,Croatian
"Neka se tako postupi uza svakoga vola i uza svakoga ovna, uza svaku glavu sitne stoke, ovce ili koze:",Croatian
"koliko ih god  prinesete, za svako pojedino tako učinite, već prema njihovu  broju.",Croatian
Svaki domorodac neka postupa ovako kad prinosi žrtvu  paljenu na ugodan miris Jahvi.,Croatian
"I ako koji stranac koji živi među vama, ili će biti među  vašim potomcima, htjedne prinijeti žrtvu paljenu na ugodan miris  Jahvi, neka radi kako i vi radite.",Croatian
"Neka je jedan zakon i  za vas i za stranca koji s vama boravi. To je trajan zakon za  vaše naraštaje: pred Jahvom, kako je s vama, tako neka bude i  sa strancem.",Croatian
"Jedan zakon i jedno pravo neka vrijedi za vas  i za stranca koji s vama boravi.'""",Croatian
Jahve reče Mojsiju:,Croatian
"""Govori Izraelcima i reci im:  'Kad dođete u zemlju u koju vas vodim",Croatian
"i budete jeli kruh  te zemlje, prinesite podizanicu Jahvi.",Croatian
Kao prvinu iz svojih  naćava prinesite jedan kolač kao podizanicu; prinesite ga kao  i podizanicu s gumna.,Croatian
"Od prvine svojih naćava davajte Jahvi  podizanicu od naraštaja do naraštaja.'""",Croatian
"""Ako nehotice pogriješite te ne budete obdržavali koju  od zapovijedi što ih je Jahve objavio po Mojsiju -",Croatian
"sve što  vam je Jahve zapovjedio po Mojsiju, odonda kad vam je izdao zapovijedi  pa dalje od koljena do koljena -",Croatian
"onda: ako je to počinjeno  nepažnjom zajednice, neka sva zajednica prinese jednoga junca  kao paljenicu na ugodan miris Jahvi s propisanom prikaznicom  i ljevanicom i jednoga jarca kao okajnicu.",Croatian
"Neka svećenik  obavi obred pomirenja nad svom izraelskom zajednicom, pa će im  biti oprošteno. Bila je samo nepažnja, a oni su prinijeli svoj  dar - paljenu žrtvu Jahvi - i okajnicu pred Jahvom za svoju nepažnju.",Croatian
"Bit će oprošteno svoj izraelskoj zajednici, a tako i strancu  koji među njima boravi, jer se sav narod iz nepažnje ogriješio.",Croatian
"Pogriješi li iz nepažnje pojedinac, neka prinese jedno  žensko kozle od godine dana kao okajnicu.",Croatian
"Neka svećenik obavi  obred pomirenja pred Jahvom nad osobom koja je nehotice pogriješila  od nepažnje. Kad nad njom obavi obred pomirenja, bit će joj oprošteno.",Croatian
"Kada tko pogriješi nepažnjom, neka vam jedan zakon vrijedi  i za domoroca i za stranca koji boravi među vama.",Croatian
"Ali onaj koji nešto učini naumice, bio on domorodac ili  stranac, taj na Jahvu huli. Takav neka se istrijebi između svoga  naroda",Croatian
"jer je prezreo Jahvinu riječ i prekršio njegovu zapovijed.  Neka se takav iskorijeni. Neka njegova krivnja padne na nj!""",Croatian
"Kad su Izraelci bili u pustinji, nađu čovjeka kako kupi  drva u subotnji dan.",Croatian
I oni koji su ga našli da kupi drva  dovedu ga Mojsiju i Aronu i svoj zajednici.,Croatian
"Stave ga pod  stražu, jer još nije bilo određeno što treba s njim učiniti.",Croatian
"""Toga čovjeka treba pogubiti!"" - reče Jahve Mojsiju.  ""Neka ga kamenjem zaspe izvan tabora sva zajednica.""",Croatian
"Sva ga zajednica izvede izvan tabora i zasu ga kamenjem  te on poginu, kako je Jahve zapovjedio Mojsiju.",Croatian
Reče Jahve Mojsiju:,Croatian
"""Govori Izraelcima i reci im:  neka od naraštaja do naraštaja prave rese na skutovima svojih  haljina, a za resu svakoga skuta neka privezuju ljubičastu vrpcu.",Croatian
"Imat ćete rese zato da vas pogled na njih sjeća svih Jahvinih  zapovijedi. Vršite ih, a ne zanosite se svojim srcem i svojim  očima, što vas tako lako zavode na bludnost.",Croatian
"Tako ćete se  sjećati svih mojih zapovijedi, vršit ćete ih i bit ćete posvećeni  svome Bogu.",Croatian
"Ja sam Jahve, Bog vaš, koji sam vas izveo iz  zemlje egipatske da vam budem Bogom. Ja, Jahve, Bog vaš.""",Croatian
"Korah, sin Jisharov, sin Kehatov, sin Levijev, pa Datan i  Abiram, sinovi Eliabovi, i On, sin Peletov - potomci Rubenovi  -",Croatian
"ustanu protiv Mojsija zajedno sa dvjesta pedeset Izraelaca, glavara zajednice, uglednih na skupštini i ljudi na glasu.",Croatian
"Oni  se sjate oko Mojsija i Arona govoreći im: ""Vi prelazite mjeru!  Sva je zajednica, svi njezini članovi, posvećena i među njima  je Jahve. Zašto se onda uzvisujete iznad zajednice Jahvine!""",Croatian
"Kad to ču Mojsije, pade ničice.",Croatian
"Zatim reče Korahu i  svoj njegovoj družini: ""Sutra će Jahve pokazati tko je njegov  i tko je posvećen, kome dopušta da mu se približi. Koga sebi  izabere, k sebi će ga i pustiti.",Croatian
"Učinite ovo: uzmite kadionike, Korah i sva njegova družina;",Croatian
"sutra stavite u njih vatre i  metnite odozgo tamjana pred Jahvom. Koga Jahve odabere, taj neka  bude posvećen. Vi prelazite mjeru, Levijevci!""",Croatian
"Potom Mojsije reče Korahu: ""Poslušajte, Levijevci!",Croatian
Zar  vam je malo što vas je Bog Izraelov izdvojio iz Izraelove zajednice  da vas približi k sebi te da vršite službu u Jahvinu prebivalištu  i da stojite pred zajednicom služeći joj?,Croatian
"Promaknuo je tebe  i s tobom svu tvoju braću Levijevce, a vi još tražite i svećeništvo!",Croatian
"Ti i sva tvoja družina, dakle, sjatili ste se protiv Jahve;  jer što je Aron da protiv njega rogoborite?""",Croatian
"Zatim posla Mojsije po Datana i Abirama, sinove Eliabove, ali oni odgovore: ""Nećemo doći!",Croatian
"Zar je malo što si nas odveo  iz zemlje kojom teče med i mlijeko da nas pobiješ u ovoj pustinji, pa hoćeš da nasilno zagospodariš nad nama?",Croatian
"Nisi nas uveo  u zemlju kojom teče med i mlijeko i nisi nam dao u posjed njive  i vinograde! Misliš li iskopati oči ovim ljudima? Nećemo doći!""",Croatian
"Mojsije se vrlo razljuti i reče Jahvi: ""Ne obaziri se na  njihovu prinosnicu! Ni jednoga njihova magarca nisam prisvojio  niti sam ijednoga od njih oštetio.""",Croatian
"Zatim Mojsije reče Korahu: ""Ti i sva tvoja družina stupite  sutra pred Jahvu; ti, i oni, i Aron.",Croatian
"Neka svaki uzme svoj  kadionik, stavi u nj tamjana i neka svaki donese svoj kadionik  pred Jahvu - dvjesta i pedeset kadionika. A i ti i Aron donesite  svaki svoj kadionik.""",Croatian
"Svaki uzme svoj kadionik, stavi u nj vatre, onda odozgo  metne tamjana i stane s Mojsijem i Aronom kod ulaza u Šator sastanka.",Croatian
"Kad, naprama njima, sabra Korah svu zajednicu na ulazu u  Šator sastanka, onda se svoj zajednici pokaza slava Jahvina.",Croatian
I reče Jahve Mojsiju i Aronu:,Croatian
"""Odvojite se od te zajednice  da je odmah satrem!""",Croatian
"Oni popadoše ničice i povikaše: ""Bože! Bože životnog  duha u svakome tijelu! Zar ćeš se razgnjeviti na svu zajednicu  kad je samo jedan sagriješio!""",Croatian
Onda Jahve reče Mojsiju:,Croatian
"""Reci toj zajednici: 'Uklonite  se iz okolice prebivališta Koraha, Datana i Abirama!'""",Croatian
Mojsije ustade i pođe k Datanu i Abiramu. Za njim krenuše  izraelske starješine.,Croatian
"Zatim ovako progovori zajednici: ""Odstupite  od šatora tih opakih ljudi! Ne dotičite se ničega što je njihovo, da ne budete uništeni zbog svih njihovih grijeha.""",Croatian
"Tako se oni udalje iz okolice prebivališta Korahova,  Datanova i Abiramova. Uto izađu Datan i Abiram te stanu na ulazu  svojih šatora sa svojim ženama, svojim sinovima i svojom nejačadi.",Croatian
"""Po ovom ćete vidjeti"", reče Mojsije, ""da me Jahve poslao  da vršim sva ova djela, a da ih ne činim sam od sebe:",Croatian
"ako  ovi ljudi umru kao što umru i svi ljudi; ako ih pohodi sudbina  kakva pohodi sve ljude, onda me Jahve nije poslao.",Croatian
"Ali ako  Jahve učini nečuveno: ako zemlja rastvori svoje ralje i proguta  ih sa svim što je njihovo te živi siđu u Šeol, onda znajte da  su ovi ljudi prezreli Jahvu.""",Croatian
"A kad on završi sve te riječi, tlo se pod njima raspukne;",Croatian
"zemlja rastvori svoje ralje i proguta ih s njihovim domovima, sa svim Korahovim ljudima i svim njihovim imanjem.",Croatian
"Živi  siđu u Šeol, oni i sve njihovo. Onda se nad njima zemlja zatvori  i oni iščeznu iz zbora.",Croatian
"Na njihov vrisak svi Izraelci što  su stajali oko njih pobjegoše govoreći: ""Da i nas zemlja ne proguta!""",Croatian
Ali sukne oganj od Jahve te proždre dvjesta i pedeset  ljudi koji su prinosili tamjan.,Croatian
(17:1) Jahve reče Mojsiju:,Croatian
"(17:2) ""Kaži Eleazaru, sinu svećenika Arona, da ukloni kadionike - jer su posvećeni - iz toga zgarišta, a  neposvećenu vatru iz njih neka razaspe podalje.",Croatian
"(17:3) Kadionici  onih koji su sagriješili i grijehom život pokopali neka se prekuju  u pločice za oblaganje žrtvenika. Doneseni su, naime, pred Jahvu, pa su posvećeni. Neka budu opomenom Izraelcima!""",Croatian
(17:4) Tako svećenik Eleazar uze kadionike od tuča što su ih  prinosili oni koji izgorješe; prekovaše ih u pločice za oblaganje  žrtvenika.,Croatian
"(17:5) One su opomena Izraelcima da se nitko nepozvan  - nitko tko nije od Aronova potomstva - ne smije približiti da  pali tamjan pred Jahvom, kako mu se ne bi dogodilo kao Korahu  i njegovoj družini, prema onom što je kazao Jahve po Mojsiju.",Croatian
"(17:6) Sutradan je sva zajednica rogoborila protiv Mojsija i  Arona. ""Pobili ste Jahvin narod!"" - govorili su.",Croatian
"(17:7) Dok se zajednica  skupljala protiv Mojsija i Arona, oni se okrenuše prema Šatoru  sastanka, i gle! oblak ga prekri i slava se Jahvina pokaza.",Croatian
(17:8) Tada Mojsije i Aron odoše pred Šator sastanka.,Croatian
(17:9) I Jahve  reče Mojsiju:,Croatian
"(17:10) ""Udaljite se od te zajednice; u tili ću je  čas uništiti!"" Oni padoše ničice.",Croatian
"(17:11) Zatim Mojsije reče Aronu: ""Uzmi kadionik, stavi u nj vatre sa žrtvenika, metni tamjana, a onda se žuri  do zajednice da obaviš nad njom obred pomirenja. Gnjev je Jahvin  već izbio i zlo je počelo!""",Croatian
"(17:12) Aron uze što mu je Mojsije rekao te otrča usred zbora, a kad tamo: pomor među narodom već počeo. Stavi tamjana te obavi  obred pomirenja nad narodom.",Croatian
(17:13) Zatim stade između mrtvih i  živih i zlo se ustavi.,Croatian
"(17:14) Bilo ih je mrtvih od toga zla četrnaest  tisuća i sedam stotina, osim onih koji su poginuli zbog Koraha.",Croatian
(17:15) Aron se vrati k Mojsiju na ulaz u Šator sastanka: pomor se  ustavi.,Croatian
(17:16) Jahve reče Mojsiju:,Croatian
"(17:17) ""Razloži Izraelcima te od njih  uzmi po jedan štap za svaki predjedovski dom; uzmi od svih njihovih  starješina za njihove pradjedovske domove dvanaest štapova. Ime  svakoga napiši na njegovu štapu.",Croatian
"(17:18) A kako ima po jedan štap  za svakoga starješinu pradjedovskih domova, Aronovo ime napiši  na Levijevu štapu.",Croatian
(17:19) Onda ih pohrani u Šator sastanka pred  Svjedočanstvo; ondje gdje se s tobom sastajem.,Croatian
"(17:20) Štap onoga  čovjeka koga izaberem propupat će. Tako ću maknuti od sebe rogoborenje  Izraelaca kojim prigovaraju vama.""",Croatian
"(17:21) Mojsije tako kaza Izraelcima. Sve njihove starješine  dadoše mu štap, po jedan štap za svakoga starješinu - dakle,  dvanaest štapova za njihove pradjedovske domove. Među njihovim  štapovima bio je i štap Aronov.",Croatian
(17:22) Mojsije pohrani štapove pred  Jahvu u Šatoru svjedočanstva.,Croatian
"(17:23) Kad sutradan Mojsije uđe u  Šator svjedočanstva, gle: štap Arona iz doma Levijeva propupao!  Potjerala mladica, procvjetao cvijet i sazreli bademi.",Croatian
"(17:24) Tada iznese Mojsije ispred Jahve sve štapove sinovima  Izraelovim. Oni ih razgledaše, a onda svatko uze svoj štap.",Croatian
"(17:25) Jahve reče Mojsiju: ""Opet stavi Aronov štap pred Svjedočanstvo, neka se čuva za znak buntovnim sinovima. Dokončaj tako njihovo  rogoborenje protiv mene da ne izginu.""",Croatian
"(17:26) I učini Mojsije: kako mu je Jahve zapovjedio, tako učini.",Croatian
"(17:27) ""Izgibosmo!"" - rekoše Izraelci Mojsiju. ""Propadosmo!  Svi odreda propadosmo!",Croatian
"(17:28) Tko god priđe Jahvinu prebivalištu, umire ... Zar ćemo svi izginuti?""",Croatian
"Tada Jahve reče Aronu: ""Ti, tvoji sinovi i tvoj pradjedovski  dom s tobom bit ćete odgovorni za grijehe u Svetištu; ti i tvoji  sinovi s tobom bit ćete odgovorni za grijehe svoga svećeništva.",Croatian
"Pridruži k sebi i svoju braću od Levijeva plemena - tvoga  pradjedovskog doma - neka ti se priključe da ti poslužuju, tebi  i tvojim sinovima s tobom, pred Šatorom svjedočanstva.",Croatian
"Neka  stoje na službu tebi i svemu Šatoru, ali neka se ne približuju  pokućstvu u Svetištu niti žrtveniku, da ne poginu i oni i vi.",Croatian
"Neka su, dakle, tebi pridruženi i neka preuzmu brigu za Šator  sastanka, svaku službu oko Šatora. I neka se ni jedan svjetovnjak  ne približuje vama,",Croatian
a vi vršite službu u Svetištu i službu  oko žrtvenika da se više ne izlijeva gnjev na Izraelce.,Croatian
"Uzeh, evo, vašu braću levite između Izraelaca vama za dar; kao darovani  pripadaju Jahvi da obavljaju službu oko Šatora sastanka.",Croatian
"Ti  i tvoji sinovi s tobom preuzmite svećeničke poslove oko svega  što spada na žrtvenik i iza zavjese. Službu koju dajem na dar  vašem svećeništvu vi obavljajte. A svjetovnjak koji se primakne  neka se pogubi.""",Croatian
"Još reče Jahve Aronu: ""Tebi, evo, povjeravam brigu o onom  što se meni prinosi. Sve što Izraelci posvećuju dodjeljujem tebi  i tvojim sinovima kao baštinu trajnim zakonom.",Croatian
"Ovo neka pripadne  tebi od svetinja nad svetinjama: od paljenih žrtava svi njihovi  darovi, za sve njihove prinosnice, za sve njihove okajnice i  za sve njihove naknadnice što ih budu meni uzvraćali; ta vrlo  sveta stvar neka pripadne tebi i tvojim sinovima!",Croatian
Blagujte  ih kao najveće svetinje! Svaki muškarac može ih jesti. Neka ti  budu svete!,Croatian
"I ovo neka bude za te: ono što se uzima od izraelskih  prinosa da se prinese kao prikaznica - trajnim zakonom predajem  tebi, tvojim sinovima i tvojim kćerima s tobom. Svatko tko u  tvome domu bude čist može od toga jesti.",Croatian
Najbolje od novoga ulja i najbolje od novoga vina i žita  - prvine koje se prinose Jahvi - predajem tebi.,Croatian
Prvi rodovi  svega u njihovoj zemlji što ih budu donosili Jahvi neka budu  tvoji. Tko je god čist u tvome domu može ih jesti.,Croatian
Sve što  u Izraelu bude određeno za 'herem' neka je tvoje.,Croatian
Svako prvorođenče  svih bića - kako ljudi tako i životinja - što se prinose Jahvi  neka bude tvoje. Samo pusti da se otkupi prvenac od ljudi i prvenče  od nečiste stoke.,Croatian
"Kad budu stari mjesec dana, pusti da ih  otkupljuju. A njihovu otkupnu cijenu odredi: pet srebrnih šekela, prema hramskom šekelu, a to je dvadeset gera.",Croatian
"Ali prvenče  kravlje, prvenče ovčje i prvenče kozje neka se ne otkupljuje.  Oni su svetinja. Krv njihovu izlij na žrtvenik, a pretilinu njihovu  sažeži u kad kao žrtvu spaljenu na ugodan miris Jahvi.",Croatian
Njihovo  meso neka pripadne tebi; kao i grudi žrtve prikaznice i desno  pleće.,Croatian
"Sve posvećene prinose što ih Izraelci podižu Jahvi predajem  trajnim zakonom tebi, tvojim sinovima i tvojim kćerima s tobom.  To je savez osoljen, trajan pred Jahvom, tebi i tvome potomstvu  s tobom.""",Croatian
"""Nemoj imati baštine u zemlji njihovoj"", reče Jahve Aronu, ""niti sebi stječi posjeda među njima! Ja sam tvoj dio i tvoja  baština među Izraelcima.""",Croatian
"""Levijevim sinovima, evo, predajem u baštinu sve desetine  u Izraelu za njihovu službu - za službu što je obavljaju u Šatoru  sastanka.",Croatian
"A Izraelci neka se više ne primiču Šatoru sastanka, da ne navuku na se grijeh i ne poginu.",Croatian
"Neka samo leviti  obavljaju službu u Šatoru sastanka; i neka oni budu odgovorni  za svoj grijeh. Trajna je to odredba za vaše naraštaje; među  Izraelcima neka nemaju posjeda,",Croatian
"jer ja im predajem u posjed  desetine što ih Izraelci prinose na dar Jahvi. Stoga sam za njih  rekao: neka oni nemaju posjeda među Izraelcima.""",Croatian
Jahve reče Mojsiju:,Croatian
"""Levitima govori i reci im: 'Kad  od Izraelaca primate desetinu, koju ja od njih dajem vama u baštinu, od toga onda vi prinesite podizanicu Jahvi: desetinu od desetine.",Croatian
Prinos će vam biti zaračunan kao da je prinos s gumna i Óotoka  iz badnja.,Croatian
Tako isto prinosite podizanicu Jahvi i od svih  svojih desetina što ih primate od Izraelaca. Od toga davajte  podizanicu Jahvinu svećeniku Aronu.,Croatian
Od svih darova koje budete  primali podižite podizanicu Jahvi; od svega ono najbolje - onaj  dio koji treba posvećivati.',Croatian
"Još im reci: 'Pošto od toga prinesete najbolji dio, neka  se to levitima uračuna kao prihod s gumna i prihod iz badnja.",Croatian
"Na svakome ga mjestu možete jesti, i vi i vaši ukućani, jer  to vam je nagrada za vašu službu u Šatoru sastanka.",Croatian
"Pošto  prinesete njegov najbolji dio, nećete navući na se grijeha; svetinja  Izraelaca nećete oskvrnjivati te nećete ginuti.'""",Croatian
Jahve reče Mojsiju i Aronu:,Croatian
"""Ovo je zakonska odredba što  ju je Jahve naredio: Reci Izraelcima neka ti dovedu crvenu junicu, zdravu, na kojoj nema mane i na koju još nije stavljan jaram.",Croatian
A vi je predajte svećeniku Eleazaru. Neka se zatim izvede  izvan tabora i zakolje pred njim.,Croatian
Svećenik Eleazar neka uzme  njezine krvi na svoj prst pa njome poškropi sedam puta prema  pročelju Šatora sastanka.,Croatian
"Neka se onda junica spali na njegove  oči; neka joj se spale: koža, meso, krv i nečist.",Croatian
"Potom neka  svećenik uzme cedrovine, izopa i crvenoga prediva pa ih baci  usred vatre gdje se krava spaljuje.",Croatian
"Neka svećenik opere svoju  odjeću, a svoje tijelo u vodi okupa. Poslije toga neka se svećenik  vrati u tabor, ali neka je nečist do večeri.",Croatian
I onaj koji ju  je spaljivao neka svoju odjeću opere i okupa svoje tijelo u vodi  te bude nečist do večeri.,Croatian
A jedan čist čovjek neka pokupi  pepeo od junice pa ga pohrani izvan tabora na čisto mjesto da  se čuva izraelskoj zajednici za vodu očišćenja. To je žrtva okajnica.,Croatian
"I onaj koji skupi pepeo od junice neka opere svoju odjeću  i bude nečist do večeri. Neka to bude trajan zakon i za Izraelce i za stranca koji  među njima boravi.""",Croatian
"""Tko se dotakne mrtva ljudskog tijela neka je nečist  sedam dana.",Croatian
"Takav neka se opere tom vodom trećega dana i  sedmoga dana pa će biti čist. Ako se ne opere trećega dana i  sedmoga dana, neće biti čist.",Croatian
"Tko se dotakne mrtvaca, tijela  preminula čovjeka, a ne opere se, oskvrnjuje Jahvino prebivalište.  Takav neka se iskorijeni iz Izraela. Budući da vodom za očišćenje  nije bio poliven, nečist je; njegova je nečistoća još na njemu.""",Croatian
"""Ovo je zakon kad koji čovjek umre u šatoru; tko god  uđe u šator i tko god bude u šatoru neka je nečist sedam dana.",Croatian
Svaka otvorena posuda koja ne bude zatvorena poklopcem neka  je nečista.,Croatian
"A na otvorenu polju tko se god dotakne poginuloga  od mača, ili mrtvaca, ili ljudskih kostiju, ili groba neka je  nečist sedam dana.",Croatian
"Neka se za onoga koji se onečistio uzme  pepela od životinje spaljene za okajnicu i na nj, u kakvu sudu, nalije žive vode.",Croatian
"Onda neka čist čovjek uzme izopa, zamoči  ga u vodu te poškropi po šatoru, po svemu posuđu, po ljudima  koji su tu bili, po onome koji se dotakao kostiju, ili ubijenoga, ili preminuloga, ili groba.",Croatian
"Neka čisti čovjek škropi nečistoga  trećega i sedmoga dana. Tako će ga na sedmi dan očistiti. Taj  onda neka opere svoju odjeću, okupa se u vodi i neka je navečer  čist.",Croatian
"A bude li tko nečist pa se ne očisti, neka se iskorijeni  iz zajednice, jer je oskvrnuo Jahvino svetište; vodom za očišćenje  nije bio poliven; nečist je!",Croatian
Neka im i ovo bude trajnim zakonom: i onaj koji je škropio  vodom za očišćenje neka opere svoju odjeću; i onaj koji je dirnuo  vodu za očišćenje neka je nečist do večeri.,Croatian
"Čega se god nečisti  dotakne neka je nečisto; a osoba koja se njega dotakne neka je  nečista do večeri.""",Croatian
"Potom stigoše Izraelci, sva zajednica, u pustinju Sin u prvome  mjesecu. Narod se nastani u Kadešu. Ondje umrije Mirjam i ondje  je sahraniše.",Croatian
Nije bilo vode za zajednicu. Stoga se udruže protiv Mojsija  i protiv Arona.,Croatian
"Narod se poče svađati s Mojsijem i govoriti:  ""Da smo bar izginuli kad su nam i braća poginula pred Jahvom!",Croatian
Zašto ste doveli Jahvinu zajednicu u ovu pustinju da ovdje  pomremo i mi i naša stoka?,Croatian
"Zašto ste nas izveli iz Egipta  da nas dovedete u ovo nesretno mjesto; mjesto u kojem nema ni  žita, ni smokava, ni loze, ni mogranja? Nema ni vode da pijemo.""",Croatian
Mojsije i Aron odu ispred zajednice do ulaza u Šator sastanka  i padnu ničice. Tada im se pokaza slava Jahvina.,Croatian
I Jahve reče  Mojsiju:,Croatian
"""Uzmi štap pa ti i tvoj brat Aron skupite zajednicu.  Onda, na njihove oči, progovorite pećini da ustupi svoje vode.  Iz pećine im izvedi vodu te napoj zajednicu i njezino blago.""",Croatian
Mojsije uzme štap ispred Jahve kako mu je naredio.,Croatian
"Zatim  Mojsije i Aron skupe zbor pred pećinu pa im Mojsije rekne: ""Čujte, buntovnici! Hoćemo li vam iz ove pećine izvesti vodu?""",Croatian
"Zatim Mojsije podigne ruku i dvaput udari štapom o pećinu:  voda provali u obilju, pa su mogli piti i zajednica i njezino  blago.",Croatian
"Potom će Jahve Mojsiju i Aronu: ""Budući da se niste pouzdavali  u me i niste me svetim očitovali u očima sinova Izraelovih, nećete  uvesti ovaj zbor u zemlju koju im dajem.""",Croatian
"To su Meripske vode, kraj njih su se Izraelci prepirali  s Jahvom, a on se pokazao svetim.",Croatian
"Iz Kadeša pošalje Mojsije glasnike: ""Kralju Edoma. Ovako  veli tvoj brat Izrael: 'Ti znaš sve jade koji su nas snašli.",Croatian
Naši se preci spustiše u Egipat. U Egiptu smo proboravili  mnogo vremena. Egipćani su s nama i s našim precima loše postupali.,Croatian
"Stoga smo vapili Jahvi, i on ču naš glas i posla anđela koji  nas izbavi iz Egipta. Evo nas sad u Kadešu, gradu uz rub tvoga  područja.",Croatian
"Pusti nas da prođemo kroz tvoju zemlju. Nećemo  ići preko polja ni vinograda niti ćemo piti vodu iz bunara; ići  ćemo Kraljevskim putem, ne skrećući ni desno ni lijevo, dok ne  prođemo tvoje područje.""",Croatian
"Edom mu odgovori: ""Ne prolazi preko moje zemlje, jer  eto me s mačem preda te!""",Croatian
"""Ići ćemo utrenikom"", rekoše Izraelci, ""a budemo li pili  tvoje vode, mi i naša stada, za to ćemo ti platiti. Ništa više, samo da prođemo pješice.""",Croatian
"""Ne prolazi!"" - odgovori. I Edom mu izađe u susret s mnogo ljudi i s velikom silom.",Croatian
Tako Edom nije dopustio Izraelu da prođe kroz njegovo  područje i Izrael se okrenu od njega.,Croatian
"Zaputivši se od Kadeša, stigoše Izraelci, sva zajednica, k brdu Horu.",Croatian
"Kod brda Hora, uz među edomsku, reče Jahve  Mojsiju i Aronu:",Croatian
"""Neka se Aron pridruži svojim precima! Neće  ući u zemlju koju dajem Izraelcima, jer ste se oprli mojoj zapovijedi  kod Meripskih voda.",Croatian
"Uzmi Arona i njegova sina Eleazara, pa  ih izvedi na brdo Hor.",Croatian
"I svuci Aronu njegove haljine pa ih  obuci njegovu sinu Eleazaru. Aron će se pridružiti precima, umrijet  će ondje.""",Croatian
Mojsije učini kako naredi Jahve. Pred svom zajednicom  popeše se na brdo Hor.,Croatian
Mojsije svuče s Arona njegove haljine  te ih obuče njegovu sinu Eleazaru. Ondje navrh brda umrije Aron.  Zatim se Mojsije i Eleazar spustiše s brda.,Croatian
Sva zajednica  vidje da je Aron preminuo i sav dom Izraelov oplakivaše Arona  trideset dana.,Croatian
"Kralj Arada, Kanaanac koji je živio u Negebu, ču da Izrael  dolazi Atarimskim putem, pa navali na Izraela i neke njegove  zarobi.",Croatian
"Tada se Izrael ovako zavjetova Jahvi: ""Ako u moje  ruke izručiš ovaj narod, potpuno ću uništiti njegove gradove.""",Croatian
Jahve usliša glas Izraela i predade mu Kanaance. A Izrael  njih i njihove gradove 'heremom' uništi. Stoga se ono mjesto  prozva Horma.,Croatian
Od brda Hora zapute se prema Crvenom moru da zaobiđu zemlju  edomsku. Narod putem postane nestrpljiv.,Croatian
"I počne govoriti  i protiv Boga i protiv Mojsija: ""Zašto nas izvedoste iz Egipta  da pomremo u ovoj pustinji? Nema kruha, nema vode, a to bijedno  jelo već se ogadilo dušama našim.""",Croatian
"Onda Jahve pošalje na narod  ljute zmije; ujedale ih one, tako te pomrije mnogo naroda u Izraelu.",Croatian
"Dođe narod k Mojsiju pa reče: ""Sagriješili samo kad smo govorili  protiv Jahve i protiv tebe. Pomoli se Jahvi da ukloni zmije od  nas!"" Mojsije se pomoli za narod,",Croatian
"i Jahve reče Mojsiju: ""Napravi  otrovnicu i stavi je na stup: tko god bude ujeden, ostat će na  životu ako je pogleda.""",Croatian
"Mojsije napravi zmiju od mjedi i postavi je na stup. Kad  bi koga ujela ljutica, pogledao bi u mjedenu zmiju i ozdravio.",Croatian
Pođu Izraelci i utabore se u Obotu.,Croatian
"Potom se zapute  iz Obota i utabore se kraj Ije-Abarima, u pustinji što je nasuprot  Moabu, sa strane sunčeva izlaska.",Croatian
Odande otputuju te se utabore  u dolini Zaredu.,Croatian
"Odande krenu i utabore se s onu stranu Arnona, koji je u pustinji a izvire u području Amorejaca. Jer je Arnon  granica moapska između Moabaca i Amorejaca.",Croatian
"Zato se veli  u ""Knjizi Jahvinih vojni"": ""Vaheb kod Sufe i doline arnonske",Croatian
"i padine doline što se naginje prema mjestu Aru i naslanja se na granicu moapsku ...""",Croatian
"Odande odoše u Beer. To je bunar o kojem je Jahve rekao  Mojsiju: ""Skupi narod da im dam vode!""",Croatian
"Tada Izrael zapjeva ovu pjesmu: ""Proključaj, studenče! A vi ga uznosite:",Croatian
"knezovi ga iskopali, prvaci narodni izdubli žezlom, štapom svojim."" Iz pustinje odu u Matanu,",Croatian
"iz Matane u Nahaliel, a iz  Nahaliela u Bamot;",Croatian
"iz Bamota u dolinu što se stere u moapskom  polju, prema vrhuncu Pisge, s koje se pruža vidik na pustaru.",Croatian
"Sad Izrael posla glasnike Sihonu, amorejskome kralju, s porukom:",Croatian
"""Pusti da prođem preko tvoje zemlje. Nećemo zalaziti  u polja i u vinograde, niti ćemo piti vode iz bunara. Ići ćemo  Kraljevskim putem dok ne prođemo tvoje područje.""",Croatian
"Ali Sihon  ne dopusti Izraelu da prođe njegovim područjem, nego skupi sav  svoj narod te izađe u pustinju da presretne Izraelce. Stigavši  do Jahze, zavojuje na Izraela.",Croatian
"Ali ga Izrael potuče oštrim  mačem i osvoji njegovu zemlju od Arnona do Jaboka, do Amonaca, jer je Az ležao na granici Amonaca.",Croatian
Izrael zauzme sve one gradove i Izrael se nastani u svim  onim gradovima Amorejaca; u Hešbonu i svim njegovim naseljima.,Croatian
"Kako je Hešbon bio glavni grad Sihona, amorejskog kralja, koji je ratovao protiv prijašnjega moapskoga kralja te osvojio  svu njegovu zemlju do Arnona,",Croatian
"kažu zato pjesnici: ""Hrabro, o Hešbone, dobro sazdani, čvrsto posađeni grade Sihonov!",Croatian
"Iz Hešbona oganj suknu, plamen iz grada Sihonova, sažga Ar moapski, proždrije visove arnonske.",Croatian
"Teško tebi, Moabe! Propao si, narode Kemošev! Od sinova bjegunce učini, a od kćeri svojih ropkinje Sihonu, kralju amorejskom.",Croatian
"Pobili smo ih; propao je Hešbon do Dibona: sve smo razorili do Nofaha, što je blizu Medebe ...""",Croatian
Tako se Izrael nastani u zemlji Amorejaca.,Croatian
Mojsije  se uputi da izvidi Jazer. Potom zauzmu njegova naselja a rastjeraju  Amorejce koji bijahu ondje.,Croatian
Okrenu se onda i pođu prema Bašanu. A bašanski kralj  Og presrete ih sa svim svojim narodom da zapodjene boj kod Edreja.,Croatian
"Ali Jahve reče Mojsiju: ""Ne boj ga se! Predao sam u tvoje  ruke njega, sav njegov narod i njegovu zemlju. Postupi s njim  kako si postupio s amorejskim kraljem Sihonom koji je boravio  u Hešbonu.""",Croatian
"I potukoše ga, i sinove njegove, i sav njegov narod,  tako da nitko ne uteče. Potom zaposjedoše njegovu zemlju.",Croatian
"Poslije toga Izraelci otputuju i utabore se na Moapskim poljanama, s onu stranu Jordana, nasuprot Jerihonu.",Croatian
"Balak, sin Siporov, vidje sve što Izrael učini Amorejcima.",Croatian
Moab se uvelike poboja toga naroda jer je bio brojan. Moaba obuze strah od Izraelaca.,Croatian
"Zato reče Moab midjanskim  starješinama: ""Sad će ova rulja oko nas sve popasti kao što vol  popase travu po polju."" Balak, sin Siporov, bijaše moapski kralj u ono vrijeme.",Croatian
"On  pošalje glasnike Bileamu, sinu Beorovu, u Petoru, koji se nalazi  na Rijeci, u zemlji Amonaca. Pozove ga rekavši: ""Evo je došao  neki narod iz Egipta; evo je prekrio lice zemlje i naselio se  uza me.",Croatian
"Zato dođi i prokuni mi ovaj narod jer je jači od mene.  Tako ću ga moći svladati i istjerati iz zemlje. A znam da je  blagoslovljen onaj koga blagosloviš, a proklet onaj koga prokuneš.""",Croatian
Starješine moapske i starješine midjanske krenu s nagradom  za vračanje u svojim rukama. Stignu Bileamu i prenesu mu Balakovu  poruku.,Croatian
"On im rekne: ""Prenoćite ovdje te ću vam odgovoriti  prema onome što mi Jahve kaže."" Tako moapski knezovi ostanu kod  Bileama.",Croatian
"Bog dođe Bileamu i upita: ""Tko su ti ljudi s tobom?"" Bileam  odgovori Bogu:",Croatian
"""Poslao ih k meni Balak, sin Siporov, moapski  kralj, s porukom:",Croatian
"'Evo je neki narod došao iz Egipta i prekrio  lice zemlje. Dođi da ga prokuneš. Tako ću ga moći svladati i  protjerati.'""",Croatian
"Ali Bog reče Bileamu: ""Nemoj ići s njima! Nemoj  proklinjati onaj narod jer je blagoslovljen.""",Croatian
"Ujutro Bileam ustane te će Balakovim knezovima: ""Odlazite  u svoju zemlju jer mi ne da Jahve da pođem s vama.""",Croatian
"Moapski  se knezovi dignu, odu Balaku pa mu reknu: ""Bileam nije htio poći  s nama.""",Croatian
"Balak opet pošalje knezove, brojnije i uglednije od prvih.",Croatian
"Oni dođu Bileamu i reknu mu: ""Ovako je poručio Balak, sin  Siporov: 'Ne skanjuj se nego dođi k meni.",Croatian
"Bogato ću te nagraditi  i učinit ću sve što mi kažeš. Dođi, molim te, i prokuni mi ovaj  narod!'""",Croatian
"Ali Bileam odgovori Balakovim slugama: ""Da mi Balak  dadne svoju kuću punu srebra i zlata, ne bih mogao prestupiti  zapovijedi Jahve, Boga svoga, da učinim išta, bilo veliko bilo  malo.",Croatian
"Ali provedite ovdje i vi noć da doznam što će mi Jahve  još kazati.""",Croatian
"Noću Bog dođe Bileamu pa mu rekne: ""Ako su ti  ljudi došli da te pozovu, ustani, pođi s njima! Ali da činiš  samo što ti ja reknem!""",Croatian
"Ustane Bileam ujutro, osamari svoju magaricu i ode s  moapskim knezovima.",Croatian
"No Božja srdžba usplamtje što je on pošao.  Zato anđeo Jahvin stade na put da ga spriječi. On je jahao na  svojoj magarici, a pratila ga njegova dva momka.",Croatian
"Kad magarica  opazi anđela Jahvina kako stoji na putu s isukanim mačem u ruci, skrene sa staze i pođe preko polja. Bileam poče tući magaricu  da je vrati na put.",Croatian
"Anđeo Jahvin tada stade na uskom prolazu, među vinogradima, a bijaše ograda i s ove i s one strane.",Croatian
"Magarica, spazivši Jahvina anđela, stisne se uza zid i o zid pritisne  Bileamovu nogu. On je opet poče tući.",Croatian
Anđeo Jahvin pođe naprijed  te stade na usko mjesto gdje nije bilo prostora da se provuče  ni desno ni lijevo.,Croatian
"Kad je magarica ugledala Jahvina anđela, legne pod Bileamom. Bileam pobjesni i poče tući magaricu štapom.",Croatian
"Tada Jahve otvori usta magarici te ona progovori Bileamu:  ""Što sam ti učinila da si me tukao tri puta?""",Croatian
"Bileam odgovori  magarici: ""Što sa mnom zbijaš šalu! Da mi je mač u ruci, sad  bih te ubio!""",Croatian
"A magarica uzvrati Bileamu: ""Zar ja nisam tvoja  magarica na kojoj si jahao svega svoga vijeka do danas? Jesam  li ti običavala ovako?"" - ""Nisi!"" - odgovori on.",Croatian
Tada Jahve otvori oči Bileamu i on opazi anđela Jahvina  kako stoji na putu s golim mačem u ruci. Pognu on glavu i pade  ničice.,Croatian
"Onda će mu anđeo Jahvin: ""Zašto si tukao svoju magaricu  već tri puta? TÓa ja sam istupio da te spriječim, jer te put  meni naočigled vodi u propast.",Croatian
"Magarica me opazila i preda  mnom se uklonila sva tri puta. Da mi se nije uklanjala, već bih  te ubio, a nju ostavio na životu.""",Croatian
"Onda će Bileam anđelu  Jahvinu: ""Sagriješio sam! Nisam znao da ti preda mnom stojiš  na putu. Ali sad, ako je zlo u tvojim očima, ja ću se vratiti.""",Croatian
"Ali anđeo Jahvin odvrati Bileamu: ""Idi s tim ljudima, ali  samo ono govori što ti ja kažem."" Tako Bileam ode s Balakovim  knezovima.",Croatian
"Kad je Balak čuo da Bileam dolazi, iziđe mu u susret  do grada Moaba što se nalazi na granici Arnona, na kraju područja.",Croatian
"""Zar nisam uporno po te slao i pozivao te? Zašto mi nisi  došao?"" reče Balak Bileamu. ""Zar te zaista ne mogu bogato nagraditi?""",Croatian
"""Evo sam ti došao"", reče Bileam Balaku. ""Ali hoću li ti moći  sada što kazati? Samo što mi Bog stavi na jezik, to ću govoriti.""",Croatian
Pođe zatim Bileam s Balakom i dođoše u Kirjat Husot.,Croatian
Žrtvova  Balak i krupne i sitne stoke te od toga pruži Bileamu i knezovima  koji su ga pratili.,Croatian
"Sutradan uze Balak Bileama i odvede ga gore na Bamot-Baal, odakle mogaše vidjeti krajnji dio naroda.",Croatian
"I Bileam reče Balaku: ""Ovdje mi načini sedam žrtvenika; ovdje  mi pripravi sedam junaca i sedam ovnova.""",Croatian
Balak učini kako  je Bileam rekao. A onda Balak i Bileam prinesu po jednoga junca  i ovna na svakome žrtveniku.,Croatian
"Potom će Bileam Balaku: ""Ti stoj  kod svoje paljenice, a ja idem ne bih li se sreo s Jahvom, pa  što mi očituje, kazat ću ti."" I ode na osamljeno mjesto.",Croatian
"I Bog srete Bileama, koji mu reče: ""Sedam sam žrtvenika  podigao i prinio na svakome po jednoga junca i ovna.""",Croatian
"A Jahve  stavi riječi u usta Bileamu te mu zapovjedi: ""Vrati se Balaku  i ovako govori.""",Croatian
"Bileam se vrati k njemu, a on stajaše uza svoju paljenicu  i s njim svi knezovi moapski.",Croatian
"Tada on poče svoju pjesmu i  reče:  ""Iz Arama dovede me Balak, kralj Moaba, iz strana istočnih: 'Dođi, prokuni mi Jakova, dođi, gromom udri Izraela!'",Croatian
Kako mogu proklinjati koga Bog ne proklinje? Kako gromom udarati koga Jahve ne udara?,Croatian
"Jer s vrha hridi ja ga gledam, s visoka ga motrim brijega. Gle naroda koji odvojeno živi, među narode on se ne broji.",Croatian
"Prah Jakovljev tko će prebrojiti; pijesak Izraela tko će izmjeriti! O, da mi je umrijeti smrću pravednika! O, da svršetak moj bude kao njegov!""",Croatian
"""Što mi to uradi!"" - reče Balak Bileamu. ""Dovedoh te  da prokuneš moje neprijatelje, a kad tamo, ti ih blagoslovom  obasu!""",Croatian
"On odgovori: ""Zar mi nije dužnost kazati što mi Jahve  stavlja u usta?""",Croatian
"""Hajde sa mnom na drugo mjesto, odakle ga možeš svega  vidjeti"" zamoli ga Balak. ""Odavde mu vidiš samo jedan kraj, a  ne vidiš ga svega. Odande mi ga prokuni!""",Croatian
"Povede ga zatim na Sede Sofim, na vrh Pisge. Tu sagradi  sedam žrtvenika i na svakom žrtveniku prinese po jednoga junca  i ovna.",Croatian
"Bileam tada rekne Balaku: ""Stoj ovdje kraj svoje  paljenice, a ja odoh onamo na susret Bogu.""",Croatian
"Jahve sretne Bileama; stavi riječi u njegova usta te  mu zapovjedi: ""Vrati se k Balaku i tako govori!""",Croatian
"I vrati  se on Balaku, koji stajaše uza svoju paljenicu i s njim moapski  knezovi. Balak ga zapita: ""Što je Jahve rekao?""",Croatian
"Tada Bileam započe svoju pjesmu i reče: ""Ustani, Balače, i poslušaj! Uhom me posluhni, sine Siporov!",Croatian
"Bog nije čovjek da bi slagao, nije sin Adama da bi se kajao. Zar on kada rekne, a ne učini, zar obeća, pa ne ispuni?",Croatian
"Gle, primih od Boga da blagoslovim, blagoslovit ću i povuć' neću blagoslova.",Croatian
"U Jakovu nesreće ne nazreh, nit' nevolje vidjeh u Izraelu. Jahve, Bog njegov, s njime je, poklik kralju u njemu odzvanja.",Croatian
"Iz Egipta Bog ga je izveo, on je njemu k'o rozi bivola.",Croatian
Gatanja nema protiv Jakova nit' protiv Izraela vračanja. I kada budu rekli Jakovu i Izraelu: 'Što radi Bog?',Croatian
"gle, ustat će narod k'o lavica, dići će se poput lava: leći neće dok plijen ne proguta, dok ne popije krv pobijenih.""",Croatian
"Zatim Balak reče Bileamu: ""Nemoj ga ni kletvom kleti, ali ni blagoslovom blagoslivljati.""",Croatian
"Bileam odvrati Balaku.  ""Zar ti nisam rekao: sve što Jahve kaže, to ću činiti.""",Croatian
"Potom Balak reče Bileamu: ""Hajde! Odvest ću te na drugo  mjesto. Možda će Bogu biti pravo da mi ga odande prokuneš.""",Croatian
"I  odvede Balak Bileama na vrh Peora, odakle se pruža vidik na pustaru.",Croatian
"""Sagradi mi ovdje sedam žrtvenika"", reče Bileam Balaku.  ""Nadalje, pripremi mi ovdje sedam junaca i sedam ovnova.""",Croatian
Balak učini kako je Bileam rekao i prinese po jednoga  junca i ovna na svakome žrtveniku.,Croatian
"Kad opazi Bileam da je Jahvi drago što on blagoslivlja Izraela, ne htjede više ni ići kao prije u potragu za znamenjima, nego  se licem okrenu prema pustari.",Croatian
Bileam podiže oči i vidje Izraela  utaborena po njegovim plemenima. Na nj siđe Duh Božji,Croatian
"i on  poče svoju pjesmu te reče: ""Proročanstvo Bileama, sina Beorova, proročanstvo čovjeka pronicava pogleda,",Croatian
"proročanstvo onoga koji riječi Božje sluša, koji vidi viđenja Svesilnoga, koji pada i oči mu se otvaraju.",Croatian
"Kako su lijepi ti šatori, Jakove, i stanovi tvoji, Izraele!",Croatian
"Kao dolovi što se steru, kao vrtovi uz obalu rijeke, kao aloje što ih Jahve posadi, kao cedri pokraj voda!",Croatian
"Iz potomstva junak mu izlazi, nad mnogim on vlada narodima. Kralj će njegov nadvisit' Agaga, uzdiže se kraljevstvo njegovo.",Croatian
"Iz Egipta Bog ga izveo, on je njemu k'o rozi bivola. On proždire narode dušmanske, on njihove kosti drobi.",Croatian
"Skupio se, polegao poput lava, poput lavice: tko ga podići smije? Blagoslovljen bio tko te blagoslivlje, proklet da je tko tebe proklinje!""",Croatian
"I usplamtje srdžbom Balak na Bileama i udari rukom o  ruku. ""Pozvao sam te da prokuneš moje neprijatelje"", reče Balak  Bileamu, ""a kad tamo, ti ih blagoslovi evo triput!",Croatian
"Nosi se  odmah u svoj kraj. Bio sam rekao: dostojno ću te počastiti! A  eto, Jahve te liši časti.""",Croatian
"Nato Bileam odgovori Balaku: ""Zar  nisam rekao i tvojim glasnicima koje si k meni poslao:",Croatian
"'Da  mi Balak dadne svoju kuću punu srebra i zlata, ne bih mogao prestupiti  zapovijed Jahvinu i po svojoj volji činiti bilo dobro, bilo zlo;  ono što kaže Jahve, to ću i ja reći.'",Croatian
"A sada, kad, evo, odlazim  k svome narodu, hajde da ti objavim što će ovaj narod učiniti  tvome narodu u budućnosti!""",Croatian
"I poče svoju pjesmu i reče: ""Proročanstvo Bileama, sina Beorova, proročanstvo čovjeka pronicava pogleda,",Croatian
"proročanstvo onoga koji riječi Božje sluša, koji poznaje mudrost Svevišnjega, koji vidi viđenja Svesilnoga, koji pada i oči mu se otvaraju.",Croatian
"Vidim ga, ali ne sada: motrim ga, al' ne iz blizine: od Jakova zvijezda izlazi, od Izraela žezlo se diže. On Moabu razbija bokove i svu djecu Šetovu zatire!",Croatian
"Edom će njegovim postati posjedom, a Seir zemljom osvojenom. Razvija snagu svoju Izrael,",Croatian
"Jakov vlada nad neprijateljima i uništava preživjele iz Ira.""",Croatian
"Bileam se zagleda u Amaleka te poče svoju pjesmu i reče: ""Amalek je prvenac među narodima, ali vječna propast njegov je svršetak.""",Croatian
"Onda se zagleda u Kenijce te poče svoju pjesmu i reče: ""Tvrd je stan tvoj, Kajine, na timoru ti gnijezdo savijeno!",Croatian
"Al' gnijezdo pripada Beoru; dokle ćeš Ašuru robovati?""",Croatian
"Opet poče svoju pjesmu i reče: ""Narodi pomorski sabiru se sa sjevera,",Croatian
"a brodovlje od strane Kitima. Podjarmljuju Ašur, podjarmljuju Heber, pa i njega će propast stići vječita.""",Croatian
Potom ustade Bileam te se uputi natrag u svoj kraj. A  i Balak ode svojim putem.,Croatian
"Dok je Izrael boravio u Šitimu, narod se upusti u blud s Moapkama.",Croatian
"One pozivahu narod na žrtvovanje svojim bogovima, a narod  sudjelovaše u njihovim gozbama i klanjaše se njihovim bogovima.",Croatian
Tako se Izrael osramoti s Baalom peorskim. I Jahve planu gnjevom  na Izraela.,Croatian
"""Pokupi sve narodne glavare"", reče Jahve Mojsiju. ""Objesi  ih Jahvi usred bijela dana da se Jahvin gnjev odvrati od Izraela.""",Croatian
"Onda Mojsije rekne izraelskim sucima: ""Neka svatko pobije  one svoje ljude koji su se osramotili s Baalom peorskim.""",Croatian
Baš tada neki Izraelac dođe i dovede k svojoj braći jednu  Midjanku naočigled Mojsija i naočigled sve izraelske zajednice  koja zaplaka na ulazu u Šator sastanka.,Croatian
"Kad to opazi Pinhas, sin Eleazara, sina svećenika Arona, ustade ispred zajednice:  uze koplje u ruku",Croatian
"i pođe za Izraelcem u odaje i probode ih  oboje, Izraelca i ženu; nju kroza slabine. Tako pomor Izraelaca  prestade.",Croatian
A onih koji su od pomora pomrli bilo je dvadeset  i četiri tisuće.,Croatian
Jahve reče Mojsiju:,Croatian
"""Pinhas, sin Eleazara, sina svećenika  Arona, odvratio je moj gnjev od Izraelaca, obuzet među njima  mojim revnovanjem. Zato u svome revnovanju nisam istrijebio izraelskoga  naroda.",Croatian
"Kaži mu dakle: 'S njime, evo, sklapam savez mira.",Croatian
"Neka to bude za nj i njegove potomke poslije njega savez  vječnoga svećeništva, jer je revnovao za svoga Boga i izvršio  pomirenje za izraelski narod.'""",Croatian
"Ime Izraelcu koji je bio ubijen - onome što je ubijen  s Midjankom - bijaše Zimri. Bio je sin Salua, glavara jedne od  Šimunovih porodica.",Croatian
"A ime ubijene žene Midjanke bijaše Kozbi.  Bila je kći Surova. Sur je bio glavar jednog plemena, jedne porodice  u Midjanu.",Croatian
Jahve reče Mojsiju:,Croatian
"""Navali na Midjance i potuci  ih,",Croatian
"jer su i oni navaljivali na vas svojim lukavštinama kad  su lukavo radili protiv vas u slučaju Peora i svoje sestre Kozbi, kćeri glavara midjanskoga, koja je zaglavila u vrijeme pomora  nastalog zbog Peora.""",Croatian
"Poslije toga zla Jahve reče Mojsiju i Eleazaru, sinu svećenika  Arona:",Croatian
"""Obavite popis sve zajednice sinova Izraelovih, po  njihovim porodicama, popišite sve, od dvadeset godina pa naviše, koji su u Izraelu sposobni za borbu.""",Croatian
"Mojsije, dakle, i svećenik Eleazar popišu ih na Moapskim  poljanama, uz Jordan blizu Jerihona,",Croatian
"sve od dvadeset godina  pa naviše, kako je Jahve naredio Mojsiju i Izraelcima. Sinovi  Izraelovi koji su izašli iz zemlje egipatske bili su:",Croatian
Izraelov prvorođenac Ruben. Sinovi Rubenovi: od Henoka  rod Henokovaca; od Palua rod Paluovaca;,Croatian
od Hesrona rod Hesronovaca  i od Karmija rod Karmijevaca.,Croatian
To su rodovi Rubenovaca. Njih  je bilo četrdeset i tri tisuće sedam stotina i trideset.,Croatian
"Paluov sin bijaše Eliab,",Croatian
"a sinovi Eliabovi: Nemuel, Datan i Abiram. Taj Datan i Abiram bijahu ugledni članovi zajednice  koji se podigoše protiv Mojsija i Arona u buni Korahovoj, kad  se pobuniše protiv Jahve.",Croatian
"Nato je zemlja rastvorila svoje  ralje i progutala ih zajedno s Korahom, kad je smrt pograbila  tu skupinu i oganj proždro dvjesta i pedeset ljudi. Tako su postali  opomenom.",Croatian
No sinovi Korahovi ne izginuše.,Croatian
Sinovi Šimunovi po svojim rodovima: od Nemuela rod Nemuelovaca;  od Jamina rod Jaminovaca; od Jakina rod Jakinovaca;,Croatian
od Zeraha  rod Zerahovaca i od Šaula rod Šaulovaca.,Croatian
"To su rodovi Šimunovaca, njih dvadeset i dvije tisuće i dvjesta.",Croatian
Sinovi Gadovi po svojim rodovima: od Sefona rod Sefonovaca;  od Hagija rod Hagijevaca; od Šunija rod Šunijevaca;,Croatian
od Oznija  rod Oznijevaca; od Erija rod Erijevaca;,Croatian
od Aroda roda Arodovaca  i od Arelija rod Arelijevaca.,Croatian
To su rodovi Gadovih potomaka.  Njih je upisano četrdeset tisuća i pet stotina.,Croatian
Judini sinovi: Er i Onan. I Er i Onan umriješe u zemlji  kanaanskoj.,Croatian
Sinovi Judini po svojim rodovima bijahu: od Šele rod  Šelinaca; od Peresa rod Peresovaca i od Zeraha rod Zerahovaca.,Croatian
Peresovi su sinovi opet bili: od Hesrona rod Hesronovaca  i od Hamula rod Hamulovaca.,Croatian
To su Judini rodovi. Njih je  upisano sedamdeset i šest tisuća i petsto.,Croatian
"Sinovi Jisakarovi, prema svojim rodovima: od Tole rod  Tolinaca; od Puve rod Puvinaca;",Croatian
od Jašuba rod Jašubovaca  i od Šimrona rod Šimronovaca.,Croatian
To su Jisakarovi rodovi. Njih  je upisano šezdeset i četiri tisuće i trista.,Croatian
"Sinovi Zebulunovi, po svojim rodovima: od Sereda rod  Seredovaca; od Elona rod Elonovaca i od Jahleela rod Jahleelovaca.",Croatian
To su rodovi Zebulunovaca. Njih je upisano šezdeset tisuća  i pet stotina.,Croatian
"Sinovi Josipovi, po svojim rodovima: Manaše i Efrajim.",Croatian
Sinovi Manašeovi: od Makira rod Makirovaca. Makiru se rodio  Gilead. Od Gileada rod Gileadovaca.,Croatian
Ovo su bili sinovi Gileadovi:  od Jezera rod Jezerovaca; od Heleka rod Helekovaca;,Croatian
od Asriela  rod Asrielovaca; od Šekema rod Šekemovaca;,Croatian
od Šemide rod  Šemidinaca i od Hefera rod Heferovaca.,Croatian
"Heferov sin Selofhad  nije imao sinova, nego kćeri. Imena Selofhadovih kćeri bila su:  Mahla, Noa, Hogla, Milka i Tirsa.",Croatian
To su Manašeovi rodovi.  Njih je upisano pedeset i dvije tisuće i sedam stotina.,Croatian
"Ovo su opet sinovi Efrajimovi, po svojim rodovima: od  Šutelaha rod Šutelahovaca; od Bekera rod Bekerovaca i od Tahana  rod Tahanovaca.",Croatian
Ovo su sinovi Šutelahovi: od Erana rod Eranovaca.,Croatian
"To su rodovi Efrajimovih sinova. Njih je upisano trideset  i dvije tisuće i pet stotina. To su sinovi Josipovi, po svojim rodovima.",Croatian
"Sinovi Benjaminovi, po svojim rodovima: od Bele rod Belinaca;  od Ašbela rod Ašbelovaca; od Ahirama rod Ahiramovaca;",Croatian
od  Šefufama rod Šefufamovaca i od Hufama rod Hufamovaca.,Croatian
"Belini  sinovi bili su: Ard i Naaman. I tako, od Arda rod Ardovaca, a  od Naamana rod Naamanovaca.",Croatian
"To su sinovi Benjaminovi, po  svojim rodovima. Njih je upisano četrdeset i pet tisuća i šest  stotina.",Croatian
"Ovo su sinovi Danovi, po svojim rodovima: od Šuhama rod  Šuhamovaca. To su sinovi Danovi, prema svojim rodovima.",Croatian
Od  svih rodova Šuhamovaca bilo je upisano šezdeset i četiri tisuće  i četiri stotine.,Croatian
"Sinovi Ašerovi, po svojim rodovima: od Jimne rod Jimninaca;  od Jišvija rod Jišvijevaca i od Berije rod Berijevaca.",Croatian
Od  sinova Berijinih: od Hebera rod Heberovaca i od Malkiela rod  Malkielovaca.,Croatian
Ašerovoj kćeri bilo je ime Serah.,Croatian
To su  rodovi Ašerovih sinova. Njih je upisano pedeset i tri tisuće  i četiri stotine.,Croatian
"Sinovi Naftalijevi, po svojim rodovima: od Jahseela rod  Jahseelovaca; od Gunija rod Gunijevaca;",Croatian
od Jesera rod Jeserovaca  i od Šilema rod Šilemovaca.,Croatian
To su rodovi Naftalijevaca. Po  njihovim rodovima upisano ih je četrdeset i pet tisuća i četiri  stotine.,Croatian
"Bilo je, dakle, upisanih Izraelaca šest stotina i jedna  tisuća i sedam stotina i trideset.",Croatian
Jahve reče Mojsiju:,Croatian
"""Tima neka se razdijeli zemlja  u baštinu prema broju osoba.",Croatian
"Većem broju povećaj njegovu  baštinu, a manjem smanji njegovu baštinu; neka se svakomu dadne  njegova baština prema broju upisanih.",Croatian
Ali zemlja neka se  podijeli kockom: neka se primi u baštinu prema djedovskim plemenskim  imenima.,Croatian
"Baština se ima podijeliti kockom svakom plemenu  prema njegovoj veličini.""",Croatian
"Ovo je popis Levijevaca, po njihovim rodovima: od Geršona  rod Geršonovaca; od Kehata rod Kehatovaca i od Merarija rod Merarijevaca.",Croatian
"Ovo su rodovi Levijevaca: rod Libnijevaca, rod Hebronovaca, rod Mahlijevaca, rod Mušijevaca i rod Korahovaca. Kehatu se  rodio Amram.",Croatian
"Amramovoj ženi bijaše ime Jokebeda. Bila je  kći Levijeva, koja se Leviju rodila u Egiptu. Ona je Amramu rodila:  Arona, Mojsija i njihovu sestru Mirjam.",Croatian
"Aronu se rodili:  Nadab, Abihu, Eleazar i Itamar.",Croatian
Nadab i Abihu poginuli su  kad su prinosili neposvećenu vatru pred Jahvom.,Croatian
Svih je popisanih  muškaraca od jednog mjeseca pa naviše bilo dvadeset i tri tisuće.  Oni nisu bili popisani s Izraelcima i nije im bila dodijeljena  baština među Izraelcima.,Croatian
"To su, dakle, oni koje je popisao Mojsije i svećenik  Eleazar; oni su obavili ovaj popis Izraelaca uz Jordan, na Moapskim  poljanama nasuprot Jerihonu.",Croatian
Među njima nije bilo ni jednoga  od onih koje su popisali Mojsije i svećenik Aron kad su popisivali  Izraelce u Sinajskoj pustinji.,Croatian
"Jer Jahve bijaše za njih rekao:  ""Neka pomru u pustinji i neka nitko od njih ne ostane, osim Kaleba, sina Jefuneova, i Jošue, sina Nunova!""",Croatian
"Tada pristupiše kćeri Selofhada, sina Heferova, sina Gileadova, sina Makirova, sina Manašeova iz roda Josipova sina Manašea.  A imena kćeri bila su: Mahla, Noa, Hogla, Milka i Tirsa.",Croatian
"One  stanu pred Mojsija, pred svećenika Eleazara, pred glavare i svu  zajednicu na ulazu u Šator sastanka pa reknu:",Croatian
"""Naš je otac  umro u pustinji. Nije pripadao družini što se pobunila protiv  Jahve - Korahovoj družini - nego je umro od svoga vlastitoga  grijeha. Sinova nije imao.",Croatian
"Zašto bi se odstranilo ime našega  oca iz njegova roda? Budući da nije imao sina, daj nama posjed  među braćom našega oca!""",Croatian
Mojsije iznese njihov slučaj pred Jahvu.,Croatian
A Jahve reče  Mojsiju:,Croatian
"""Selofhadove kćeri pravo kažu. Treba svakako da im  dadneš posjed koji će biti njihova baština među braćom njihova  oca. Prenesi na njih baštinu njihova oca.",Croatian
"Nadalje, reci Izraelcima:  'Kad koji čovjek umre a ne imadne sina, prenesite njegovu baštinu  na njegovu kćer.",Croatian
"Ne imadne li ni kćeri, predajte baštinu njegovoj  braći.",Croatian
"Ako ne imadne ni braće, njegovu baštinu podajte braći  njegova oca.",Croatian
"Ako mu otac ne imadne braće, baštinu njegovu  podajte najbližem rođaku njegova roda: neka je on uzme u posjed.' Neka to bude zakonska odredba Izraelcima, kako je Jahve naredio  Mojsiju.""",Croatian
"Jahve reče Mojsiju: ""Popni se na ovo brdo Abarim i razgledaj  zemlju koju dajem Izraelcima.",Croatian
"A kad budeš razgledao, pridružit  ćeš se svojim precima i ti, kako se pridružio i tvoj brat Aron.",Croatian
"Jer ste se u pobuni zajednice u pustinji Sin usprotivili  mojim ustima umjesto da vodom očitujete moju svetost pred njihovim  očima.""  (To su Meripske vode kod Kadeša u Sinskoj pustinji.)",Croatian
A Jahvi Mojsije progovori ovako:,Croatian
"""Neka Jahve, Bog  duhova u svakom tijelu, postavi čovjeka nad ovom zajednicom",Croatian
"koji  će pred njom izlaziti; koji će pred njom stupati; koji će je  izvoditi i uvoditi tako da Jahvina zajednica ne bude kao stado  što nema pastira.""",Croatian
"""Uzmi Jošuu, sina Nunova!"" - reče Jahve Mojsiju. ""To  je čovjek u kome ima duha. Na nj položi ruku svoju!",Croatian
Onda  ga odvedi pred svećenika Eleazara i pred svu zajednicu te mu  na njihove oči daj naredbe!,Croatian
Predaj mu dio svoje vlasti da  ga sluša sva zajednica sinova Izraelovih.,Croatian
"Neka pristupa k  svećeniku Eleazaru, koji će za nj tražiti odluke Urima pred Jahvom.  Na njegovu zapovijed neka izlaze i na njegovu zapovijed neka  ulaze, oni i svi Izraelci s njim - sva zajednica.""",Croatian
Mojsije učini kako mu je Jahve naredio: uzme Jošuu te  ga postavi pred svećenika Eleazara i pred svu zajednicu.,Croatian
"Položi zatim na nj svoje ruke i dade mu svoje naredbe, kako je Jahve zapovjedio preko Mojsija.",Croatian
Jahve reče Mojsiju:,Croatian
"""Naredi Izraelcima i reci im: 'Točno  u određeno vrijeme prinosite mi moje prinose, moju hranu - žrtve  paljene meni na ugodan miris.'",Croatian
Reci im: Ovo su žrtve paljene  koje ćete prinositi Jahvi: Svaki dan dva jednogodišnja janjca bez mane kao trajnu paljenicu.,Croatian
"Jedno janje prinosite jutrom, a drugo janje prinosite u suton.",Croatian
"A za prinosnicu desetinu efe najboljeg brašna, zamiješena  u četvrtini hina čistoga ulja.",Croatian
Trajna je to paljenica koja  je već bila prinesena na Sinajskom brdu - žrtva spaljena na ugodan  miris Jahvi.,Croatian
Njezina ljevanica neka se sastoji od četvrtine  hina za svako janje. Ljevanica vina neka se Jahvi izlijeva u  Svetištu.,Croatian
"Drugo janje prinosite u suton. Prinosi ga kao i  jutarnju prinosnicu i njezinu ljevanicu: kao žrtvu spaljenu Jahvi  na ugodan miris.""",Croatian
"""Na subotnji dan: dva jednogodišnja janjeta bez mane i  dvije desetine efe najboljeg brašna, zamiješena s uljem, za prinosnicu, s njezinom ljevanicom.",Croatian
"Neka se subotnja paljenica svake  subote dodaje trajnoj paljenici i njezinoj ljevanici.""",Croatian
"""Na početku vaših mjeseci prinosite Jahvi za paljenicu:  dva junca, jednoga ovna i sedam jednogodišnjih janjaca bez mane.",Croatian
Za pojedinog junca kao prinosnicu: tri desetine najboljeg  brašna zamiješena s uljem; za svakog ovna kao prinosnicu: dvije  desetine efe najboljeg brašna zamiješena s uljem.,Croatian
Za svako  janje jednu desetinu efe najboljeg brašna zamiješena s uljem  kao prinosnicu. To je paljenica spaljena na ugodan miris Jahvi.,Croatian
Njihove ljevanice neka budu: na junca polovica hina vina;  na ovna trećina hina; na janje četvrtina hina. To neka bude mjesečna  paljenica na mlađak svakog mjeseca u godini.,Croatian
"Povrh trajne  paljenice neka se Jahvi prinosi jedan jarac kao okajnica s njezinom  ljevanicom.""",Croatian
"""Prvoga mjeseca, četrnaestoga dana u mjesecu, Jahvina  je Pasha,",Croatian
a petnaestoga dana toga mjeseca jest blagdan. Neka  se sedam dana jedu beskvasni hljebovi.,Croatian
Prvog dana neka bude  sveti saziv. Nikakva težačkog posla nemojte raditi.,Croatian
"Prinesite  Jahvi žrtvu paljenu, žrtvu paljenicu: dva junca, jednoga ovna  i sedam jednogodišnjih janjaca. Neka vam budu bez mane.",Croatian
"Njihova  prinosnica, od najboljeg brašna zamiješena s uljem, neka bude:  tri desetine efe na junca, dvije desetine efe na ovna,",Croatian
a  na svakoga od onih sedam janjaca neka bude jedna desetina efe.,Croatian
"Neka bude jedan jarac kao okajnica, da se nad vama izvrši  obred pomirenja.",Croatian
"Ovo prinosite povrh jutarnje paljenice,  koje se prinosi kao trajna paljenica.",Croatian
"Tako činite svaki dan  za sedam dana; to je hrana, žrtva paljena na ugodan miris Jahvi.  To neka se prinosi povrh trajne paljenice i njezine ljevanice.",Croatian
"Sedmoga dana neka vam bude sveti savez. Nikakva težačkog  posla nemojte raditi!""",Croatian
"""I na Dan prvina - na svoj Blagdan sedmica - kad budete  Jahvi prinosili prinosnicu, imajte sveti saziv: nikakva težačkog  posla nemojte raditi.",Croatian
"Za paljenicu na ugodan miris Jahvi  prinesite dva junca, jednoga ovna i sedam jednogodišnjih janjaca.",Croatian
"Njihova prinosnica, od najboljeg brašna zamiješena s uljem, neka bude: na pojedinog junca tri desetine efe, na pojedinoga  ovna dvije desetine efe,",Croatian
a jedna desetina efe na svakoga  od onih sedam janjaca.,Croatian
"Neka bude i jedan jarac kao okajnica, da se nad vama izvrši obred pomirenja.",Croatian
"Prinosite ih povrh  trajne paljenice i njezine prinosnice, a neka vam budu bez mane  one i njihove ljevanice.""",Croatian
"""U sedmome mjesecu, na prvi dan mjeseca, imajte sveti saziv.  Nikakva težačkog posla nemojte raditi. Neka vam to bude Dan sazivanja.",Croatian
"Za paljenicu na ugodan miris Jahvi prinesite: jednoga junca, jednoga ovna i sedam jednogodišnjih janjaca bez mane.",Croatian
"Njihova  prinosnica, od najboljeg brašna zamiješena s uljem, neka bude:  tri desetine efe na junca, dvije desetine efe na ovna",Croatian
i jedna  desetina efe na svakoga od onih sedam janjaca.,Croatian
"Neka bude jedan  jarac kao okajnica, da se nad vama izvrši obred pomirenja.",Croatian
"Neka  to bude povrh paljenice o mlađaku mjesecu i njezine prinosnice, povrh trajne paljenice i njezine prinosnice i povrh njihovih  propisanih ljevanica, žrtva spaljena na ugodan miris Jahvi.""",Croatian
"""A desetoga dana toga sedmog mjeseca imajte sveti saziv.  Postite i nemojte raditi nikakva posla.",Croatian
"Prinesite paljenicu  Jahvi na ugodan miris: jednoga junca, jednoga ovna i sedam jednogodišnjih  janjaca. Neka su vam bez mane.",Croatian
"Njihova prinosnica, od najboljeg  brašna zamiješena s uljem, neka bude: tri desetine efe na junca, dvije desetine na jednoga ovna",Croatian
i jedna desetina efe na svakoga  od onih sedam janjaca.,Croatian
"Jedan jarac neka se prinese kao okajnica.  To je povrh okajnice na Dan pomirenja, povrh trajne paljenice  i njezine prinosnice i njihovih ljevanica.""",Croatian
"""Na petnaesti dan sedmoga mjeseca imajte sveti saziv.  Nikakva težačkog posla nemojte raditi. Sedam dana svetkujte svečanost  Jahvi.",Croatian
"A za paljenicu, spaljenu na ugodan miris Jahvi, prinesite:  trinaest junaca, dva ovna i četrnaest jednogodišnjih janjaca.  Neka su bez mane.",Croatian
"Njihova prinosnica, od najboljeg brašna  zamiješena s uljem, neka bude: tri desetine efe na svakoga od  trinaest junaca, dvije desetine efe na svakoga od dvaju ovnova",Croatian
i jedna desetina efe na svako pojedino od četrnaestero janjadi.  Neka se nadoda jedan jarac kao okajnica.,Croatian
"To neka bude povrh  trajne paljenice, njezine prinosnice i njezine ljevanice.",Croatian
"Drugog dana: dvanaest junaca, dva ovna, četrnaest jednogodišnjih  janjaca bez mane.",Croatian
"Njihovu prinosnicu i njihove ljevanice  prinesite propisno prema broju junaca, ovnova i janjaca.",Croatian
"Prinesite  jednoga jarca kao okajnicu povrh trajne paljenice, njezine prinosnice  i njezinih ljevanica.",Croatian
"Trećeg dana: jedanaest junaca, dva ovna, četrnaest jednogodišnjih  janjaca bez mane.",Croatian
"Njihovu prinosnicu i njihove ljevanice  prinesite propisno prema broju junaca, ovnova i janjaca.",Croatian
"Prinesite  jednoga jarca kao okajnicu povrh trajne paljenice, njezine prinosnice  i njezine ljevanice.",Croatian
"Četvrtog dana: deset junaca, dva ovna, četrnaest jednogodišnjih  janjaca bez mane.",Croatian
"Njihovu prinosnicu i njihove ljevanice  prinesite propisno prema broju junaca, ovnova i janjaca.",Croatian
"Jednog  jarca prinesite kao okajnicu povrh trajne paljenice, njezine  prinosnice i njezine ljevanice.",Croatian
"Petog dana: devet junaca, dva ovna, četrnaest jednogodišnjih  janjaca bez mane.",Croatian
"Njihovu prinosnicu i njihove ljevanice  prinesite propisno prema broju junaca, ovnova i janjaca.",Croatian
"Prinesite  jednog jarca kao okajnicu povrh trajne paljenice, njezine prinosnice  i njezine ljevanice.",Croatian
"Šestog dana: osam junaca, dva ovna, četrnaest jednogodišnjih  janjaca bez mane.",Croatian
"Njihovu prinosnicu i njihove ljevanice  prinesite propisno prema broju junaca, ovnova i janjaca.",Croatian
"Jednoga  jarca prinesite kao okajnicu povrh trajne paljenice, njezine  prinosnice i njezinih ljevanica.",Croatian
"Sedmog dana: sedam junaca, dva ovna, četrnaest jednogodišnjih  janjaca bez mane.",Croatian
"Njihovu prinosnicu i njihove ljevanice  prinesite propisno prema broju junaca, ovnova i janjaca.",Croatian
"Jednog  jarca prinesite kao okajnicu povrh trajne paljenice, njezine  prinosnice i njezine ljevanice.",Croatian
Osmog dana imajte svečani zbor. Nikakva težačkog posla  nemojte raditi.,Croatian
"A za paljenicu, spaljenu na ugodan miris  Jahvi, prinesite: jednog junca, jednoga ovna i sedam jednogodišnjih  janjaca bez mane.",Croatian
"Njihovu prinosnicu i njihove ljevanice  prinesite propisno prema broju junaca, ovnova i janjaca.",Croatian
"Jednog  jarca prinesite kao okajnicu povrh trajne paljenice, njezine  prinosnice i njezine ljevanice.",Croatian
"Na svoje određene blagdane prinesite to Jahvi osim svojih  zavjetnica i svojih dragovoljnih žrtava, svojih paljenica, prinosnica, ljevanica i svojih pričesnica.""",Croatian
(30:1) Sve kako mu je Jahve naredio Mojsije kaza Izraelcima.,Croatian
"(30:2) Zatim reče Mojsije glavarima plemena Izraelovih: ""Ovo  je Jahve naredio.",Croatian
"(30:3) Ako koji čovjek učini zavjet ili se uz zakletvu  obveže da će se nečega odreći, neka ne krši svoje riječi; neka  izvrši sve što iz njegovih usta izađe!",Croatian
"(30:4) Ako koja žena učini Jahvi zavjet ili se obveže da će se  nečega odreći dok je još mlada, u očevu domu,",Croatian
"(30:5) a otac joj sazna  za zavjet i obećanje kojim se obvezala pa joj ništa ne rekne, tada su valjani svi njezini zavjeti i valjano je svako obećanje  kojim se obvezala.",Croatian
"(30:6) Ali ako joj se otac usprotivi kad sazna, nikakav njezin zavjet ni njezino obećanje kojim se vezala ne  vrijedi. Jahve će joj oprostiti jer joj se otac usprotivio.",Croatian
"(30:7) Ako se uda dok je pod svojim zavjetima ili pod obećanjem  koje je nepromišljeno izišlo iz njezinih usta,",Croatian
"(30:8) pa njezin muž  sazna i pošto je saznao ništa joj ne rekne, tada vrijede njezini  zavjeti i vrijede obećanja kojima se obvezala.",Croatian
"(30:9) No ako se njezin  muž usprotivi kad o tom sazna, ukida se time njezin zavjet i  obećanje što je nepromišljeno izišlo iz njezinih usta. I Jahve  će joj oprostiti.",Croatian
(30:10) A zavjet udovice ili žene otpuštene i sve obveze koje  je na se preuzela vrijede za nju.,Croatian
"(30:11) Ako se zavjetuje ili se obveže zakletvom na obećanje  dok je u kući svoga muža,",Croatian
"(30:12) pa njezin muž sazna i ništa joj  ne rekne, ne usprotivi joj se, svaki je njezin zavjet valjan  i valjano je svako obećanje kojim se obvezala.",Croatian
"(30:13) Ali ako ih  njezin muž proglasi ništetnim kad o njima sazna, tada ništa što  je izišlo iz njezinih usta, njezini zavjeti ili preuzete obveze  neće vrijediti. Muž ih je njezin poništio, i Jahve će joj oprostiti.",Croatian
(30:14) Svaki zavjet i svaku zakletvu koja obvezuje ženu na neko  mrtvenje njezin muž može uzdržati na snazi ili poništiti.,Croatian
"(30:15) Ako  joj muž od dana do dana ništa ne rekne, time potvrđuje sve njezine  zavjete i sva njezina obećanja kojima se obvezala; on ih je učinio  valjanima ako ništa nije rekao kad je o njima čuo.",Croatian
"(30:16) Ali ako ih poništi kasnije, pošto je o njima već čuo, neka snosi njezinu krivnju.""",Croatian
"(30:17) To su uredbe koje je Jahve Mojsiju izdao za muža i njegovu  ženu i za oca i njegovu kćer, koja, još mlada, živi u kući očevoj.",Croatian
Jahve reče Mojsiju:,Croatian
"""Iskali osvetu Izraelaca na Midjancima, a poslije toga pridružit ćeš se svojim precima.""",Croatian
"A Mojsije reče narodu: ""Opremite ljude između sebe za  pohod na Midjance,",Croatian
"da na Midjancima izvrše Jahvinu osvetu.  Na vojnu opremite po jednu tisuću od svakoga izraelskog plemena!""",Croatian
I tako su iz izraelskih porodica - tisuću po plemenu -  za vojnu skupili dvanaest tisuća.,Croatian
"Posla ih Mojsije - tisuću  po plemenu - na vojnu zajedno s Pinhasom, sinom svećenika Eleazara.  On je nosio posvećene stvari i trube.",Croatian
"Oni zavojuju na Midjance, kako je Jahve naredio Mojsiju, i pobiju sve muškarce.",Croatian
"Među ostalima pobili su i midjanske  kraljeve: Evija, Rekema, Sura, Hura i Rebu - pet midjanskih kraljeva.  Mačem pogube i Bileama, Beorova sina.",Croatian
"Odvedu tada Izraelci u ropstvo midjanske žene s njihovom  djecom i svu njihovu stoku, krupnu i sitnu, i zaplijene sve njihovo  blago.",Croatian
"Ognjem spale sve gradove njihove u kojima se živjeli  i sva njihova naselja,",Croatian
"a sve njihovo uzmu za plijen i pljačku, i ljude i životinje.",Croatian
"Onda u tabor na Moapskim poljanama  uz Jordan, nasuprot Jerihonu, dovedu Mojsiju, svećeniku Eleazaru  i svoj izraelskoj zajednici zarobljenike, plijen i pljačku.",Croatian
"Mojsije, svećenik Eleazar i svi glavari zajednice izađu  im u susret izvan tabora.",Croatian
"Mojsije se razljuti na zapovjednike  vojske, tisućnike i satnike, koji se bijahu vratili s toga bojnog  pohoda.",Croatian
"Reče im: ""Što! Na životu ste ostavili sve ženskinje!",Croatian
"A baš su žene, po nagovoru Bileamovu, zavele Izraelce da  u Peorovu slučaju istupe protiv Jahve. Tako dođe pomor na Jahvinu  zajednicu.",Croatian
Stoga svu mušku djecu pobijte! A ubijte i svaku  ženu koja je poznala muškarca!,Croatian
A sve mlade djevojke koje  nisu poznale muškarca ostavite na životu za se.,Croatian
Vi pak proboravite  izvan tabora sedam dana; svi vi koji ste koga ubili i koji ste  se ubijenoga dotakli. Čistite se i vi i vaši zarobljenici trećega  i sedmoga dana;,Croatian
"očistite svu odjeću, sve mješine, sve od  kostrijeti napravljeno i sve drvene predmete.""",Croatian
"Zatim svećenik Eleazar progovori borcima koji su se vratili  iz boja: ""Ovo je odredba koju je izdao Jahve Mojsiju:",Croatian
"'Zlato, srebro, bakar, gvožđe, mjed i olovo -",Croatian
"sve što podnosi vatru  - provucite kroz vatru i bit će očišćeno.' Ipak, neka se očisti  i vodom očišćenja. A sve što ne podnosi vatru provucite kroz  vodu.",Croatian
"Sedmoga dana operite svoju odjeću i bit ćete čisti.  Poslije toga možete se vratiti u tabor.""",Croatian
Jahve reče Mojsiju:,Croatian
"""Ti, svećenik Eleazar i obiteljske  starješine zajednice napravite popis ratnoga plijena, ljudstva  i stoke,",Croatian
a onda ratni plijen podijeli napola: na borce koji  su išli u borbu i na svu ostalu zajednicu.,Croatian
"Od boraca koji  su išli u borbu ustavi ujam za Jahvu: jednu glavu od svakih pet  stotina, bilo ljudi, bilo krupnog blaga, magaradi ili sitne stoke.",Croatian
Uzmi to od njihove polovice i podaj svećeniku Eleazaru kao  podizanicu za Jahvu.,Croatian
"A od polovice što zapadne druge Izraelce  uzmi po glavu od pedeset, bilo ljudi, bilo krupnog blaga, magaradi  ili sitne stoke - od svih životinja - pa ih podaj levitima koji  vode brigu o Jahvinu prebivalištu.""",Croatian
Mojsije i svećenik Eleazar učine kako je Jahve naredio  Mojsiju.,Croatian
"Ratnoga je plijena bilo, osim pljačke što su vojnici  napljačkali: šest stotina sedamdeset i pet tisuća grla sitne  stoke,",Croatian
"sedamdeset i dvije tisuće grla krupne stoke,",Croatian
"šezdeset  i jedna tisuća magaradi,",Croatian
a ljudskih duša - žena koje nisu  poznale muškarca - bijaše u svemu trideset i dvije tisuće.,Croatian
"Prema tome, polovica što je dodijeljena onima koji su  išli u borbu bila je: tri stotine trideset i sedam tisuća i pet  stotina grla sitne stoke;",Croatian
ujam za Jahvu od sitne stoke šest  stotina sedamdeset i pet grla;,Croatian
"krupne je stoke bilo trideset  i šest tisuća grla, a njihov ujam za Jahvu sedamdeset i dva grla;",Croatian
"magaradi je bilo trideset tisuća i pet stotina, a njihov  ujam za Jahvu šezdeset i jedno.",Croatian
"Ljudskih je duša bilo šesnaest  tisuća, a njihov ujam za Jahvu trideset i dvije osobe.",Croatian
"Ujam  predade Mojsije svećeniku Eleazaru za podizanicu Jahvi, kako  je Jahve naredio Mojsiju.",Croatian
A od polovice koja je zapala druge Izraelce i koju Mojsije  odijeli od one što je pripala ljudima koji su se borili -,Croatian
"dakle, polovica što je pripala zajednici iznosila je: trista trideset  i sedam tisuća i pet stotina grla sitne stoke,",Croatian
a krupne stoke  trideset i šest tisuća grla;,Croatian
"magaradi trideset tisuća i pet  stotina,",Croatian
a ljudskih duša šesnaest tisuća.,Croatian
"Tako, od polovice  što je pripala Izraelcima Mojsije ostavi po jedno od pedeset, i od ljudstva i od stoke, te ih predade levitima koji su se  brinuli o Jahvinu prebivalištu, kako je Jahve naredio Mojsiju.",Croatian
"Onda pristupiše k Mojsiju vojnički zapovjednici, tisućnici  i satnici,",Croatian
"i rekoše mu: ""Tvoje sluge prebrojile su borce  što bijahu pod našim zapovjedništvom i od nas nitko nije izgubljen.",Croatian
"Uz to smo donijeli svoje darove Jahvi: narukvica, orukvica, prstenja, naušnica i ogrlica - na kakvu je tko zlatninu već  naišao - da se nad nama obavi obred pomirenja pred Jahvom.""",Croatian
"Mojsije i svećenik Eleazar prime od njih to zlato, to  jest sve te izrađene predmete.",Croatian
Bilo je svega zlata što su  kao svoju podizanicu Jahvi donijeli tisućnici i satnici: šesnaest  tisuća sedam stotina i pedeset šekela.,Croatian
Svaki je vojnik za  se zadržao svoj plijen.,Croatian
Tako Mojsije i svećenik Eleazar uzmu  zlato od tisućnika i satnika te ga donesu u Šator sastanka na  spomen Izraelcima pred Jahvom.,Croatian
"Rubenovci i Gadovci imađahu mnogo, vrlo mnogo blaga. Opaze, međutim, da je zemlja jazerska i zemlja gileadska pogodna za  stočarstvo.",Croatian
"Zato Gadovci i Rubenovci dođu k Mojsiju, svećeniku  Eleazaru i glavarima zajednice pa reknu:",Croatian
"""Atarot, Dibon, Jazer, Nimra, Hešbon, Eleale, Sebam, Nebo i Beon -",Croatian
kraj što ga Jahve  osvoji pred izraelskom zajednicom - kraj je pogodan za stočarstvo;  a sluge tvoje bave se stočarstvom.,Croatian
"Ako smo stekli blagonaklonost  u tvojim očima"", nastave, ""neka se ovaj kraj dade u posjed tvojim  slugama. Ne šalji nas preko Jordana!""",Croatian
"Mojsije odgovori Gadovcima i Rubenovcima: ""Zar da vaša  braća idu u rat, a vi da ostanete ovdje?",Croatian
Zašto odvraćate srca  Izraelaca da ne prijeđu u zemlju koju im je Jahve predao?,Croatian
Tako  su učinili i vaši očevi kad sam ih poslao iz Kadeš Barnee da  izvide zemlju.,Croatian
"Popeli su se do Eškola i razgledali zemlju, ali su onda ubili srčanost u Izraelcima da ne odu u zemlju koju  im je Jahve dao.",Croatian
Onog dana Jahve planu gnjevom. Zakle se  i reče:,Croatian
"'Ljudi što su izišli iz Egipta, kojima je dvadeset  ili više godina, jer me nisu vjerno slijedili, nikad neće vidjeti  zemlju što sam je pod zakletvom obećao Abrahamu, Izaku i Jakovu!'",Croatian
"Jahvu su jedino vjerno slijedili Kenižanin Kaleb, sin Jefuneov, i sin Nunov Jošua.",Croatian
"Jahve je gnjevom planuo na Izraelce pa  ih je pustinjom povlačio četrdeset godina, sve dok ne pomrije  sav naraštaj što je u očima Jahvinim zlo postupio.",Croatian
A sad  vi - grešni naraštaj - ustajete namjesto svojih očeva da još  povećate srdžbu Jahvinu na Izraela.,Croatian
"Ako se od njega odvratite, on će još produžiti vaš boravak u pustinji; tako ćete upropastiti  sav taj narod.""",Croatian
"Onda se oni primaknu k njemu i reknu: ""Mi bismo ovdje  podigli torove za svoje blago i gradove za svoju nejačad,",Croatian
a  sami ćemo pograbiti oružje i poći na čelu Izraelaca dok ih ne  dovedemo na njihovo mjesto. Naša nejačad neka ostane - zbog stanovništva  ove zemlje - u utvrđenim gradovima.,Croatian
Mi se svojim kućama nećemo  vraćati sve dok svaki Izraelac ne zaposjedne svoju baštinu.,Croatian
"S  njima nećemo dijeliti svoje posjede s onu stranu Jordana niti  dalje, jer će nas zapasti naša baština s ovu stranu, na istok  od Jordana.""",Croatian
"Mojsije im reče: ""Ako tako uradite, ako pođete pred Jahvom  u boj;",Croatian
ako vi svi naoružani prijeđete Jordan pred Jahvom  dok on ne rastjera ispred sebe svoje neprijatelje:,Croatian
"tada,  kad zemlja bude pokorena Jahvi, vi ćete se moći vratiti. Tako  ćete biti oslobođeni odgovornosti prema Jahvi i prema Izraelu, a ova će zemlja postati pred Jahvom vaše vlasništvo.",Croatian
"Ali  ako tako ne uradite, sagriješit ćete protiv Jahve i znajte da  će vas stići kazna za vaš grijeh.",Croatian
"Sazidajte, dakle, gradove  za svoju nejačad i torove za svoju stoku, ali izvršite što ste  obećali.""",Croatian
"Gadovci i Rubenovci odgovore Mojsiju: ""Tvoje će sluge  učiniti kako gospodar naš nalaže.",Croatian
"Naša nejačad, naše žene, naša stoka i sve naše blago neka ostanu ondje u gileadskim gradovima,",Croatian
"a tvoje sluge, svi koji su za boj sposobni, poći će pred  Jahvom u boj, kako naš gospodar nalaže.""",Croatian
"Tada za njih Mojsije izda nalog svećeniku Eleazaru, Nunovu  sinu Jošui i glavarima obitelji izraelskih plemena.",Croatian
"I reče  im Mojsije: ""Ako Gadovci i Rubenovci, svi oni koji nose oružje, s vama prijeđu Jordan da se bore pred Jahvom i zemlja bude pokorena  vama, onda im dajte gileadsku zemlju u vlasništvo.",Croatian
"Ali ako  ne prijeđu naoružani s vama, neka dobiju baštinu među vama u  zemlji kanaanskoj.""",Croatian
"Nato odgovore Gadovci i Rubenovci: ""Što je god Jahve  rekao tvojim slugama, to ćemo učiniti.",Croatian
"Mi ćemo naoružani  prijeći pred Jahvom u zemlju kanaansku, ali neka nam bude posjed  naše baštine s ove strane Jordana.""",Croatian
"I tako njima - Gadovcima, Rubenovcima i polovici plemena  Manašea, sina Josipova - dadne kraljevstvo amorejskoga kralja  Sihona i kraljevstvo bašanskoga kralja Oga, zemlju s gradovima  u njihovim granicama, gradove okolne zemlje.",Croatian
"Gadovci sagrade: Dibon, Atarot i Aroer,",Croatian
"Atrot Šofan, Jazer, Jogbohu,",Croatian
"Bet Nimru i Bet Haran, utvrđene gradove  i torove za stada.",Croatian
"Rubenovci sagrade: Hešbon, Eleale, Kirjatajim,",Croatian
"Nebo, Baal Meon - nazivi su izmijenjeni - i Šibmu. Oni prozovu svojim  imenima gradove koje su oni podigli.",Croatian
"Sinovi Makira, sina Manašeova, odu u Gilead, osvoje ga  i protjeraju Amorejce koji bijahu ondje.",Croatian
"Mojsije preda Gilead  Manašeovu sinu Makiru, i on se u njemu nastani.",Croatian
"A Manašeov  sin Jair ode te zauzme njihova sela pa ih prozva ""Jairova sela"".",Croatian
"Potom ode Nobah i zauzme Kenat i njegova područja te ga nazove  svojim imenom ""Nobah"".",Croatian
Ovo su postaje Izraelaca što ih prijeđoše kad iziđoše iz zemlje  egipatske u svojim četama pod vodstvom Mojsijevim i Aronovim.,Croatian
Na zapovijed Jahvinu Mojsije je bilježio polazne točke njihova  putovanja. Ovo su njihove postaje prema njihovim polaznim točkama.,Croatian
"Iz Ramsesa krenuše u prvome mjesecu. Bio je petnaesti  dan prvoga mjeseca - sutradan poslije Pashe - kad se Izraelci  zaputiše uzdignutih pesnica i naočigled sviju Egipćana,",Croatian
"dok  su Egipćani pokopavali one koje je Jahve između njih pobio, to  jest sve prvorođence, i tako nad njihovim božanstvima izvršio  pravdu.",Croatian
Krenu dakle Izraelci iz Ramsesa i utabore se u Sukotu.,Croatian
"Zatim odu iz Sukota i utabore se u Etamu, baš na rubu pustinje.",Croatian
"Pođu iz Etama, a onda okrenu prema Pi Hahirotu, koji se nalazi  nasuprot Baal Sefona. Tabore postave pred Migdolom.",Croatian
"Krenu  od Pi Hahirota i prijeđu posred mora u pustinju. Išli su tri  dana pustinjom Etanom, a onda se utabore u Mari.",Croatian
Zatim odu  iz Mare i stignu u Elim. U Elimu je bilo dvanaest izvor-voda  i sedamdeset palma. Tu su se utaborili.,Croatian
Potom krenu iz Elima  te se utabore uz Crveno more.,Croatian
"A otišavši od Crvenog mora, utabore se u pustinji Sinu.",Croatian
Potom odu iz pustinje Sina i  postave tabore u Dofki.,Croatian
"Otišavši iz Dofke, utabore se u Alušu.",Croatian
Krenu iz Aluša i utabore se u Refidimu. Tu narod nije imao  vode da pije.,Croatian
Odu iz Refidima te se utabore u Sinajskoj pustinji.,Croatian
Krenu iz Sinajske pustinje te se utabore u Kibrot Hataavi.,Croatian
Odu iz Kibrot Hataave te se utabore u Haserotu.,Croatian
Onda  odu iz Haserota i utabore se u Ritmi.,Croatian
Krenu iz Ritme i utabore  se u Rimon Peresu.,Croatian
Odu iz Rimon Peresa i utabore se u Libni.,Croatian
Iz Libne odu i utabore se u Risi.,Croatian
Odu iz Rise te se utabore  u Kehelati.,Croatian
Odu iz Kehelate i utabore se na brdu Šeferu.,Croatian
Odu s brda Šefera i utabore se u Haradi.,Croatian
Odu iz Harade  i utabore se u Makhelotu.,Croatian
Odu iz Makhelota te se utabore  u Tahatu.,Croatian
Odu iz Tahata i utabore se u Tarahu.,Croatian
Iz Taraha  odu i utabore se u Mitki.,Croatian
Odu iz Mitke i utabore se u Hašmoni.,Croatian
Iz Hašmone odu i utabore se u Moserotu.,Croatian
Odu iz Moserota  i utabore se u Bene Jaakanu.,Croatian
Odu iz Bene Jaakana i utabore  se u Hor Gidgadu.,Croatian
Odu iz Hor Gidgada i utabore se u Jotbati.,Croatian
Odu iz Jotbate i utabore se u Abroni.,Croatian
Iz Abrone odu i  utabore se u Esion Geberu.,Croatian
"Iz Esion Gebera odu i utabore  se u pustinji Sinu, to jest u Kadešu.",Croatian
"Iz Kadeša krenu te se utabore na brdu Horu, na granici  zemlje edomske.",Croatian
"Na zapovijed Jahvinu svećenik se Aron pope na brdo Hor  i tu umre na prvi dan petoga mjeseca, u četrdesetoj godini nakon  izlaska Izraelaca iz egipatske zemlje.",Croatian
Aronu je bilo stotinu  dvadeset i tri godine kad je preminuo na brdu Horu.,Croatian
"Aradski kralj, Kanaanac, koji je živio u kanaanskom kraju  Negebu, čuo je o dolasku Izraelaca.",Croatian
S brda Hora odu te se utabore u Salmoni.,Croatian
Odu iz Salmone  i utabore se u Punonu.,Croatian
Odu iz Punona i utabore se u Obotu.,Croatian
Odu iz Obota i utabore se na moapskom području u Ije-Abarimu.,Croatian
Odu iz Ije-Abarima i utabore se u Dibon Gadu.,Croatian
Iz Dibon  Gada odu i utabore se u Almon Diblatajimu.,Croatian
"Iz Almon Diblatajima  odu i utabore se na Abarimskim bregovima, pred Nebom.",Croatian
"Odu  s Abarimskih bregova i utabore se na Moapskim poljanama, uz Jordan, nasuprot Jerihonu;",Croatian
taborovali su uz Jordan od Bet Haješimota  sve do Abel Hašitima na Moapskim poljanama.,Croatian
"Na Moapskim poljanama uz Jordan, nasuprot Jerihonu, Jahve  reče Mojsiju:",Croatian
"""Ovako reci Izraelcima: 'Kad prijeđete preko Jordana  u zemlju kanaansku,",Croatian
"potjerajte ispred sebe sve stanovnike  te zemlje, uništite sve njihove slike; uništite sve njihove salivene  kumire i sve njihove uzvišice porušite.",Croatian
"Onda zaposjednite  zemlju i u njoj se nastanite, jer sam vam je predao da je zaposjednete.",Croatian
"Zemlju razdijelite kockom među svoje rodove. Brojnijem povećajte  dio, a manjem smanjite. Gdje god kocka padne, bilo za koga, neka  je to njegovo, a prema otačkim plemenima dijelite im baštinu.",Croatian
"Ako stanovnike zemlje ispred sebe ne potjerate, onda će oni  koje od njih na životu ostavite biti trnje u vašim očima i bodljike  u vašim bokovima; dosađivat će vam u zemlji u kojoj budete živjeli",Croatian
"i postupit ću s vama kako sam mislio postupiti s njima.'""",Croatian
Jahve reče Mojsiju:,Croatian
"""Izdaj Izraelcima naredbu i reci im:  'Kad uđete u kanaansku zemlju, ta će vam zemlja pripasti u baštinu, zemlja kanaanska sa svojim granicama.",Croatian
Južna strana protezat će vam se od pustinje Sina uz Edom.  Južna će vam granica početi s kraja Slanog mora na istočnoj strani.,Croatian
"Onda će vam granica skrenuti na jug, prema Akrabimskoj strmini, i nastaviti se preko Sina. Doprijet će na jugu do Kadeš Barnee;  zatim će izaći prema Hasar Adaru i nastaviti se do Asmone.",Croatian
Od  Asmone granica će skrenuti prema Egipatskom potoku i izaći će  na more.,Croatian
Zapadna granica bit će vam Veliko more; neka vam je to  granica prema zapadu.,Croatian
A ovo će vam biti sjeverna granica: od Velikog mora povucite  crtu na brdo Hor;,Croatian
s brda Hora onda potegnite crtu do ulaza  u Hamat; završetak granice bit će Sedada.,Croatian
Onda će se granica  protegnuti do Zifrona i završiti u Hasar Enanu. To će vam biti  sjeverna granica.,Croatian
Za svoju istočnu granicu povucite crtu od Hasar Enana  do Šefama.,Croatian
"Granica će se spuštati od Šefama do Rible, istočno  od Ajina. Odande će se granica spustiti i doprijeti do istočne  obale Kineretskog jezera.",Croatian
"Iza toga spustit će se granica  niz Jordan da završi u Slanome moru. To će biti vaša zemlja sa svojim granicama naokolo.'""",Croatian
"Tada Mojsije naredi Izraelcima: ""To je zemlja koju ćete  kockom dobiti u baštinu, a za koju je zapovjedio Jahve da je  dobije devet plemena i polovica jednog plemena.",Croatian
"Jer pleme  Rubenovaca prema svojim porodicama, zatim pleme Gadovaca prema  svojim porodicama već primiše svoju baštinu, kao što je svoju  baštinu primila i polovica plemena Manašeova.",Croatian
"Ta dva plemena  i pol primila su svoje baštine s one strane Jordana, nasuprot  Jerihonu, s istočne strane.""",Croatian
Jahve reče Mojsiju:,Croatian
"""Ovo su imena ljudi koji će vam  zemlju podijeliti: svećenik Eleazar i Nunov sin Jošua;",Croatian
i  od svakoga plemena uzmi po jednoga glavara za razdiobu zemlje.,Croatian
"Ovo su imena tih ljudi: Kaleb, sin Jefuneov; od plemena Judina;",Croatian
"Šemuel, sin Amihudov, od plemena Šimunova;",Croatian
"Elidad, sin  Kislonov, od plemena Benjaminova;",Croatian
"knez Buki, sin Joglijev, od plemena Danovaca.",Croatian
"Od sinova Josipovih: knez Haniel, sin Efodov, od plemena  Manašeovaca;",Croatian
"knez Kemuel, sin Šiftanov, od plemena Efrajimovaca;",Croatian
"knez Elisafan, sin Parnakov, od plemena Zebulunovaca;",Croatian
"knez  Paltiel, sin Azanov, od plemena Jisakarovaca;",Croatian
"knez Ahihud, sin Šelomijev, od plemena Ašerovaca;",Croatian
"knez Pedahel, sin Amihudov, od plemena Naftalijevaca.""",Croatian
To su oni kojima je Jahve naložio da Izraelcima izdijele  baštinu u zemlji kanaanskoj.,Croatian
"Reče Jahve Mojsiju na Moapskim poljanama kod Jordana, nasuprot  Jerihonu:",Croatian
"""Naredi Izraelcima da ustupe levitima od baštine  koju posjeduju gradove gdje će stanovati i pašnjake oko gradova.  To dajte levitima.",Croatian
"Neka gradovi budu njima za stanovanje,  a okolni pašnjaci neka budu za njihova goveda, njihovo blago  i sve njihove životinje.",Croatian
Pašnjaci uz gradove koje ustupite  levitima neka zahvate od gradskih zidina van do tisuću lakata  naokolo.,Croatian
"Izmjerite od grada van dvije tisuće lakata s istočne  strane, dvije tisuće lakata s južne strane, dvije tisuće lakata  sa zapadne strane i sa sjeverne strane dvije tisuće lakata, tako  da grad bude u sredini. To neka im budu gradski pašnjaci.",Croatian
"Od gradova koje budete dali levitima šest će ih biti gradovi-utočišta, koje ćete ustupiti da ubojica može tamo pobjeći. Ovima dodajte  još četrdeset i dva grada.",Croatian
Tako će svih gradova koje ustupite  levitima biti četrdeset i osam gradova s njihovim pašnjacima.,Croatian
"A gradove koje budete izdvajali od vlasništva Izraelaca, od  onih koji ih imaju mnogo uzmite više, a manje od onih koji imaju  malo. Neka svatko ustupi gradove levitima prema omjeru baštine  koju bude primio.""",Croatian
Nadalje reče Jahve Mojsiju:,Croatian
"""Govori Izraelcima i reci  im: 'Kad prijeđete preko Jordana u zemlju kanaansku,",Croatian
"označite  sebi gradove koji će vam služiti kao gradovi-utočišta, kamo može  pobjeći ubojica koji nehotice koga ubije.",Croatian
"Ti gradovi neka  vam budu utočište od osvetnika, tako da ubojica ne moradne poginuti  dok ne stane na sud pred zajednicu.",Croatian
Od gradova koje ustupite  bit će vam šest gradova za utočište.,Croatian
"Dodijelite tri grada  s onu stranu Jordana, a tri grada u zemlji kanaanskoj. Neka to  budu gradovi-utočišta.",Croatian
"Tih šest gradova neka budu za utočište  kako Izraelcima tako i strancu i došljaku koji među njima borave, kamo može pobjeći tko god ubije koga nehotice.",Croatian
"Ali ako tko udari koga gvozdenim predmetom te ga usmrti, to je onda ubojica. Ubojica mora glavom platiti.",Croatian
"Udari li  ga iz ruke kamenom od kojega čovjek može poginuti i zbilja pogine, to je opet ubojica. Ubojica mora glavom platiti.",Croatian
"Ili ako  ga udari iz ruke kakvim drvenim predmetom od kojega može umrijeti  i zbilja umre, i to je ubojica. Ubojica mora glavom platiti.",Croatian
"Krvni osvetnik mora sam ubojicu usmrtiti. Kad ga sretne,  neka ga ubije.",Croatian
"Nadalje, ako tko koga gurne iz mržnje ili na nj nešto  baci namjerno te ga usmrti,",Croatian
"ili ga udari rukom iz zlobe te  udareni umre, napadač mora zaglaviti - on je ubojica. Krvni osvetnik  neka ubojicu ubije čim ga sretne.",Croatian
"No gurne li ga slučajno, ne iz neprijateljstva, ili nešto na nj baci, ali ne iz zasjede,",Croatian
"ili iz nepažnje na njega obori kakav kamen od kojega čovjek  može poginuti te ga usmrti, a nije mu bio neprijatelj niti mu  je zlo želio -",Croatian
tada neka zajednica prosudi između ubojice  i krvnog osvetnika prema ovim pravilima:,Croatian
Zajednica mora izbaviti  ubojicu iz ruku krvnog osvetnika; onda neka ga zajednica vrati  u grad-utočište kamo je pobjegao; tu neka on ostane do smrti  velikoga svećenika koji je bio pomazan svetim uljem.,Croatian
"Ali  ako ubojica ikad izađe izvan granice utočišta kamo je pobjegao,",Croatian
"pa na nj nabasa krvni osvetnik izvan granica njegova grada-utočišta  te krvni osvetnik ubije ubojicu, to mu se ne računa u krvoproliće,",Croatian
jer ubojica mora ostati u gradu-utočištu do smrti velikoga  svećenika. A poslije smrti velikoga svećenika može se vratiti  na svoj posjed.,Croatian
Neka vam takvi budu sudbeni postupci od naraštaja do  naraštaja svuda gdje budete boravili.,Croatian
Za svako ubojstvo čovjeka kazna smrti nad ubojicom može  se izvršiti na dokaz svjedoka. Nitko se ne može smrću kazniti  na dokaz samo jednog svjedoka.,Croatian
Ne smijete primati otkupnine  za život ubojice koji je zaslužio smrt: on mora umrijeti.,Croatian
"Niti  smijete primati otkupnine od bilo koga koji, pošto je pobjegao  u svoj grad-utočište, hoće da se vrati i da živi na svome tlu  prije smrti velikoga svećenika.",Croatian
"Nemojte oskvrnjivati zemlje  u kojoj živite. A krvoprolićem zemlja se oskvrnjuje. Za zemlju  na kojoj je krv prolivena pomirenje se ne može pribaviti, osim  krvlju onoga koji ju je prolio.",Croatian
"Ne smije se obeščašćivati  zemlja u kojoj živite i usred koje ja boravim, jer ja, Jahve, prebivam među sinovima Izraelovim.'""",Croatian
"Tada pristupe obiteljski glavari od roda sinova Gileada, sina  Makirova, sina Manašeova, jednoga roda Josipovih sinova, te pred  Mojsijem i starješinama, glavarima obitelji,",Croatian
"reknu: ""Jahve je naredio našemu gospodaru da kockom dade ovu zemlju  u baštinu Izraelcima; nadalje, našem je gospodaru naredio Jahve  da baštinu našega brata Selofhada dade njegovim kćerima.",Croatian
"Ali  ako se one udaju za koga iz drugog izraelskoga plemena, onda  će njihova baština biti otrgnuta od naše djedovske baštine i  biti priključena baštini plemena kojemu one pripadnu. Tako će  se okrnjiti baština koja kockom pripadne nama.",Croatian
"A kada nastupi  jubilej Izraelcima, baština će se tih žena dodati baštini plemena  kojemu pripadnu. Tako će njihova baština biti oduzeta od baštine  našega pradjedovskog plemena.""",Croatian
"I po zapovijedi Jahvinoj Mojsije naredi Izraelcima: ""Pleme  Josipovih sinova pravo govori.",Croatian
"Ovo naređuje Jahve za Selofhadove  kćeri: Neka se one udaju za onoga koji im se učini dobar, samo  neka se udaju u rod svoga očinskoga plemena.",Croatian
Baština Izraelaca  ne smije se prenositi iz jednoga plemena u drugo; i svaki Izraelac  mora ostati privezan uz pradjedovsku baštinu svoga plemena.,Croatian
"Zato  se svaka djevojka koja steče baštinu u izraelskim plemenima mora  udati za nekoga u plemenu kojemu pripada rod joj očev, tako da  bi svaki Izraelac sačuvao baštinu svoga oca.",Croatian
"Tako se baština  neće prenositi iz jednoga plemena u drugo, nego će svako izraelsko  pleme prianjati uza svoju baštinu.""",Croatian
"Kako je Jahve Mojsiju naredio, tako su i učinile kćeri  Selofhadove:",Croatian
"Mahla, Tirsa, Hogla, Milka i Noa, kćeri Selofhadove, udaše se za sinove svojih stričeva.",Croatian
"Kako su se udale u rod  potomstva Manašea, Josipova sina, njihova je baština ostala u  plemenu kojemu pripadaše rod im očev.",Croatian
"To su zapovijedi i zakoni koje je Jahve preko Mojsija  izdao Izraelcima na Moapskim poljanama uz Jordan, nasuprot Jerihonu.",Croatian
"Ovo su riječi što ih je Mojsije upravio svemu Izraelu s onu  stranu Jordana - u pustinji, u Arabi nasuprot Sufu, između Parana  i Tofela, Labana, Hazerota i Di Zahaba -",Croatian
"od Horeba do Kadeš  Barnee, Seirskom gorom, jedanaest dana hoda.",Croatian
"Bilo je to godine  četrdesete, prvog dana mjeseca jedanaestoga, kad Mojsije reče  Izraelcima sve što mu je Jahve za njih naređivao.",Croatian
"Pošto je  porazio amorejskoga kralja Sihona, koji je živio u Hešbonu, i  bašanskoga kralja Oga, koji je živio u Aštarotu i Edreju,",Croatian
"dakle  s onu stranu Jordana, u zemlji moapskoj, poče Mojsije razlagati  ovaj Zakon. Govoraše on:",Croatian
"""Jahve, Bog naš, reče nam na Horebu: 'Dosta ste boravili  na ovome brdu.",Croatian
"Krenite na put! Idite u gorski kraj Amorejaca  i svih njihovih susjeda, u Arabu, u Gorje, u Šefelu i u Negeb, na morsku obalu, u zemlju kanaansku i u Libanon, sve do Velike  rijeke, rijeke Eufrata.",Croatian
"Eto, pred vas stavljam ovu zemlju.  Idite, dakle, i zauzmite zemlju za koju se Jahve zakle ocima  vašim, Abrahamu, Izaku i Jakovu, da će je dati njima i njihovu  potomstvu poslije njih.'",Croatian
Tada sam vam rekao: 'Ne mogu vas voditi sam.,Croatian
"Jahve, Bog vaš, toliko vas je razmnožio da vas danas ima kao zvijezda  na nebu.",Croatian
"Neka vas Jahve, Bog vaših otaca, umnoži još tisuću  puta! Neka vas blagoslivlja kako vam je obećao!",Croatian
"Ali kako  bih ja sam mogao nositi vaš teret, vaše breme i vaše sporove?",Croatian
"Izaberite stoga iz svojih plemena ljude pametne, iskusne  i ugledne da vam ih postavim za poglavare.'",Croatian
Vi ste mi odgovorili:  'Dobro je što predlažeš.',Croatian
"Zato sam uzeo prvake iz vaših plemena, ljude pametne i ugledne, te ih postavio za poglavare: tisućnike, stotnike, pedesetnike, desetnike i vaše plemenske nadglednike.",Croatian
U to isto vrijeme naložio sam i vašim sucima: 'Saslušajte  svoju braću; sudite pravedno između čovjeka i njegova brata ili  pridošlice.,Croatian
"U suđenju nemojte biti pristrani; saslušavajte  maloga kao i velikoga. Ne bojte se nikoga! TÓa sud je Božji!  Ako vam koji slučaj bude pretežak, iznesite ga meni, da ga ja  razvidim.'",Croatian
Tako sam vam onda naložio sve što vam je činiti.,Croatian
"Krenusmo iz Horeba i, na putu u gorske krajeve Amorejaca, kako nam je naredio Jahve, Bog naš, prijeđosmo svu onu veliku  i strašnu pustinju koju ste vidjeli. Stigosmo u Kadeš Barneu.",Croatian
"Tada vam rekoh: 'Došli ste u gorski kraj Amorejaca, koji  nam Jahve, Bog naš, daje.",Croatian
"Eto, Jahve, Bog tvoj, stavio je  preda te tu zemlju. Ustaj! Zaposjedni je, kako ti je rekao Jahve, Bog otaca tvojih. Ne boj se! Ne strahuj!'",Croatian
Svi ste onda došli  k meni i rekli: 'Pošaljimo pred sobom ljude da izvide zemlju  i jave nam o putu kojim ćemo ići i o gradovima u koje ćemo doći.',Croatian
"Svidje mi se što rekoste. Zato uzeh dvanaest ljudi između  vas, po jednoga iz svakog plemena.",Croatian
"Krenuli su na pogorje, stigli do Eškolske doline te izvidjeli kraj.",Croatian
"I nabraše plodova  one zemlje, donesoše ih k nama i javiše: 'Zemlja koju nam daje  Jahve, Bog naš, dobra je.'",Croatian
"Ali vi niste htjeli onamo; pobunili  ste se protiv naredbe Jahve, Boga svoga.",Croatian
"Rogoborili ste u  svojim šatorima i govorili: 'U svojoj mržnji na nas Jahve nas  je izveo iz zemlje egipatske da nas preda u ruke Amorejaca, kako  bi nas posve uništili.",Croatian
"Kamo da idemo? Naša su braća ubila  u nama srčanost kad rekoše: Narod je i veći i jači nego mi; gradovi  su veliki, i zidine im sežu do nebesa. A vidjeli smo ondje i  Anakovce.'",Croatian
'Ne bojte se!' - rekoh vam. - 'Ne plašite ih se!,Croatian
"Jahve, Bog vaš, koji ide pred vama, borit će se za vas kako  je to učinio na vaše oči u Egiptu.'",Croatian
"A vidio si, uostalom, i u pustinji, gdje te Jahve, Bog tvoj, cijeloga puta što ste  ga prevalili dok ste stigli do ovoga mjesta, nosio kao što čovjek  nosi svoga sinčića.",Croatian
"Ali, unatoč tome, vi niste imali pouzdanja  u Jahvu, Boga svoga,",Croatian
"u onoga koji je na putu išao pred vama  da vam potraži mjesto za taborovanje - u ognju obnoć da vam osvijetli  put kojim ćete ići, a obdan u oblaku.",Croatian
Jahve ču graju vašu  i zakle se u svojoj srdžbi:,Croatian
"'Ni jedan jedini od ovih ljudi, od ovoga opakog naraštaja, neće vidjeti ove dobre zemlje za  koju sam se zakleo da ću je dati vašim ocima.",Croatian
"Izuzimam Kaleba, sina Jefuneova. On će je vidjeti; njemu i njegovim potomcima  dat ću zemlju kojom je išao, jer je vjerno slijedio Jahvu.'",Croatian
Zbog vas se Jahve i na mene razljutio te mi rekao: 'Ni  ti onamo nećeš ući.,Croatian
"Ući će onamo Jošua, sin Nunov, koji te  služi. Njega ti osokoli, jer će on uvesti Izraela u posjed.",Croatian
"A  i vaši mališani, o kojima rekoste da će postati roblje, sinovi  vaši koji još ne znaju razlikovati dobro i zlo, oni će u nju  ući; njima ću je u posjed dati.",Croatian
"A vi se okrenite i zaputite  u pustinju, prema Crvenome moru!'",Croatian
"Vi ste mi tada odgovorili riječima: 'Sagriješili smo  protiv Jahve. Poći ćemo gore i boriti se kako nam je Jahve, Bog  naš, zapovjedio.' Svaki od vas dohvati svoje oružje i nepromišljeno  pođe gore u brda.",Croatian
Onda mi Jahve reče: 'Kaži im: Ne idite gore i ne stupajte  u borbu da vas ne poraze vaši neprijatelji jer ja nisam među  vama.',Croatian
"Tako sam vam i govorio, ali niste poslušali. Oprli ste  se zapovijedi Jahvinoj i, puni drskosti, krenuli u brda.",Croatian
"Ali  Amorejci, koji žive u onome gorju, udariše na vas, pognaše vas, za vama se natisnuše kao pčele te su vas tukli od Seira do Horme.",Croatian
"Vrativši se, plakali ste pred Jahvom, ali Jahve nije slušao  vašega jauka niti je okrenuo svoga uha k vama.",Croatian
"U Kadešu vam  valjade ostati dugo vremena, onoliko koliko ste već ostali.",Croatian
"Onda se okrenusmo i pođosmo u pustinju prema Crvenome moru, kako mi je Jahve naredio. Dugo smo se vrtjeli oko gore Seira.",Croatian
I reče mi Jahve:,Croatian
'Dosta ste se vrtjeli oko ovoga brda.  Okrenite prema sjeveru!',Croatian
"I narodu naloži ovako: 'Sad ćete  proći preko područja svoje braće, potomaka Ezavovih, koji žive  u Seiru. Oni se vas boje, ali vi dobro pripazite;",Croatian
s njima  ne zamećite boja jer vam neću dati ni stope njihove zemlje: goru  Seir predao sam Ezavu u vlasništvo.,Croatian
Hranu od njih kupujte  za novac da imate što jesti; i vodu za piće kupujte od njih za  novac.',Croatian
"Ta Jahve te, Bog tvoj, blagoslovio u svim djelima  tvojih ruku; on je bdio nad tvojim putovanjem onom velikom pustinjom;  ovih četrdeset godina Jahve, Bog tvoj, bijaše s tobom i ništa  ti nije nedostajalo.",Croatian
"Tako smo svoju braću, potomke Ezavove što žive u Seiru, zaobišli putem što vodi u Arabu, Elat i Esjon Geber, a onda  udarismo prema Moapskoj pustinji.",Croatian
"Tada mi zapovjedi Jahve:  'Nemoj uznemirivati Moapce niti s njima zameći boja, jer ništa  od njihove zemlje neću dati u tvoje vlasništvo: Lotovim sinovima  predao sam Ar u posjed.'",Croatian
Prije su ondje živjeli Emijci. Bio  je to moćan narod i brojan; krupna stasa kao i Anakovci.,Croatian
"Poput  Anakovaca, i njih smatraju Refaimcima, ali ih Moapci nazivaju  Emijcima.",Croatian
"Isto su tako u Seiru živjeli prije Horijci, ali  su ih Ezavovi potomci izvlastili, istrijebili ih i naselili se  na njihovo, kako je, uostalom, učinio Izrael sa zemljom - baštinom  svojom - koju mu je Jahve predao.",Croatian
'A sada ustanite i prijeđite  preko potoka Zereda!' I prijeđosmo potok Zered.,Croatian
"Vrijeme što smo išli od Kadeš  Barnee pa dok smo prešli preko potoka Zereda iznosilo je trideset  i osam godina - sve dok nije izumro iz tabora sav onaj naraštaj  ljudi sposobnih za borbu, kako im se Jahve i zakleo.",Croatian
I zbilja!  Ruka Jahvina bila je protiv njih: istrebljivala ih je isred tabora  dok ih nije nestalo.,Croatian
"I tako, kad je smrt istrijebila iz naroda sve ljude sposobne  za borbu,",Croatian
reče mi Jahve:,Croatian
'Danas prelaziš moapsku zemlju Ar.,Croatian
"A onda ćeš se  približiti Amoncima. Nemoj ih uznemirivati niti s njima zameći  boja. Ništa, naime, od zemlje Amonaca neću ustupiti tebi u vlasništvo  jer sam je već predao u posjed Lotovim potomcima.'",Croatian
"I nju  smatraju refaimskom zemljom. U njoj su prije živjeli Refaimci, koje Amonci zovu Zamzumijcima.",Croatian
"Bio je to narod moćan i brojan;  krupna stasa kao i Anakovci. No Jahve ih uništi pred Amoncima  - koji ih izvlastiše i naseliše se na njihovo,",Croatian
"kako je, uostalom, učinio i potomcima Ezavovim, koji su nastanjeni u Seiru, kad  je pred njima uništio Horijce, koje su oni otjerali s posjeda  i do danas žive na njihovim mjestima.",Croatian
"I Avijce, koji su živjeli  po zaseocima sve do Gaze, istrijebiše Kaftorci koji su došli  iz Kaftora te se naseliše na njihovo mjesto.",Croatian
"'Ustajte! Na  put krenite i prijeđite preko potoka Arnona. U ruke ti, eto,  predajem Amorejca Sihona, kralja hešbonskoga, i njegovu zemlju.  Počni s osvajanjem; izazovi ga na boj!",Croatian
"Od danas počinjem  ugoniti strah i trepet pred tobom u narode koji su pod svim nebesima, tako da će strepiti i tresti se pred tobom kad god čuju glas  o tebi.'",Croatian
Tada sam iz pustinje Kedmot uputio glasnike kralju hešbonskom  Sihonu s miroljubivim riječima:,Croatian
"'Pusti da prođem preko tvoje  zemlje. Samo ću proći putem, ne skrećući ni desno ni lijevo.",Croatian
"Hranu mi prodavaj za novac da mogu jesti; i vodu za piće  davaj mi za novac. Pusti me samo da pješice prođem,",Croatian
"da prijeđem  preko Jordana u zemlju koju nam daje Jahve, Bog naš - kao što  su mi dopustili potomci Ezavovi, nastanjeni u Seiru, i Moapci, što žive u Aru.'",Croatian
"Ali hešbonski kralj Sihon ne htjede nas pustiti preko  svoga; jer Jahve, Bog tvoj, duh mu zaslijepi a srce otvrdnu,  da ga preda u tvoje šake, gdje je i danas.",Croatian
Tada mi reče Jahve:  'Eto sam počeo da ti izručujem Sihona i njegovu zemlju. Počni  osvajanje da mu zemljom zagospodariš.',Croatian
Kod Jahasa presrete nas Sihon.,Croatian
"Navali on i sav njegov  narod. Ali Jahve, Bog naš, predade nam ga, tako da potukosmo  njega, njegove sinove i sav njegov narod.",Croatian
"Tada osvojismo  sve njegove gradove i prokletstvom udarismo sve gradove s ljudima, ženama i djecom, ništa ne štedeći,",Croatian
"izuzev stoke, koju uzesmo  kao plijen, skupa s plijenom iz gradova što smo ih osvojili.",Croatian
"Od Aroera, koji se nalazi na obali potoka Arnona, i od grada  koji je u njegovoj dolini pa do Gileada nije bilo grada koji  bi nam odolio: sve nam ih je Jahve, Bog naš, predao.",Croatian
"Jedino  se nisi primicao zemlji Amonaca, kraju uz potok Jabok, i gradovima  u pogorju, kako je Jahve, Bog naš, odredio.",Croatian
Tada se okrenusmo i pođosmo prema Bašanu. Presrete nas bašanski  kralj Og sa svim svojim narodom i nametnu nam boj kod Edreja.,Croatian
"Tada mi Jahve reče: 'Ne boj ga se! TÓa u tvoje sam ruke predao  njega, sav njegov narod i njegovu zemlju. Učini s njim kako si  učinio sa Sihonom, kraljem amorejskim, koji je živio u Hešbonu.'",Croatian
"Tako je Jahve, Bog naš, u ruke naše predao i bašanskoga kralja  Oga sa svim njegovim narodom. Tukli smo ga tako da mu nitko na  životu nije ostao.",Croatian
"Osvojili smo tada sve njegove gradove.  Nije bilo grada koji im nismo oteli - šezdeset gradova, zapravo  svu argopsku krajinu, Ogovo kraljevstvo u Bašanu.",Croatian
"Svi su oni  gradovi bili utvrđeni visokim zidinama, vratima i prijevornicama.  Uz njih je bilo veoma mnogo otvorenih zaselaka.",Croatian
"Udarismo ih  prokletstvom - kako smo učinili i sa Sihonom, kraljem hešbonskim  - zatrvši svaki grad, ljude, žene i djecu.",Croatian
A svu stoku i plijen  po tim gradovima zadržasmo za se.,Croatian
"Tako smo u ono vrijeme iz ruku dvaju amorejskih kraljeva  uzeli zemlju što se nalazi s onu stranu Jordana, od potoka Arnona  do brda Hermona (",Croatian
"Sidonci zovu Hermon Sirjon, a Amorejci ga  zovu Senir):",Croatian
"sve gradove po Visoravni, sav Gilead i sav Bašan, sve do Salke i Edreja - gradove Ogova kraljevstva u Bašanu.  (",Croatian
"Bašanski kralj Og jedini je od preostalih Refaimovaca. Krevet  njegov, odar od željeza, još se nalazi u Rabi, gradu sinova Amonovih:  deset je lakata - običnih lakata - dug, a četiri lakta širok.)",Croatian
"To je, dakle, bila zemlja koju smo zauzeli u ono vrijeme, počev od Aroera, koji je na potoku Arnonu. Polovicu gileadskog  pogorja s njegovim gradovima dao sam Rubenovcima i Gadovcima.",Croatian
"Ostatak Gileada i sav Bašan, Ogovo kraljevstvo, dodijelio  sam polovini Manašeova plemena. (Sva argopska krajina i sav Bašan  zove se zemlja refaimska.",Croatian
"Manašeov sin Jair zauzeo je svu  argopsku krajinu do međe Gešurovaca i Maakinovaca. On ta mjesta  bašanska nazva svojim imenom, pa se još i danas zovu Jairova  Sela.)",Croatian
Makiru sam dodijelio Gilead.,Croatian
"Rubenovcima i Gadovcima  dao sam od Gileada do potoka Arnona - sredina potoka jest međa  - i do potoka Jaboka, amonske granice.",Croatian
A granicom su služile  Araba i Jordan od Kinereta do mora uz Arabu - Slanog mora - na  podnožju obronaka Pisge prema istoku.,Croatian
"U ono vam vrijeme naredih: 'Jahve, Bog vaš, daje vam  ovu zemlju u posjed. Svi vi koji ste od boja pođite naoružani  pred svojom braćom Izraelcima.",Croatian
"Jedino žene vaše, djeca vaša  i stoka vaša - znam da imate mnogo stoke - neka ostanu u vašim  gradovima što vam ih dodijelih",Croatian
"dokle Jahve ne dadne miran  boravak i vašoj braći kao i vama; tako da i oni zauzmu zemlju  što im je Jahve, Bog vaš, daje s onu stranu Jordana. Istom onda  neka se svaki od vas vrati na posjed što sam vam ga dodijelio.'",Croatian
"U ono sam vrijeme naredio Jošui: 'Svojim si očima vidio što  je sve Jahve, Bog vaš, učinio onoj dvojici kraljeva. Tako će  Jahve učiniti sa svim kraljevstvima preko kojih budeš prelazio.",Croatian
"Ne bojte se njih! TÓa Jahve, Bog vaš, bori se za vas.'",Croatian
Tada zamolih milost u Jahve:,Croatian
"'Gospodine moj, Jahve!  Ti si počeo pokazivati svome sluzi svoju veličajnost i svoju  moć. TÓa koji bog, na nebu ili na zemlji, može izvesti takva  djela i čudesa kao što su tvoja!",Croatian
"Dopusti mi da odem onamo  i pogledam onu blaženu zemlju preko Jordana, onaj krasni gorski  kraj i Libanon!'",Croatian
"Ali je Jahve, zbog vas, bio na me ljut,  pa me nije uslišao. 'Dosta', reče mi Jahve, 'ne govori mi više  o tom!",Croatian
"Popni se na vrhunac Pisge i upri oči svoje na zapad, sjever, jug i istok. Razmotri dobro očima svojim, jer preko  Jordana nećeš prijeći.",Croatian
"Uputi Jošuu, osokoli ga i ohrabri!  On neka ide na čelu ovoga naroda; neka ih on uvede u posjed zemlje  koju vidiš.'",Croatian
"Tako smo ostali u toj dolini kraj Bet Peora.""",Croatian
"""A sada, Izraele, poslušaj zakone i uredbe kojima vas učim  da biste ih vršili i tako poživjeli te unišli i zaposjeli zemlju  koju vam daje Jahve, Bog otaca vaših.",Croatian
"Niti što nadodajite  onome što vam zapovijedam niti što od toga oduzimljite; vršite  zapovijedi Jahve, Boga svoga, što vam ih dajem.",Croatian
"Vidjeli ste  svojim očima što je Jahve učinio s Baal Peorom: jer Jahve, Bog  tvoj, iskorijenio je iz tvoje sredine svakoga koji je slijedio  Baal Peora.",Croatian
"A svi vi koji se čvrsto držite Jahve, Boga svoga, živi ste i danas.",Croatian
"Ja sam vas, eto, poučio o zakonima i uredbama, kako mi je Jahve, Bog moj, naredio da ih vršite u zemlji u koju  idete da je zaposjednete.",Croatian
"Držite ih i vršite: to će u očima  naroda biti vaša mudrost i vaša razboritost. Kad oni čuju za  sve ove zakone, reći će: 'Samo je jedan narod mudar i pametan, a to je ovaj veliki narod.'",Croatian
"Jer koji je to narod tako velik  da bi mu bogovi bili tako blizu kao što je Jahve, Bog naš, nama  kad god ga zazovemo?",Croatian
Koji je to narod tako velik da bi imao  zakone i uredbe pravedne kao što je sav ovaj Zakon koji vam ja  danas iznosim?,Croatian
"Zato pazi i dobro se čuvaj da ne zaboraviš događaje što  si ih svojim očima vidio; neka ti ne iščeznu iz srca ni jednoga  dana tvoga života; naprotiv, pouči o njima svoje sinove i sinove  svojih sinova.",Croatian
"Onog dana kad si stajao na Horebu pred Jahvom, Bogom  svojim, Jahve mi je rekao: 'Skupi mi narod! Hoću da čuju moje  riječi, da me se nauče bojati sve vrijeme što budu živjeli na  zemlji te da o njima pouče i svoju djecu.'",Croatian
Vi ste se onda primakli i stali pod brdo. S usplamtjeloga  brda plamen je sukljao do sred neba zamračena tmastim oblakom.,Croatian
"Isred ognja Jahve je govorio vama; čuli ste zvuk riječi,  ali lika niste nazreli - ništa osim glasa.",Croatian
"Objavio vam je  svoj Savez i naložio vam da ga vršite - Deset zapovijedi, što  ih ispisa na dvije kamene ploče.",Croatian
A meni je Jahve naredio  da vas poučim o zakonima i uredbama što ćete ih vršiti u zemlji  u koju odlazite da je zaposjednete.,Croatian
"Pazite dobro! Onoga dana kad vam je Jahve, Bog vaš, govorio  isred ognja na Horebu, niste vidjeli nikakva lika,",Croatian
"da se  ne biste pokvarili te da ne biste pravili sebi kakva klesana  lika, kipa muškoga ili ženskoga obličja,",Croatian
"ni obličja kakve  životinje što je na zemlji, ni obličja kakve ptice što pod nebom  lijeta,",Croatian
"ni obličja bilo čega što po zemlji gmiže, ni obličja  kakve ribe što je u vodi pod zemljom",Croatian
"i da se ne bi, kad digneš  svoje oči prema nebu te vidiš sunce, mjesec i zvijezde - svu  nebesku vojsku - dao zavesti da im se klanjaš i da im iskazuješ  štovanje. Njih je Jahve, Bog tvoj, dao svim narodima, svugdje  pod nebom.",Croatian
"A vas je uzeo Jahve i izveo vas iz Egipta - iz  one peći ražarene - da postanete narod njegove baštine, to što  ste danas.",Croatian
"Ali se zbog vas Jahve na me razljutio i zakleo da ja  neću prijeći preko Jordana i unići u blaženu zemlju koju ti Jahve, Bog tvoj, daje u baštinu.",Croatian
"Tako, ja ću umrijeti u ovoj zemlji;  ja preko Jordana neću prijeći. A vi ćete prijeći i zaposjesti  onu krasnu zemlju.",Croatian
"Zato pazite da ne zaboravljate Saveza  što ga je Jahve, Bog vaš, sklopio s vama te sebi ne pravite klesanih  likova bilo čega što je Jahve, Bog tvoj, zabranio.",Croatian
"Jer Jahve, Bog tvoj, oganj je što proždire; on je Bog ljubomoran.",Croatian
"Kad budete izrodili djecu i unučad i budete dulje u onoj  zemlji proboravili, a pokvarite se praveći sebi bilo kakve klesane  likove i čineći zlo u očima Jahve, Boga svojega, tako da ga na  srdžbu izazovete,",Croatian
znajte - uzimam za svjedoke protiv vas  nebesa i zemlju - da će vas brzo nestati sa zemlje u koju idete  preko Jordana da je zaposjednete: nećete dugo u njoj živjeti  nego ćete biti iskorijenjeni.,Croatian
Jahve će vas raspršiti po narodima  i ostat će vas samo malen broj među narodima među koje vas Jahve  odvede.,Croatian
"Ondje ćete se klanjati bogovima što su ih ljudske  ruke načinile od drveta i kamena, bogovima koji ne mogu ni vidjeti  ni čuti, ni jesti ni mirisati.",Croatian
"Ondje ćeš tražiti Jahvu, Boga svoga. I naći ćeš ga ako  ga budeš tražio svim srcem svojim i svom dušom svojom.",Croatian
"U  nevolji tvojoj snaći će te sve to, ali u posljednje vrijeme ti  ćeš se obratiti Jahvi, Bogu svomu, i poslušati njegov glas.",Croatian
"TÓa  Jahve, Bog tvoj, Bog je milosrdan; neće te on zapustiti ni upropastiti  niti će zaboraviti Saveza što ga je pod zakletvom sklopio s ocima  tvojim.",Croatian
"Ispitaj samo prijašnja vremena što su protekla prije  tebe, sve otkad je Bog stvorio čovjeka na zemlji: je li ikad, s jednoga kraja nebesa do drugoga, bilo ovako veličanstvena  događaja? Je li se što takvo čulo?",Croatian
Je li ikad koji narod  čuo glas Boga gdje govori isred ognja kao što si ti čuo i na  životu ostao?,Croatian
"Ili, pokuša li koji bog da ode i uzme sebi  jedan narod isred drugog naroda kušnjama, znakovima, čudesima  i ratom, jakom rukom i ispruženom mišicom, uza silne strahote, kao što je sve to, na vaše oči, učinio za vas Jahve, Bog vaš, u Egiptu?",Croatian
Tebi je to pokazano da znaš da je Jahve pravi Bog i da  nema drugoga uz njega.,Croatian
S neba ti se oglasio svojim glasom  da te pouči; dopustio ti je da vidiš njegov veliki oganj na zemlji;  i isred ognja čuo si njegove riječi.,Croatian
"Zbog toga što je ljubio  očeve tvoje, izabrao je poslije njih njihovo potomstvo; on, glavom, izveo te iz Egipta svojom silnom moći;",Croatian
"ispred tebe rastjerao  je narode, i brojnije i jače od tebe, da te dovede u njihovu  zemlju i preda je tebi u baštinu, kao što je i danas.",Croatian
"Danas, dakle, spoznaj i zasadi u svoje srce: Jahve je Bog gore na nebu  i ovdje na zemlji - drugoga nema.",Croatian
"Drži njegove zakone i njegove  zapovijedi koje ti dajem danas da dobro bude tebi i tvojoj djeci  poslije tebe; da dugo poživiš na zemlji koju ti Jahve, Bog tvoj, daje zauvijek.""",Croatian
"Tada Mojsije izabra tri grada preko Jordana, na istočnoj  strani,",Croatian
"kamo će se moći skloniti ubojica koji nehotice ubije  svoga bližnjega a da prije nije imao mržnje prema njemu: da bi, bježeći u koji od ovih gradova, mogao spasiti svoj život.",Croatian
"To  su: Bezer u pustinji, u zemlji Mišoru, za Rubenovce; Ramot u  Gileadu za Gadovce, i Golan u Bašanu za Manašeovce.",Croatian
Ovo je Zakon što ga je Mojsije postavio pred Izraelce;,Croatian
"ovo su upute, zakoni i uredbe što ih je Mojsije dao Izraelcima  kad su izišli iz Egipta,",Croatian
"s one strane Jordana, u dolini nasuprot  Bet Peoru, u zemlji amorejskoga kralja Sihona, koji je živio  u Hešbonu i koga su potukli Mojsije i Izraelci pošto iziđoše  iz Egipta.",Croatian
"Njegovu su zemlju zauzeli i zemlju bašanskoga  kralja Oga, dvaju amorejskih kraljeva koji su živjeli preko Jordana  na istoku,",Croatian
"od Aroera, koji se nalazi na obali potoka Arnona, do brda Sirjona, to jest Hermona,",Croatian
"i svu Arabu preko Jordana, s istoka do mora u Arabi, pod obroncima Pisge.",Croatian
"Mojsije sazva sav Izrael te im reče: ""Čuj, Izraele, naredbe  i zapovijedi što ih danas izričem u tvoje uši! Naučite ih, držite  i vršite.",Croatian
"Jahve, Bog naš, sklopio je s nama Savez na Horebu.",Croatian
"Nije Jahve sklopio taj Savez s našim očevima, nego baš s nama  svima koji smo danas ovdje živi.",Croatian
Licem je u lice Jahve govorio  s vama na brdu isred ognja.,Croatian
"Ja sam u ono vrijeme stajao između  Jahve i vas da vam objavim Jahvine riječi, jer se vi, u strahu  od ognja, niste htjeli peti na brdo. Rekao je:",Croatian
"'Ja sam Jahve, Bog tvoj, koji sam te izveo iz zemlje egipatske, iz kuće ropstva.",Croatian
Nemoj imati drugih bogova uz mene!,Croatian
"Ne pravi sebi lika ni obličja bilo čega što je gore na  nebu, ili dolje na zemlji, ili u vodama pod zemljom.",Croatian
"Ne klanjaj  im se niti im služi. Jer ja, Jahve, Bog tvoj, Bog sam ljubomoran.  Kažnjavam grijeh otaca - onih koji me mrze - na djeci do trećeg  i četvrtog koljena,",Croatian
a iskazujem milosrđe tisućama koji me  ljube i vrše moje zapovijedi.,Croatian
"Ne uzimaj uzalud imena Jahve, Boga svoga, jer Jahve ne  oprašta onome koji uzalud izgovara ime njegovo.",Croatian
"Dan subotnji obdržavaj i svetkuj, kako ti je naredio  Jahve, Bog tvoj.",Croatian
Šest dana radi i obavljaj sav svoj posao.,Croatian
"A sedmoga je dana subota, počinak posvećen Jahvi, Bogu tvome.  Tada nikakva posla nemoj raditi: ni ti, ni sin tvoj, ni kći tvoja, ni sluga tvoj, ni sluškinja tvoja, ni vol tvoj, ni magarac tvoj, niti ikakvo živinče tvoje, niti došljak koji je unutar tvojih  vrata; tako da mogne otpočinuti i sluga tvoj, i sluškinja tvoja  kao i ti.",Croatian
"Sjeti se da si i ti bio rob u zemlji egipatskoj  i da te odande izbavio Jahve, Bog tvoj, rukom jakom i ispruženom  mišicom. Zato ti je zapovjedio Jahve, Bog tvoj, da držiš dan  subotnji.",Croatian
"Poštuj oca svoga i majku svoju, kako ti je Jahve, Bog  tvoj, zapovjedio, da dugo živiš i dobro ti bude na zemlji koju  ti Jahve, Bog tvoj, daje.",Croatian
Ne ubij!,Croatian
Ne učini preljuba!,Croatian
Ne ukradi!,Croatian
Ne svjedoči lažno na bližnjega svoga!,Croatian
"Ne poželi žene bližnjega svoga! Ne poželi kuće bližnjega svoga, ni njive njegove, ni sluge  njegova, ni sluškinje njegove, ni vola njegova, ni magarca njegova, niti išta što je bližnjega tvoga.'",Croatian
"Te je riječi na brdu, isred ognja, oblaka i guste tmine, jakim glasom upravio Jahve svemu vašem zboru. Ništa nije dodavao  nego ih je ispisao na dvije kamene ploče te ih predao meni.",Croatian
"A onda, kad čuste glas iz tmine, dok je brdo plamtjelo  u ognju, k meni pristupiše svi vaši plemenski glavari i vaše  starješine",Croatian
"pa rekoše: 'Jahve, Bog naš, očitovao nam je, eto, svoju slavu i svoju veličajnost; čuli smo njegov glas isred  ognja; danas smo vidjeli da čovjek može ostati na životu iako  mu Bog govori.",Croatian
"A sad, zašto da umremo? Ovaj bi nas veliki  oganj mogao proždrijeti; budemo li dalje slušali glas Jahve,  Boga svoga, mogli bismo umrijeti.",Croatian
"Jer, koji je smrtnik ikad  slušao glas Boga živoga kako govori isred ognja - kao mi - i  ostao na životu?",Croatian
"Ti se primakni i slušaj sve što će ti reći  Jahve, Bog naš. A onda ti nama kaži sve što tebi Jahve, Bog naš, rekne, i mi ćemo to poslušati i izvršiti.'",Croatian
Jahve je čuo vaše riječi kad ste mi govorili pa mi reče:  'Čuo sam riječi što ih je taj narod tebi upravio. Sve što su  rekli dobro je.,Croatian
"Kad bi samo njihova srca bila takva da me  se uvijek boje i drže sve moje zapovijedi, da tako vazda budu  sretni, oni i njihovo potomstvo!",Croatian
"Hajde, reci im: Vratite  se u svoje šatore!",Croatian
"A ti ostani ovdje kod mene; kazat ću ti  sve zapovijedi, zakone i uredbe kojima ćeš ih poučiti i koje  će oni vršiti u zemlji što im je dajem u posjed.'",Croatian
"Pazite, dakle, da radite kako vam je Jahve, Bog vaš,  naložio! Ne skrećite ni desno ni lijevo.",Croatian
"Slijedite potpuno  put koji vam je Jahve, Bog vaš, označio, da tako uzmognete živjeti, imati sreću i dug život u zemlji koju ćete zaposjesti.",Croatian
"Ovo su zapovijedi, zakoni i uredbe koje mi Jahve, Bog vaš,  zapovjedi da vas u njima poučim, kako biste ih vršili u zemlji  u koju odlazite da je zaposjednete;",Croatian
"da se svega svog vijeka  bojiš Jahve, Boga svoga, ti, sin tvoj i sin tvoga sina, vršeći  sve zakone njegove i sve zapovijedi njegove što ti ih danas propisujem, pa da imaš dug život.",Croatian
"Slušaj, Izraele, drži ih i vrši da  ti dobro bude i da se razmnožiš u zemlji kojom teče med i mlijeko, kao što ti je obećao Jahve, Bog otaca tvojih.",Croatian
"Čuj, Izraele! Jahve je Bog naš, Jahve je jedan!",Croatian
"Zato  ljubi Jahvu, Boga svoga, svim srcem svojim, svom dušom svojom  i svom snagom svojom!",Croatian
Riječi ove što ti ih danas naređujem  neka ti se urežu u srce.,Croatian
Napominji ih svojim sinovima. Govori  im o njima kad sjediš u svojoj kući i kad ideš putem; kad liježeš  i kad ustaješ.,Croatian
Priveži ih na svoju ruku za znak i neka ti  budu kao zapis među očima!,Croatian
Ispiši ih na dovratnicima kuće  svoje i na vratima svojim!,Croatian
"A kad te Jahve, Bog tvoj, dovede u zemlju za koju se  zakleo tvojim ocima, Abrahamu, Izaku i Jakovu, da će je tebi  dati - u velike i lijepe gradove kojih nisi zidao;",Croatian
u kuće  pune svakog dobra kojih nisi punio; na iskopane čatrnje kojih  nisi kopao; u vinograde i maslinike kojih nisi sadio - i sit  se najedeš:,Croatian
"pazi da ne zaboraviš Jahvu koji te izveo iz zemlje  egipatske, iz kuće ropstva.",Croatian
"Boj se Jahve, Boga svoga; njemu  iskazuj štovanje; njegovim imenom polaži prisegu.",Croatian
Ne idite  za drugim bogovima između bogova drugih naroda što su oko vas.,Croatian
"Jer je Jahve, Bog tvoj, što stoji u sredini tvojoj, ljubomoran  Bog; gnjev bi Jahve, Boga tvoga, usplamtio protiv tebe i istrijebio  te sa zemlje.",Croatian
"Ne iskušavajte Jahvu, Boga svoga, kao što ste  ga iskušavali kod Mase.",Croatian
"Točno vršite zapovijedi Jahve, Boga  svoga, upute njegove i zakone njegove koje je izdao.",Croatian
Čini  što je pravo i dobro u očima Jahve da ti dobro bude i da se domogneš  dobre zemlje za koju se Jahve zakleo tvojim ocima,Croatian
da će iz  nje protjerati sve tvoje neprijatelje ispred tebe; tako je obećao  Jahve.,Croatian
"A kad te sutra zapita tvoj sin: što su te upute, zakoni  i uredbe što ih je Jahve, Bog naš, vama propisao -",Croatian
"kaži svome  sinu: 'Bili smo faraonovi robovi u Egiptu, ali nas je Jahve izveo  iz Egipta jakom rukom.",Croatian
"Na naše je oči Jahve učinio velike  i strašne znakove i čudesa protiv Egipta, protiv faraona i protiv  svega doma njegova,",Croatian
a nas je odande izveo da nas dovede i  dade nam zemlju koju je zakletvom obećao ocima našim.,Croatian
"I naredio  nam je Jahve da sve ove naredbe vršimo u strahopoštovanju prema  Jahvi, Bogu svome, da bismo uvijek bili sretni i da živimo kao  što je to danas.'",Croatian
"Naša će, dakle, pravednost biti: držati i vršiti sve  ove zapovijedi pred Jahvom, Bogom našim, kako nam je naredio.",Croatian
"Kad te Jahve, Bog tvoj, uvede u zemlju u koju ideš da je zaposjedneš  i kad ispred tebe otjera mnoge narode: Hetite, Girgašane, Amorejce, Kanaance, Perižane, Hivijce i Jebusejce - sedam naroda brojnijih  i jačih od tebe -",Croatian
"te kad ih Jahve, Bog tvoj, preda tebi i  ti ih poraziš, udari ih prokletstvom; nemoj sklapati s njima  saveza niti im iskazuj milosti.",Croatian
"Ne sklapaj ženidbe s njima, ne udavaj svoje kćeri za njihova sina niti ženi svoga sina njihovom  kćeri;",Croatian
jer bi ona odvratila od mene sina tvoga; drugim bi  bogovima on služio; Jahve bi se razgnjevio protiv vas i brzo  bi te istrijebio.,Croatian
"Nego ovako učinite prema njima: porušite  njihove žrtvenike, porazbijajte njihove stupove, njihove ašere  počupajte a njihove kumire spalite.",Croatian
"TÓa ti si narod posvećen Jahvi, Bogu svome; tebe je Jahve, Bog tvoj, izabrao da među svim narodima koji su na zemlji budeš  njegov predragi vlastiti narod.",Croatian
Nije vas Jahve odabrao i prihvatio zato što biste vi bili  brojniji od svih naroda - vi ste zapravo najmanji -,Croatian
"nego zato  što vas Jahve ljubi i drži zakletvu kojom se zakleo vašim ocima.  Stoga vas je Jahve izveo jakom rukom i oslobodio vas iz kuće  ropstva, ispod vlasti faraona, kralja egipatskoga.",Croatian
"Zato znaj da je Jahve, Bog tvoj, pravi Bog, Bog vjeran, koji drži svoj Savez i milost svoju iskazuje do tisuću koljena  onima koji ga ljube i drže njegove zapovijedi.",Croatian
A onima koji  ga mrze uzvraća izravno njima samima; uništava bez odgađanja  onoga koji ga mrzi: uzvraća izravno njemu samomu.,Croatian
"Stoga drži  zapovijedi, zakone i uredbe koje ti danas nalažem da ih vršiš.",Croatian
"A za nagradu - budeš li slušao ove naloge, držao ih te  izvršavao - Jahve, Bog tvoj, držat će ti Savez svoj i milost  za koje se zakleo tvojim ocima.",Croatian
"Ljubit će te, blagoslivljati  i razmnažati; blagoslivljat će plod utrobe tvoje i rod zemlje  tvoje: žito tvoje, vino tvoje, ulje tvoje, mlad krava tvojih  i prirast stoke tvoje u zemlji za koju se zakleo ocima tvojim  da će je tebi dati.",Croatian
"Bit ćeš blagoslovljen nad sve narode;  neće u tebe biti ni neplodna ni neplodne, ni među tvojom čeljadi  ni među stokom tvojom.",Croatian
Jahve će od tebe maknuti svaku bolest;  neće na te pustiti ni jedno od strašnih zala egipatskih za koja  znaš nego će njima pritiskati one koji te mrze.,Croatian
"Uništavaj sve narode koje ti Jahve, Bog tvoj, bude predavao.  Neka ih ne sažaljuje oko tvoje. Nemoj se klanjati njihovim kumirima, jer bi ti to bilo zamkom.",Croatian
"Možda ćeš u svome srcu reći: 'Oni su narodi brojniji  od mene, kako ću ih onda protjerati?'",Croatian
"Ne boj ih se! Sjeti  se što je Jahve, Bog tvoj, učinio faraonu i svemu Egiptu!",Croatian
"Pomisli  na velike kušnje što si ih vidio na svoje oči; na one znakove  i čudesa pa na jaku ruku i ispruženu mišicu kojima te Jahve,  Bog tvoj, izveo. Tako će Jahve, Bog tvoj, učiniti sa svim narodima  kojih se plašiš.",Croatian
"Povrh toga, među njih će Jahve, Bog tvoj, slati stršljene dok ne izginu koji bi preostali i sakrili se  pred tobom.",Croatian
"Ne strepi, dakle, pred njima! TÓa Jahve, Bog  tvoj, u sredini je tvojoj, Bog silan i strahovit.",Croatian
"Malo će pomalo Jahve, Bog tvoj, ispred tebe uništiti  one narode; i nećeš ih moći ujedanput sve istrijebiti da se zvijeri  ne bi protiv tebe razmnožile.",Croatian
"Ali Jahve, Bog tvoj, tebi će  ih predati i među njih unositi stravu dok ne budu uništeni.",Croatian
I  njihove će kraljeve predati u tvoje ruke da zatreš ime njihovo  pod nebom. Nijedan se neće održati pred tobom dok ih ne uništiš.,Croatian
"Likove njihovih kumira spali! Ne hlepi za srebrom i zlatom  što je na njima; ne uzimlji ga da ne budeš njime zaveden; jer  bi to bilo gadno Jahvi, Bogu tvome.",Croatian
Ne unosi gnusobe u svoju  kuću da ne budeš udaren prokletstvom kao i ona; duboko je prezri  i grozi se od nje jer je prokleta.,Croatian
Držite i vršite sve zapovijedi koje vam danas naređujem da  biste živjeli i raznmožili se i da biste ušli i zaposjeli zemlju  koju je Jahve pod zakletvom obećao ocima vašim.,Croatian
"Sjećaj se  svega puta kojim te Jahve, Bog tvoj, vodio po pustinji ovih četrdeset  godina da te ponizi, iskuša i dozna što ti je u srcu: hoćeš li  držati zapovijedi njegove ili nećeš.",Croatian
"Ponižavao te i glađu  morio, a onda te hranio manom - za koju nisi znao ni ti ni tvoji  oci -  da ti pokaže kako čovjek ne živi samo o kruhu nego da  čovjek živi o svemu što izlazi iz usta Jahvinih.",Croatian
Tvoja se  odjeća na tebi nije izderala niti su ti noge oticale ovih četrdeset  godina.,Croatian
"Priznaj onda u svome srcu da te Jahve, Bog tvoj, odgaja  i popravlja, kao što čovjek odgaja sina svoga.",Croatian
"I drži zapovijedi  Jahve, Boga svoga, hodeći putovima njegovim i bojeći se njega!",Croatian
"TÓa Jahve, Bog tvoj, vodi te u dobru zemlju: zemlju potoka  i vrela, dubinskih voda što izviru u dolinama i bregovima;",Croatian
"zemlju  pšenice i ječma, loze, smokava i šipaka, zemlju meda i maslina;",Croatian
zemlju u kojoj nećeš sirotinjski jesti kruha i gdje ti ništa  neće nedostajati; zemlju gdje kamenje ima željeza i gdje ćeš  iz njezinih brdina vaditi mjed.,Croatian
"Do sita ćeš jesti i blagoslivljati  Jahvu, Boga svoga, zbog dobre zemlje koju ti je dao.",Croatian
"Čuvaj se da ne zaboraviš Jahvu, Boga svoga, zanemarujući  njegove zapovijedi, njegove uredbe i njegove zakone koje ti danas  dajem.",Croatian
"I pošto se najedeš do sitosti, posagradiš lijepe kuće  i u njima se nastaniš;",Croatian
"kad ti se krupna i sitna stoka namnoži;  kad se nakupiš srebra i zlata i kada sve tvoje uznapreduje,",Croatian
"nemoj  da se uznese srce tvoje i da zaboraviš Jahvu, Boga svoga, koji  te izveo iz zemlje egipatske, iz kuće ropstva;",Croatian
"koji te proveo  kroz onu veliku i strašnu pustinju, kroz zemlju plamenih zmija  i štipavaca, suhim i bezvodnim krajem; koji ti je izveo vodu  iz stijene tvrde kao kremen;",Croatian
"koji te u pustinji hranio manom, nepoznatom tvojim ocima, da te ponizi i da te iskuša te da na  kraju budeš sretan.",Croatian
Ne reci tada u svome srcu: svojom sam  moći i snagom svojih ruku sebi namakao ovo bogatstvo.,Croatian
"Sjeti  se Jahve, Boga svoga! TÓa on ti je dao snagu da stječeš bogatstvo  da tako ispuni - kao što je danas - svoj Savez za koji se zakleo  tvojim ocima.",Croatian
"Ako li zaboraviš Jahvu, Boga svoga, i pođeš za drugim  bogovima te njima budeš iskazivao štovanje, njima se klanjao, kunem vam se danas da ćete zacijelo izginuti;",Croatian
"poput naroda  koje će Jahve pogubiti pred vama, tako će i vas nestati jer niste  poslušali glasa Jahve, Boga svoga.",Croatian
"Slušaj, Izraele! Danas prelaziš preko Jordana da sebi podvrgneš  narode i veće i brojnije nego što si ti; velike gradove, s utvrdama  do nebesa;",Croatian
"narod velik i gorostasan poput Anakovaca, koje  već poznaješ i o kojima si slušao: 'Tko da odoli Anakovcima?'",Croatian
"Znaj dakle danas da Jahve, Bog tvoj, ide pred tobom. On je  vatra što proždire; on će ih oboriti, tebi ih podvrgnuti. A ti  ćeš ih onda rastjerati i ubrzo pobiti, kako ti je Jahve i rekao.",Croatian
"Pošto ih otjera ispred tebe Jahve, Bog tvoj, nemoj reći u  srcu svome: 'Jahve me uveo da zaposjednem ovu zemlju zbog moje  pravednosti.' Naprotiv, zbog opačina onih naroda Jahve ih tjera  ispred tebe.",Croatian
"Ne ideš ti da zaposjedneš njihovu zemlju zbog  svoje pravednosti i čestitosti svoga srca, nego zato što Jahve, Bog tvoj, zbog opačine onih naroda tjera njih ispred tebe da  tako održi riječ kojom se zakleo tvojim ocima: Abrahamu, Izaku  i Jakovu.",Croatian
"Znaj, dakle, da ti Jahve, Bog tvoj, ne daje ovu dobru  zemlju u posjed zbog tvoje pravednosti, jer si ti narod tvrde  šije!",Croatian
"Sjećaj se i ne zaboravljaj kako si u pustinji ljutio Jahvu, Boga svoga. Od dana kad ste izašli iz zemlje egipatske do dolaska  na ovo mjesto, Jahvi ste se opirali.",Croatian
Na Horebu ste rasrdili  Jahvu i Jahve je na vas tako planuo da vas je htio uništiti.,Croatian
"Popeo sam se na brdo da primim kamene ploče, ploče Saveza  što ga s vama sklopi Jahve. Na brdu sam ostao četrdeset dana  i četrdeset noći: niti sam jeo kruha niti pio vode.",Croatian
"I dade  mi Jahve dvije kamene ploče, ispisane prstom Božjim, na kojima  bijahu sve riječi što vam ih je Jahve isred ognja na brdu rekao  na dan zbora.",Croatian
"Kad je prošlo četrdeset dana i četrdeset noći, Jahve mi dade dvije kamene ploče - ploče Saveza.",Croatian
"I reče  mi Jahve: 'Ustaj! Žurno siđi odavde, jer se pokvario narod tvoj  koji si izveo iz Egipta. Brzo su zašli s puta koji sam im označio:  već su sebi napravili livenog kumira.'",Croatian
Još mi reče Jahve:  'Promatrao sam taj narod. Zbilja je to narod tvrde šije!,Croatian
"Pusti  me da ih uništim i njihovo ime izbrišem pod nebesima, a od tebe  da učinim narod i jači i brojniji nego što je ovaj!'",Croatian
"Okrenuh se i siđoh niz brdo, a brdo svejednako plamtjelo  u ognju. Dvije ploče Saveza bijahu mi u rukama.",Croatian
"Pogledah:  zbilja ste sagriješili protiv Jahve, Boga svoga. Salili ste sebi  tele od kovine. Tako ste brzo zašli s puta što vam ga Jahve bijaše  označio.",Croatian
Pograbih dvije ploče te ih bacih od sebe objema  rukama - razbih ploče pred vašim očima.,Croatian
Onda se ničice bacih  pred Jahvu. Četrdeset dana i četrdeset noći - kao i prije - niti  sam jeo kruha niti pio vode zbog svih grijeha koje ste počinili  radeći zlo u očima Jahve i srdeći ga.,Croatian
Jer se bojah srdžbe  i gnjeva kojim je Jahve usplamtio na vas da vas zatre. Ali me  i tada Jahve usliša.,Croatian
"I na Arona se Jahve silno rasrdio, htio ga uništiti.  Tada se zauzeh i za Arona.",Croatian
"Vaš grijeh, tele što bijaste načinili, uzeh i sažegoh ga u vatri. U prah ga satrh i prah mu bacih u  potok što teče s brda.",Croatian
"Kod Tabere, kod Mase i Kibrot Hataave srdili ste Jahvu.",Croatian
"Kad vas je Jahve slao od Kadeš Barnee govoreći: 'Idite  gore i uzmite zemlju koju sam vam dao', pobunili ste se protiv  riječi Jahve, Boga svoga; u nj se niste pouzdavali niti ste slušali  njegov glas.",Croatian
Nepokorni bijaste Jahvi otkad vas poznajem.,Croatian
"Zato sam pao ničice i ležao pred Jahvom četrdeset dana  i četrdeset noći, jer Jahve bijaše rekao da će vas uništiti.",Croatian
"Jahvu sam molio i rekao: 'Gospodine moj, Jahve! Ne uništavaj  naroda svoga, baštine svoje koju si izbavio u svojoj veličajnosti  i svojom moćnom rukom izveo iz Egipta.",Croatian
"Sjeti se slugu svojih:  Abrahama, Izaka i Jakova, a ne obaziri se na tvrdokornost ovoga  naroda, na njegovu opačinu, na grijeh njegov,",Croatian
"da se ne rekne  u zemlji iz koje si nas izbavio: Jahve ih nije mogao uvesti u  zemlju koju im je obećao, ili ih je mrzio pa ih je zato odveo  da ih pomori u pustinji.",Croatian
"A oni su tvoj narod, tvoja baština, oni koje si izveo svojom velikom moći i ispruženom mišicom.'",Croatian
U to vrijeme Jahve mi reče: 'Iskleši dvije kamene ploče kao  i prijašnje pa se popni k meni na brdo; a napravi i drveni kovčeg.,Croatian
Na ploče ću napisati riječi koje su bile na prvim pločama  što si ih razbio. A onda ih položi u kovčeg.',Croatian
"Načinih kovčeg od bagremovine, isklesah dvije kamene ploče  kao što bijahu prve, pa se, s dvjema pločama u ruci, popeh na  brdo.",Croatian
"I napisa na te ploče, kao i prije, Deset riječi koje  vam je Jahve rekao na brdu, isred ognja, na dan zbora. Onda ih  Jahve dade meni.",Croatian
"Okrenuh se i siđoh s brda. Položih ploče  u kovčeg koji bijah napravio. I stadoše ondje, kako mi je Jahve  naredio.",Croatian
Od Beerota sinova Jaakanovih odoše Izraelci u Moseru.  Ondje umrije Aron i ondje bi pokopan. Svećenikom mjesto njega  postade njegov sin Eleazar.,Croatian
"Odande odoše u Gudgodu; iz Gudgode  u Jotbatu, u kraj bogat potocima.",Croatian
"U to vrijeme odvoji Jahve  pleme Levijevo da nosi Kovčeg saveza Jahvina; da pred Jahvom  stoji u njegovoj službi te da u njegovo ime blagoslivlja, kako  radi i danas.",Croatian
"Stoga Levi nema udjela ni baštine sa svojom  braćom: Jahve je njegova baština, kako mu je Jahve, Bog tvoj, i rekao.",Croatian
"Na brdu sam ostao, kao i prvi put, četrdeset dana i četrdeset  noći. I usliša me Jahve i taj put; nije htio da te uništi,",Croatian
nego  mi Jahve reče: 'Ustaj! Idi pred ovim narodom da uđu i zaposjednu  zemlju za koju sam se zakleo njihovim ocima da ću im je dati.',Croatian
"Dakle, Izraele, što od tebe traži Jahve, Bog tvoj? Samo  to da se bojiš Jahve, Boga svoga; da po svim putovima njegovim  hodiš; da ga ljubiš i služiš Jahvi, Bogu svome, svim srcem svojim  i svom dušom svojom;",Croatian
da držiš Jahvine zapovijedi i njegove  zakone što ti ih danas za tvoje dobro dajem.,Croatian
"Evo, Jahvi,  Bogu tvome, pripada nebo i nebo nad nebesima, zemlja i sve što  je na njoj.",Croatian
"Ali Jahvi samo vaši oci omilješe i poslije njih  izabrao je vas, potomke njihove, između svih naroda, kako je  i danas.",Croatian
Srce svoje obrežite; šiju više ne ukrućujte!,Croatian
"Jer  Jahve, Bog vaš, Bog je nad bogovima, Gospodar nad gospodarima, Bog velik, jak i strašan, koji nije pristran i ne da se podmititi;",Croatian
"daje pravdu siroti i udovici; ljubi pridošlicu, daje mu hranu  i odjeću.",Croatian
"Ljubite i vi pridošlicu, jer ste i sami bili pridošlice  u zemlji egipatskoj.",Croatian
"Boj se Jahve, Boga svojeg; njemu služi; uza nj se priljubi;  njegovim imenom priseži.",Croatian
"On je tvoja slava, Bog tvoj, koji  je radi tebe učinio velika i čudesna djela što su ih vidjele  tvoje oči.",Croatian
"Tvojih otaca, kad su se spustili u Egipat, bješe  samo sedamdeset, a sad je Jahve, Bog tvoj, učinio te vas ima  kao zvijezda na nebu.",Croatian
"Ljubi, dakle, Jahvu, Boga svoga, i vrši u sve dane njegove  naredbe, njegove zakone, uredbe i zapovijedi.",Croatian
"Vi, a ne vaši  sinovi, koji nisu ni upoznali ni vidjeli pouke Jahve, Boga vašega, danas ste se osvjedočili o njegovoj veličajnosti, o njegovoj  moćnoj ruci, ispruženoj mišici,",Croatian
"o znamenjima njegovima i o  djelima što ih učini usred Egipta na faraonu, kralju egipatskom, i na svoj zemlji njegovoj;",Croatian
"što je učinio egipatskoj vojsci, njihovim konjima i kolima; kako ih je preplavio vodama Crvenog  mora kad su vas progonili i kako ih je zatro do današnjeg dana;",Croatian
što je za vas radio u pustinji dok ne stigoste do ovoga mjesta;,Croatian
"što je učinio s Datanom i Abiramom, sinovima Eliaba, Rubenova  potomka, kad zemlja rastvori ralje svoje te ih proguta sred svega  Izraela, njih i njihove obitelji, njihove šatore i sve što imahu.",Croatian
Vaše su oči vidjele sva ta velika djela što ih je Jahve učinio.,Croatian
Zato držite sve zapovijedi što vam ih danas naređujem  da budete jaki te uzmete u posjed zemlju u koju idete da je osvojite;,Croatian
"napokon, da dugo živite u zemlji za koju se zakleo Jahve ocima  vašim da će je dati njima i njihovu potomstvu - zemlju kojom  teče med i mlijeko.",Croatian
"Jer zemlja u koju ideš da je zaposjedneš  nije kao zemlja egipatska iz koje ste izašli, gdje si, posijavši  sjeme, morao svoj usjev svojom nogom natapati kao što se natapa  povrtnjak.",Croatian
Zemlja u koju idete da je zaposjednete zemlja  je bregova i dolova i natapa je dažd nebeski;,Croatian
"zemlja nad  kojom Jahve, Bog tvoj, bdi; na kojoj oči Jahve, Boga tvoga, uvijek  počivaju, od početka do svršetka godine.",Croatian
"Zato, ako doista poslušate zapovijedi koje vam danas  izdajem i budete ljubili Jahvu, Boga svoga, i služili mu svim  srcem svojim i svom dušom svojom,",Croatian
"davat ću vašoj zemlji kišu  u pravo vrijeme: u jesen i u proljeće, i moći ćeš sabirati svoje  žito, svoje vino i svoje ulje;",Croatian
travu ću davati po tvome polju  tvome blagu. Tako ćeš jesti i biti sit.,Croatian
"Pazite da se vaše  srce ne zavede, da ne pođete stranputicom, da drugim bogovima  ne iskazujete štovanje i da im se ne klanjate.",Croatian
Jer tada bi  na vas Jahve usplamtio gnjevom: nebesa bi zatvorio; kiše ne bi  bilo; zemlja ne bi davala roda i vas bi brzo nestalo s te dobre  zemlje koju vam Jahve daje.,Croatian
Utisnite ove moje riječi u svoje srce i svoju dušu; kao  znak ih privežite na svoju ruku; neka vam budu kao zapis među  očima!,Croatian
Poučite u njima svoje sinove; izgovarajte ih kad sjedite  u svojoj kući i kad idete putem; kad liježete i kad ustajete.,Croatian
Ispišite ih na dovratnike svoje kuće i na svoja vrata,Croatian
da  vaši dani i dani vaših sinova u zemlji za koju se Jahve zakleo  vašim ocima da će im je dati - budu brojni kao dani nebesa nad  zemljom.,Croatian
"Ako budete vjerno držali sve ove zapovijedi koje vam  naređujem, vršili ih i ljubili Jahvu, Boga svoga, hodili svim  njegovim putovima i čvrsto se priljubili uz njega,",Croatian
Jahve  će ispred vas protjerati sve te narode i vi ćete s posjeda odagnati  narode brojnije i jače od sebe.,Croatian
"Svako mjesto na koje stupi  vaša noga bit će vaše; od pustinje i Libanona, od Rijeke, rijeke  Eufrata, do Zapadnog mora sterat će se vaše područje.",Croatian
"Nitko  se neće održati pred vama; strah i trepet raširit će Jahve, Bog  vaš, po svoj zemlji u koju stupite, kako vam je rekao.",Croatian
Gledajte! Nudim vam danas blagoslov i prokletstvo:,Croatian
"blagoslov, budete li slušali zapovijedi Jahve, Boga svoga, koje vam danas  dajem;",Croatian
"a prokletstvo, ne budete li slušali zapovijedi Jahve, Boga svoga, nego sađete s puta koji vam danas određujem te pođete  za drugim bogovima kojih niste poznavali.",Croatian
"Kada te Jahve,  Bog tvoj, uvede u zemlju u koju ideš da je zaposjedneš, tada  nad gorom Gerizimom izreci blagoslov, a prokletstvo nad gorom  Ebalom.",Croatian
"Te se gore izdižu, kako znate, s onu stranu Jordana, za putom prema zapadu, u zemlji Kanaanaca, koji žive u Arabi, nasuprot Gilgalu, uz Hrast More.",Croatian
"Eto ćete prijeći preko Jordana da zaposjednete zemlju  koju vam daje Jahve, Bog vaš. Zaposjednite je i nastanite se  u njoj.",Croatian
Ali držite i vršite sve zakone i uredbe koje vam  danas izlažem.,Croatian
"Ovo su zakoni i uredbe što vam ih valja držati i vršiti u  zemlji koju vam Jahve, Bog otaca vaših, daje u posjed za sve  dane što budete živjeli na zemlji.",Croatian
"Sravnite sa zemljom sva mjesta na kojima su narodi koje  ćete protjerati iskazivali štovanje svojim bogovima, nalazila  se ona na visokim brdima, na humovima ili pod kakvim zelenim  drvetom.",Croatian
"Porušite njihove žrtvenike, porazbijajte njihove  stupove, spalite im ašere; smrvite kipove njihovih bogova, zatrite  im imena s onih mjesta.",Croatian
"Jahvi, Bogu svome, nemojte onako iskazivati štovanje.",Croatian
"Jahvu, Boga svoga, tražite jedino na mjestu koje je on odabrao, sred svih vaših plemena, da ondje stavi svoje ime i da ondje  prebiva;",Croatian
"onamo donosite svoje paljenice i svoje klanice, svoje  desetine i darove svojih ruku, svoje zavjetne i dragovoljne prinose  i prvine od svoga krupnoga i sitnoga blaga.",Croatian
"Blagujte ondje, vi i vaše obitelji, u nazočnosti Jahve, Boga svoga; veselite  se svime što su vaše ruke namaknule i što vam je Jahve, Bog vaš, blagoslovom udijelio.",Croatian
Nemojte raditi čak ni kako radimo ovdje danas - svatko  što se njemu čini dobro -,Croatian
"jer još niste stigli u Počivalište, u baštinu koju ti daje Jahve, Bog tvoj.",Croatian
"Ali kad prijeđete  preko Jordana i nastanite se u zemlji koju vam Jahve, Bog vaš, daje u baštinu, kad vas smiri od svih neprijatelja koji budu  oko vas te budete živjeli bez straha,",Croatian
"onda ćete donositi  sve što vam naređujem: svoje paljenice, svoje klanice, svoje  desetine, darove svojih ruku i sve svoje izabrane zavjetnice  koje budete zavjetovali Jahvi - na mjesto koje Jahve, Bog vaš, odabere da ondje nastani svoje ime.",Croatian
"Veselite se tada pred  Jahvom, Bogom svojim, vi, vaši sinovi i kćeri, vaše sluge i sluškinje  i levit koji bude u vašim gradovima, jer on nema s vama udjela  ni baštine.",Croatian
"Pazi da ne prinosiš svojih žrtava paljenica na bilo kojem  mjestu što ga zamijetiš,",Croatian
"nego samo na mjestu što ga odabere  Jahve, u jednome od tvojih plemena. Tu prinosi svoje paljenice  i tu obavljaj sve što ti naređujem.",Croatian
"Ali svaki put kad ti  srce zaželi, možeš zaklati i jesti mesa u svim svojim gradovima, prema blagoslovu koji ti Jahve, Bog tvoj, bude davao. I nečist  i čist može ga jesti, kao da je od srne ili jelena.",Croatian
Ali krvi  nemojte blagovati; istočite je na zemlju kao vodu.,Croatian
"Po svojim gradovima nemojte jesti desetine svoga žita, svoga vina, svoga ulja ni prvine svoga krupnog ili sitnog blaga;  niti išta od svojih zavjetovanih i od svojih dragovoljnih prinosa, ni od prinosa svojih ruku,",Croatian
"nego ćeš to blagovati pred Jahvom, Bogom svojim, u mjestu koje Jahve, Bog tvoj, odabere, ti, tvoj  sin, tvoja kći, tvoj sluga, tvoja sluškinja i levit koji bude  u tvojim gradovima. Proveseli se u nazočnosti Jahve, Boga svoga, svime što ti ruka namakne.",Croatian
Pazi da nikad ne zaboraviš levita  dok si na svojoj zemlji.,Croatian
"Kad ti Jahve, Bog tvoj, proširi tvoje područje, kao što  ti je rekao, i ti rekneš: 'Ja bih jeo mesa' - jer želiš jesti  mesa - možeš ga jesti koliko ti duša želi.",Croatian
"Bude li mjesto  koje Jahve, Bog tvoj, odabere da u njemu svoje ime smjesti daleko  od tebe, onda možeš zaklati bilo što od svoje krupne ili sitne  stoke što ti je Jahve dadne - kako sam ti već naredio - te jesti  u bilo kojem svome gradu koliko ti duša želi.",Croatian
Jedi ga ipak  onako kako se jede srna ili jelen: neka ga jedu zajedno čisti  i nečisti.,Croatian
"Samo, pazi da ne jedeš krvi! Ta krv je život.  Ne smiješ jesti život s mesom.",Croatian
Ne blaguj je; istoči je na  zemlju kao vodu.,Croatian
"Ne smiješ je jesti, da bude dobro i tebi  i tvojim sinovima poslije tebe kad činiš što je pravo u očima  Jahvinim.",Croatian
Ali svoje posvećene prinose i svoje zavjetne prinose  uzmi i nosi na mjesto koje Jahve odabere.,Croatian
"Tu prinesi svoje  paljenice, meso i krv, na žrtveniku Jahve, Boga svoga. Ali krv  od svojih klanica istoči na žrtvenik Jahve, Boga svoga, a meso  pojedi.",Croatian
"Drži i vrši sve ove naredbe što ti ih propisujem, da  bude dobro zauvijek tebi i tvojim sinovima poslije tebe kad činiš  što je dobro i pravedno u očima Jahve, Boga svoga.",Croatian
"A kad Jahve, Bog tvoj, istrijebi narode na koje ideš  da ih otjeraš s posjeda ispred sebe i kad ih otjeraš te se u  njihovoj zemlji nastaniš,",Croatian
"čuvaj se da ne padneš u zamku;  ne pođi za njima pošto budu uništeni ispred tebe. Ne istražuj  o njihovim bogovima i ne govori: 'Kako su oni narodi štovali  svoje bogove, tako ću i ja.'",Croatian
"Nemoj onako postupati prema  Jahvi, Bogu svome. TÓa Jahvi je zazorno i mrsko sve što su oni  činili svojim bogovima. Čak su svoje sinove i kćeri spaljivali  u čast svojim bogovima.",Croatian
(13:1) Sve što vam naređujem držite; tomu ništa ne domeći i ništa  ne oduzimaj.,Croatian
(13:2) Ako se u tvojoj sredini pojavi kakav prorok ili čovjek  sa snoviđenjima pa ti iznese kakvo znamenje ili čudo;,Croatian
"(13:3) i to  se znamenje ili čudo o kojem ti je govorio ispuni i onda ti on  rekne: 'Pođimo sad za drugim bogovima kojih dosad ne poznaješ  i njima iskazujmo štovanje',",Croatian
"(13:4) nemoj slušati riječi toga proroka  ni sne toga sanjača: tÓa to vas iskušava Jahve, Bog vaš; hoće  da dozna ljubite li zbilja Jahvu, Boga svoga, svim srcem svojim  i svom dušom svojom.",Croatian
"(13:5) Idite samo za Jahvom, Bogom svojim; njega  se bojte; njegove zapovijedi vršite; njegov glas slušajte; njemu  štovanje iskazujte; uz njega se priljubite.",Croatian
"(13:6) A onaj prorok  ili sanjač neka se pogubi jer je poticao na otpad od Jahve, Boga  vašega, koji vas je izveo iz zemlje egipatske i otkupio vas iz  kuće ropstva. Onaj te htio zavesti s puta kojim ti je Jahve,  Bog tvoj, naredio da ideš. Tako treba da iskorijeniš zlo iz svoje  sredine.",Croatian
"(13:7) Kad bi te brat tvoj, sin majke tvoje, ili sin tvoj vlastiti, kći tvoja, žena u tvom naručju ili prijatelj tvoj koji ti je  kao i život, potajno zavodio govoreći: 'Hajde da iskazujemo štovanje  drugim bogovima', kojih ne poznaješ ni ti niti su ih poznavali  tvoji oci,",Croatian
"(13:8) bogovima onih naroda što oko vas budu, bilo tebi  blizu bilo od tebe daleko, od jednoga kraja zemlje do drugoga  -",Croatian
(13:9) nemoj pristati niti ga slušaj! Neka ga tvoje oko ne sažaljuje;  ne štedi ga i ne sakrivaj ga,Croatian
"(13:10) nego ga ubij! Neka se najprije  tvoja ruka digne na nj da ga usmrtiš, a onda ruka svega naroda.",Croatian
"(13:11) Zaspi ga kamenjem dok ne umre, jer je kušao da te odvrati  od Jahve, Boga tvoga, koji te izvede iz zemlje egipatske, iz  kuće ropstva.",Croatian
"(13:12) Sav će se Izrael, kad to čuje, napuniti strahom  te više neće počinjati takva zla u tvojoj sredini.",Croatian
"(13:13) Ako u kojem tvome gradu što ti ga Jahve, Bog tvoj, dadne  da se u njemu nastaniš, čuješ gdje govore:",Croatian
(13:14) 'Pojavile se ništarije  iz tvoje sredine i zavedoše žitelje svoga grada kazujući: Hajde  da služimo drugim bogovima! - kojih vi inače ne poznajete -,Croatian
"(13:15) tada  dobro istraži, raspitaj se i temeljito izvidi. Bude li istina  i doista se ta grozota učinila u tvojoj sredini,",Croatian
"(13:16) onda posijeci  oštrim mačem stanovništvo toga grada, izvrši nad njim kleto uništenje  i nad svime što bude u njemu.",Croatian
"(13:17) Snesi onda sav plijen nasred  trga te spali grad sa svim plijenom kao paljenicu Jahvi, Bogu  svome. Neka zauvijek ostane ruševina i neka se više nikada ne  sazida.",Croatian
"(13:18) Od onoga što je bilo prokletstvom udareno neka ništa  ne prione za tvoju ruku, da Jahve odustane od žestine svoga gnjeva;  da ti iskaže milosrđe, smiluje ti se i razmnoži te, kako se zakleo  tvojim ocima",Croatian
"(13:19) ako ti budeš slušao glas Jahve, Boga svoga,  držeći sve njegove zapovijedi koje ti danas naređujem i vršeći  što je pravo u očima Jahve, Boga tvoga.",Croatian
"Vi ste sinovi Jahve, Boga svoga. Nemojte na sebi praviti ureza  ni podstriga na čelu za pokojnikom.",Croatian
"TÓa ti si narod posvećen  Jahvi, Bogu svome; Jahve je odabrao tebe između svih naroda na  zemlji da budeš njegov narod, njegova predraga svojina.",Croatian
Ništa odvratno nemojte jesti.,Croatian
"Ovo su životinje koje  možete jesti: vol, ovca, koza,",Croatian
"jelen, srna, srndać, kozorog, antilopa, bivol i divokoza;",Croatian
možete jesti svaku životinju  koja ima razdvojene papke - nadvoje posve razdvojene - i koja  preživa.,Croatian
"Samo od preživača ili od životinja s razdvojenim  čaporcima ne možete jesti ove : devu, arnebeta i svisca. Te,  naime, iako preživaju, nemaju razdvojenih papaka; neka su za  vas nečiste.",Croatian
"A svinja, premda ima papke razdvojene, ne preživa:  neka je za vas nečista. Njezina mesa nemojte jesti niti se njezina  strva doticati.",Croatian
"A od svega što u vodi živi ovo možete jesti: što god ima  ljuske i peraje, možete jesti.",Croatian
"A što nema ljusaka i peraja, ne smijete jesti. To neka je za vas nečisto.",Croatian
Svaku čistu pticu možete jesti.,Croatian
"Ali ovih ne smijete  jesti: orla strvinara i jastreba,",Croatian
"tetrijeba, sokola bilo  koje vrste;",Croatian
gavrana bilo koje vrste;,Croatian
"noja, kopca, galeba  ni kraguja bilo koje vrste;",Croatian
"sove, jejine i labuda;",Croatian
"pelikana, bijelog strvinara i gnjurca;",Croatian
"rode, čaplje bilo koje vrste;  pupavca i šišmiša.",Croatian
Svi krilati kukci neka su za vas nečisti  - ne smijete ih jesti.,Croatian
Sve krilato čisto možete jesti.,Croatian
"Ne smijete jesti ništa što crkne. Daj to pridošlici koji  boravi u tvojim gradovima neka jede ili pak prodaj tuđincu. Jer  ti si narod posvećen Jahvi, Bogu svome. Ne kuhaj kozleta u mlijeku njegove majke!",Croatian
Odvajaj desetinu dohotka svake godine od svega što tvoj  usjev u polju donese.,Croatian
"A onda blaguj desetine svoga žita,  svoga vina, svoga ulja i prvine svoje krupne i sitne stoke u  nazočnosti Jahve, Boga svoga, na mjestu koje on odabere da svoje  ime ondje nastani; da se tako naučiš zauvijek bojati se Jahve, Boga svoga.",Croatian
"Bude li ti put predug te ne mogneš donijeti  desetine - jer je mjesto što ga Jahve odabere da u njemu nastani  svoje ime previše daleko od tebe - tada, kad te Jahve, Bog tvoj, blagoslovi,",Croatian
"prodaj to za novac, uzmi novac u ruku pa idi  u mjesto što ga odabere Jahve, Bog tvoj.",Croatian
"Ondje za novac kupi  što želiš: goveče, sitno živinče, vino ili opojno piće - što  god ti duša zaželi. Ondje u nazočnosti Jahve, Boga svoga, blaguj  i veseli se ti i tvoji ukućani.",Croatian
"Ne zanemaruj levita koji  bude u tvojim gradovima, jer on nema udjela ni baštine s tobom.",Croatian
Na kraju svake treće godine iznesi svu desetinu svoga  prihoda od te godine i položi je na svoja vrata.,Croatian
"Pa neka  dođe levit - jer nema udjela ni baštine s tobom - došljak, sirota  i udovica koji budu živjeli u tvom gradu i neka jedu i neka se  nasite. Tako će te blagoslivljati Jahve, Bog tvoj, u svim poslovima  što ih tvoja ruka poduzme.",Croatian
Na završetku sedme godine opraštaj dugove.,Croatian
Ovako neka bude  opraštanje: neka svatko oprosti dužniku svoje potraživanje; neka  ne utjeruje duga od svoga bližnjega ni od svoga brata kad se  jednom proglasi Jahvino otpuštanje dugova.,Croatian
"Možeš tražiti od  tuđina, ali ono što se tvoga nađe kod tvoga brata treba da otpustiš,",Croatian
"da ne bude siromaha kod tebe. TÓa Jahve će te obilno blagoslivljati  u zemlji koju ti Jahve, Bog tvoj, daje u baštinu da je zaposjedneš,",Croatian
"samo ako budeš dobro slušao glas Jahve, Boga svoga, držeći  i vršeći sve ove zapovijedi što ti ih danas naređujem.",Croatian
"Jahve, Bog tvoj, blagoslivljat će te kako ti je obećao te ćeš moći  zajmove davati mnogim narodima, a sam ih nećeš morati uzimati;  i nad mnogim ćeš narodima vladati, dok oni nad tobom neće gospodariti.",Croatian
"Nađe li se kod tebe kakav siromah, netko od tvoje braće  u kojem god gradu u zemlji što ti je Jahve, Bog tvoj, dadne,  ne budi tvrda srca niti zatvaraj svoje ruke prema svome siromašnome  bratu,",Croatian
nego mu širom rastvori svoju ruku i spremno mu daj  što mu nedostaje.,Croatian
"Čuvaj se da ti se u srcu ne porodi opaka  misao te rekneš: 'Sedma se godina, godina otpuštanja dugova,  već približuje' - i da prijekim okom pogledaš svoga siromašnog  brata i ništa mu ne dadneš. On bi zazvao Jahvu protiv tebe i  grijeh bi bio na tebi.",Croatian
"Daj mu rado, a ne da ti srce bude  zlovoljno kad mu daješ, jer će te zbog toga blagoslivljati Jahve, Bog tvoj, u svakom poslu tvome i u svakom pothvatu ruku tvojih.",Croatian
"Kako siromaha nikad neće nestati iz zemlje, zapovijedam ti:  širom otvaraj svoju ruku svome bratu, svome siromahu i potrebitu  u zemlji svojoj.",Croatian
"Ako se tebi proda brat tvoj - Hebrejac ili Hebrejka -  neka ti služi šest godina, a sedme ga godine otpusti od sebe  slobodna.",Croatian
"Kad ga slobodna od sebe otpustiš, ne šalji ga praznih  ruku.",Croatian
"Daruj ga čime između stoke svoje, s gumna svoga i iz  badnja svoga; čime te već Jahve, Bog tvoj, blagoslovio, od toga  i njemu daj.",Croatian
"Sjećaj se kako si bio rob u zemlji egipatskoj  i kako te Jahve, Bog tvoj, otkupio. Zato ti ovo zapovijedam danas.",Croatian
"Ali ako ti on kaže: 'Neću da odlazim od tebe', jer voli  tebe i dom tvoj i jer mu je kod tebe bilo dobro -",Croatian
"uzmi tada  šilo i probuši mu uho na vratima, i neka ti bude robom zauvijek!  Tako isto učini i sa svojom sluškinjom.",Croatian
"Kad ga budeš otpuštao od sebe slobodna, neka ti ne bude  teško, jer je zavrijedio dvostruku najamničku plaću za šest godina  što ti je služio. Zato će te Jahve, Bog tvoj, blagosloviti u  svemu što budeš radio.",Croatian
"Sve muške prvine što ih omladi tvoja krupna i sitna stoka  posveti Jahvi, Bogu svome! Stoga vola prvenca nemoj uprezati  niti strići prvenca od svoje sitne stoke.",Croatian
"Blaguj ga ti i  tvoj dom svake godine u nazočnosti Jahve, Boga svoga, u mjestu  što ga odabere Jahve.",Croatian
"Ali ako bi imali kakvu manu, ako bi bili hromi ili slijepi  ili imali kakvu god ružnu manu, nemoj ih žrtvovati Jahvi, Bogu  svomu!",Croatian
"Pojedi ih u svojoj kući. I nečist i čist mogu ih jesti, kao srnu i jelena.",Croatian
Jedino krvi njihove ne smiješ jesti!  Istoči je na zemlju kao vodu.,Croatian
"Drži mjesec Abib i slavi Pashu u čast Jahvi, Bogu svome, jer  te Jahve, Bog tvoj, u mjesecu Abibu izveo noću iz Egipta.",Croatian
"Kao  pashu u čast Jahvi, Bogu svome, žrtvuj ovce i goveda u mjestu  koje Jahve odabere da u njemu nastani ime svoje.",Croatian
Ništa ukvasano  nemoj s njome jesti; nego sedam dana jedi beskvasan kruh - kruh  nevoljnički - budući da si u žurbi izišao iz zemlje egipatske:  da se svega svog vijeka sjećaš dana kad si izišao iz zemlje egipatske.,Croatian
Neka se sedam dana u tebe ne vidi kvasac na svemu tvome području  i ništa od mesa žrtve što je zakolješ navečer prvoga dana ne  smije ostati preko noći do jutra.,Croatian
"Nije ti dopušteno žrtvovati pashu u bilo kojem gradu što  ti ga dadne Jahve, Bog tvoj,",Croatian
"nego u mjestu koje odabere Jahve, Bog tvoj, da ondje nastani ime svoje; samo tu žrtvuj pashu u  predvečerje, o zalasku sunca, jer u to si vrijeme izišao iz Egipta.",Croatian
"Skuhaj je i pojedi na mjestu koje odabere Jahve, Bog tvoj.  Ujutro se onda okreni i zaputi svojim šatorima.",Croatian
"Šest dana  jedi beskvasan kruh, a sedmoga dana neka bude svečani zbor u  čast Jahvi, Bogu tvome. Posla nikakva ne radi!",Croatian
Nabroj sedam tjedana; a tih sedam tjedana uzmi brojiti  kad srp počne žeti klasje.,Croatian
"Tada drži Blagdan sedmica u čast  Jahvi, Bogu svome, prinoseći dragovoljni prinos iz svoje ruke, kako te već Jahve, Bog tvoj, bude blagoslovio.",Croatian
"I proveseli  se tada u nazočnosti Jahve, Boga svoga - na mjestu što ga Jahve, Bog tvoj, odabere da ondje nastani ime svoje - ti, sin tvoj  i kći tvoja, sluga tvoj i sluškinja tvoja, levit koji bude u  tvome gradu, došljak, sirota i udovica što budu kod tebe.",Croatian
Sjećaj  se da si i sam bio rob u Egiptu. Zato drži i vrši ove uredbe.,Croatian
Blagdan sjenica slavi sedam dana pošto pokupiš plodove  sa svoga gumna i iz svoga badnja.,Croatian
"Proveseli se na svoj blagdan  ti, sin tvoj, kći tvoja, sluga tvoj, sluškinja tvoja, levit i  došljak, sirota i udovica što se nađe u tvome gradu.",Croatian
"Svetkuj  u čast Jahvi, Bogu svome, sedam dana na mjestu koje odabere Jahve, jer će te Jahve, Bog tvoj, blagoslovom obasipati u svim tvojim  žetvama, u svakom poslu ruku tvojih, da budeš potpuno veseo.",Croatian
"Triput u godini neka se pokažu svi tvoji muškarci pred  Jahvom, Bogom tvojim, na mjestu koje on odabere: na Blagdan beskvasnog  kruha, na Blagdan sedmica i na Blagdan sjenica. Ali neka nitko  ne dođe pred Jahvu praznih ruku,",Croatian
"nego neka svatko prinese  što može, prema blagoslovu koji ti je udijelio Jahve, Bog tvoj.",Croatian
"U svakom gradu koji ti dade Jahve, Bog tvoj, postavi  suce i nadglednike za svoja plemena da narodom pravedno upravljaju.",Croatian
"Ne iskrivljuj pravde; ne budi pristran; ne primaj mita, jer  mito zasljepljuje oči mudrih, a ugrožava stvar pravednih.",Croatian
"Teži  za samom pravdom, da dugo živiš i zaposjedneš zemlju koju ti  Jahve, Bog tvoj, daje.",Croatian
"Ne postavljaj ašere ni od kakva drveta oko žrtvenika  Jahve, Boga svoga, koji podigneš;",Croatian
"i ne podiži stupova, jer  su na zazor Jahvi, Bogu tvome.",Croatian
"Ne žrtvuj Jahvi, Bogu svome, ni vola ni ovna koji bi na sebi  imao manu ili kakvo zlo, jer bi to bilo ružno pred Jahvom, Bogom  tvojim.",Croatian
"Ako se u tvojoj sredini - u bilo kojem tvojem gradu što  ti ga dade Jahve, Bog tvoj - nađe čovjek ili žena da učini što  je zlo u očima Jahve, Boga tvoga, i krši njegov Savez:",Croatian
"otišavši  da iskazuje štovanje drugim bogovima te se pokloni njima, suncu, mjesecu ili bilo čemu od nebeske vojske, a što sam ja zabranio,",Croatian
"i tebi se to javi i ti to čuješ, onda pomno istraži; i bude  li istina i doista se ta grozota učinila u Izraelu,",Croatian
onda toga  čovjeka ili tu ženu koji učiniše takvu opačinu izvedi na gradska  vrata te ih kamenuj da poginu.,Croatian
Na smrt osuđeni neka se pogubi  na iskaz dvojice ili trojice svjedoka. Na riječ jednoga svjedoka  ne smije se pogubiti.,Croatian
"Neka najprije svjedoci dignu ruku na  nj da ga smaknu, a poslije toga neka je digne sav narod. Tako  ćeš iskorijeniti zlo iz svoje sredine.",Croatian
"Bude li ti preteško štogod rasuditi: ubojstvo, sukob o  pravima, kakvu ozljedu ili svađu u tvome gradu, tada ustani i  pođi u mjesto što ga odabere Jahve, Bog tvoj.",Croatian
"Obrati se svećenicima, levitima i sucu koji bude za ono vrijeme. Njih pitaj, oni će  ti rasuditi.",Croatian
I učini onako kako ti budu kazali u mjestu koje  Jahve odabere. Pazi: sve učini kako te upute.,Croatian
Uradi prema  uputi koju ti dadnu i prema presudi koju donesu. Od presude koju  ti kažu ne odstupaj ni desno ni lijevo.,Croatian
"Ako bi se tko drsko  odupro i ne bi poslušao ni svećenika koji ondje stoji da služi  Jahvi, Bogu tvome, ni suca, neka se taj čovjek pogubi. Tako ćeš  iskorijeniti zlo iz Izraela,",Croatian
"a sav će se narod, kad sazna, bojati i više se neće drsko odupirati.",Croatian
"Kad stigneš u zemlju koju ti Jahve, Bog tvoj, daje; kad  je zaposjedneš i u njoj se nastaniš, pa onda kažeš: 'Želim da  nad sobom postavim kralja, kako ga imaju svi drugi narodi oko  mene' -",Croatian
"tada ćeš onoga koga Jahve, Bog tvoj, odabere, sebi  postaviti za kralja. Nekoga od svoje braće postavi sebi za kralja, a ne smiješ postavljati nad sobom tuđina koji ti nije brat.",Croatian
Samo neka ne drži mnogo konja i ne šalje naroda u Egipat  da poveća broj konja. Jer vam je Jahve rekao: 'Ovim se putem  nikada više ne vraćajte!',Croatian
I neka nema mnogo žena da mu srce  ne pođe stranputicom; i neka sebi ne gomila srebra ni zlata!,Croatian
"A kad sjedne na kraljevsko prijestolje, neka sebi na  svitak prepiše ovaj Zakon od svećenika Levijevaca.",Croatian
"Neka ga  drži uza se; neka ga čita sve vrijeme svoga života da nauči bojati  se Jahve, Boga svoga, držati sve riječi ovoga Zakona i vršiti  ove odredbe;",Croatian
"da se svojim srcem ne uzdigne iznad svoje braće  i da ne skrene od ove zapovijedi ni desno ni lijevo, kako bi  dugo kraljevao, on i sinovi njegovi, u Izraelu.",Croatian
Svećenici Levijevci - sve pleme Levijevo - neka nemaju udjela  ni baštine s Izraelom; neka žive od žrtava paljenih Jahvi i od  njegove baštine.,Croatian
"Neka, dakle, nemaju baštine među svojom braćom:  Jahve je njihova baština, kako im je i rekao.",Croatian
"Ovo neka bude svećenička pristojba od naroda - od onih  koji žrtve prinose, bilo to goveče ili što od sitne stoke: svećeniku  treba dati pleće, vilice i želudac.",Croatian
"Davaj mu i prvine od svoga  žita, od svoga vina, od svoga ulja i prvine od vune svojih ovaca,",Croatian
"jer je njega odabrao Jahve, Bog tvoj, od svih tvojih plemena;  njega i njegove sinove, da zauvijek stoje pred Jahvom, Bogom  tvojim, te da obavljaju službu i blagoslivljaju u ime Jahve.",Croatian
"Ako bi koji levit što boravi u nekom tvome gradu, bilo  gdje u Izraelu, svom dušom zaželio da dođe u mjesto što ga Jahve  odabere,",Croatian
"može tu službovati u ime Jahve, Boga svoga, kao i  druga njegova braća Levijevci koji stoje ondje pred Jahvom.",Croatian
"Neka  jede jednak dio kao i drugi, bez obzira na prodanu očevinu.",Croatian
"Kad uđeš u zemlju koju ti daje Jahve, Bog tvoj, nemoj  se priučavati na odvratne čine onih naroda.",Croatian
"Neka se kod tebe  ne nađe nitko tko bi kroz oganj gonio svoga sina ili svoju kćer;  tko bi se bavio gatanjem, čaranjem, vračanjem i čarobnjaštvom;",Croatian
"nitko tko bi bajao, zazivao duhove i duše predaka ili se  obraćao na pokojnike.",Croatian
"Jer tko god takvo što čini gadi se  Jahvi; zbog takvih odvratnosti njih i goni ispred tebe Jahve, Bog tvoj.",Croatian
"Budi posve vjeran Jahvi, Bogu svome.",Croatian
"Narodi  koje ćeš naskoro otjerati s posjeda slušaju vračare i gatare, ali tebi to Jahve, Bog tvoj, ne dopušta.",Croatian
"Proroka kao što sam ja, iz tvoje sredine, od tvoje braće, podignut će ti Jahve, Bog tvoj: njega slušajte!",Croatian
"Posve onako  kako si i tražio od Jahve, Boga svoga, na Horebu, na dan zbora, kada si govorio: 'Neću više da slušam glas Jahve, Boga svoga, niti želim više gledati taj silni oganj da ne poginem!'",Croatian
Nato  mi reče Jahve: 'Pravo su rekli.,Croatian
"Podignut ću im proroka između  njihove braće, kao što si ti. Stavit ću svoje riječi u njegova  usta da im kaže sve što mu zapovjedim.",Croatian
"A ne bude li tko poslušao  mojih riječi što ih prorok bude govorio u moje ime, taj će odgovarati  preda mnom.",Croatian
"A prorok koji bi se usuđivao govoriti što u moje  ime što ja ne budem zapovjedio da govori i koji bi govorio u  ime drugih bogova, takav prorok neka se pogubi.'",Croatian
Možda ćeš  reći u svome srcu: 'Kako ćemo raspoznati riječ koju Jahve nije  izrekao?',Croatian
"Kad prorok govori u ime Jahve pa to ne bude i riječ  se ne ispuni, onda je to riječ koje Jahve nije kazao. U drskosti  je taj prorok govorio. Nemoj od njega strahovati.",Croatian
"Kad Jahve, Bog tvoj, istrijebi narode čiju zemlju tebi daje  te kad ih istjeraš i nastaniš se u njihovim gradovima i domovima,",Croatian
"u zemlji koju ti Jahve, Bog tvoj, daje u baštinu, odvoji  tri grada.",Croatian
"Načini put onamo, a onda područje zemlje koju ti  Jahve, Bog tvoj, daje u baštinu podijeli natroje, tako da svaki  ubojica može onamo uteći.",Croatian
"Ovo je slučaj u kojemu ubojica može  onamo pobjeći i spasiti svoj život: kad tko ubije svoga bližnjega  nehotice, a da ga prije nije mrzio;",Croatian
"primjerice, kad ode sa  svojim bližnjim u šumu da siječe drva, zamahne sjekirom u ruci  da obori drvo, gvožđe odleti s držalice i pogodi njegova druga  te on pogine: takav ubojica neka uteče u jedan od tih gradova  i spasit će život.",Croatian
"Inače bi krvni osvetnik, progoneći u svom  bijesu ubojicu - kad bi put bio predug - mogao gonjenoga stići  i pogubiti ga, iako taj nije zaslužio smrt budući da ubijenoga  nije otprije mrzio.",Croatian
Stoga ti nalažem: tri grada odvoji!,Croatian
"A kad Jahve, Bog tvoj, proširi tvoje područje, kao što  se zakleo ocima tvojim, i dadne ti svu zemlju koju je obećao  tvojim ocima,",Croatian
"budeš li držao i vršio sve ove zapovijedi što  ti ih danas nalažem i ljubio Jahvu, Boga svoga, te hodio njegovim  putovima sve vrijeme - onda ovim gradovima dodaj još tri grada:",Croatian
tako se neće prolijevati nedužna krv u tvojoj zemlji koju  ti Jahve daje u baštinu i nećeš se krvlju okaljati.,Croatian
"Ali ako tko mrzi svoga bližnjega i vreba ga, skoči na  nj i ubije ga, a zatim pobjegne u jedan od tih gradova,",Croatian
onda  neka starješine onoga grada izvedu ubojicu i predaju ga u ruke  krvnom osvetniku da ga pogubi.,Croatian
Neka ga oko tvoje ne sažaljuje!  Tako ćeš u Izraelu iskorijeniti prolijevanje nedužne krvi i bit  ćeš sretan.,Croatian
"Nemoj pomicati susjedova međaša kojim su stari razmeđašili  tvoj posjed što ćeš ga naslijediti u zemlji koju ti Jahve, Bog  tvoj, daje u baštinu.",Croatian
"Neka ne ustaje jedan jedini svjedok protiv čovjeka ni  za koju krivnju i ni za kakav zločin. Kakav god bio prekršaj, neka presuda počiva na iskazu dvojice ili trojice svjedoka.",Croatian
"Ako kakav krivi svjedok ustane protiv koga optužujući ga  za pobunu,",Croatian
"onda obojica koja se parbe neka stupe pred Jahvu, pred svećenika i suce koji budu vršili službu u to vrijeme.",Croatian
"Neka suci provedu temeljitu istragu. Bude li se pokazalo  da je svjedok lažan i da je lažno svjedočio protiv svoga brata,",Croatian
učinite mu onako kako je on kanio svome bratu. Iskorijeni  zlo iz svoje sredine!,Croatian
"Drugi će, kad o tome čuju, pobojati  se te više neće činiti takva zla u tvojoj sredini.",Croatian
Neka ti se oko ne sažaljuje! Život za život; oko za oko;  zub za zub; ruka za ruku; noga za nogu.,Croatian
"Ako pođeš u rat na svoje neprijatelje te vidiš konje, kola  i narod brojniji od sebe, ne boj ih se! TÓa s tobom je Jahve, Bog tvoj, koji te izveo iz zemlje egipatske.",Croatian
Prije boja neka  svećenik istupi i govori narodu.,Croatian
"Neka im kaže: 'Čuj, Izraele!  Danas polazite u boj na neprijatelje svoje. Neka vam srca ne  klonu! Ne plašite se! Ne bojte se! Ne dršćite pred njima!",Croatian
"TÓa  Jahve, Bog vaš, ide s vama da se bori za vas protiv vaših neprijatelja  i da vas spasi.'",Croatian
Potom neka narodu progovore nadglednici: 'Ima li koga da je sagradio novu kuću a nije se u nju uselio?  Neka se vrati kući svojoj da ne pogine u boju pa da se tko drugi  u nju ne useli.,Croatian
Ima li koga da je zasadio vinograd a još ga  nije brao? Neka se vrati domu svome da u boju ne pogine te da  mu drugi roda ne obere.,Croatian
Ima li koga da se zaručio a nije se  oženio? Neka se vrati domu svome da u boju ne pogine te da mu  tko drugi zaručnice ne odvede.',Croatian
"Neka nadglednici nastave te  narodu kažu: 'Tko se boji i kome srce trne, neka se vrati domu  svome da ne trne srce njegovoj braći kao njemu.'",Croatian
"Kad nadglednici završe govor narodu, neka vojni zapovjednici  stanu na čelo naroda.",Croatian
"Kada dođeš pod koji grad da na nj navališ, najprije mu  ponudi mir.",Croatian
"Ako ti odgovori mirom i otvori ti vrata svoja, sav narod što se nađe u njemu podvrgni tlaki neka za te radi.",Croatian
"Ali ako odbije tvoj mir i zarati s tobom, opsjedni ga.",Croatian
"Kad  ti ga Jahve, Bog tvoj, preda u ruke, sve njegove muškarce pobij  oštrim mačem!",Croatian
"A žene, djecu, stoku, sve što bude u gradu  - sav plijen - uzmi sebi i uživaj plijen od svojih neprijatelja  što ti ga daje Jahve, Bog tvoj.",Croatian
"Tako čini sa svim gradovima  koji budu vrlo daleko od tebe, koji ne budu gradovi ovih naroda  odavde.",Croatian
"U gradovima onih naroda koje ti Jahve, Bog tvoj,  preda u baštinu ništa ne ostavljaj na životu",Croatian
"nego ih udari  'heremom' - kletim uništenjem: Hetite i Amorejce, Kanaance i  Perižane, Hivijce i Jebusejce, kako ti je Jahve, Bog tvoj, naredio,",Croatian
"tako da vas ne nauče činiti sve one odvratnosti što ih čine  svojim bogovima te da ne sagriješite protiv Jahve, Boga svoga.",Croatian
"Kad navališ na kakav grad pa ga moradneš dugo opsjedati  da ga osvojiš, nemoj uništavati njegovih stabala zasijecajući  u njih sjekirom. Možeš im jesti plod, a nemoj ih sjeći. Jer poljska  stabla nisu ljudi da bi ispred tebe mogla bježati u utvrdu.",Croatian
Jedino  stabla za koja znaš da nisu voćke možeš ništiti; njih možeš sjeći  i od njih praviti naprave za opsadu grada koji je u ratu protiv  tebe dok ne padne.,Croatian
"Ako se u zemlji koju ti Jahve, Bog tvoj, daje da je zaposjedneš  nađe tko ubijen gdje u polju leži - a ne zna se tko ga je ubio  -",Croatian
onda neka odu tvoje starješine i suci te izmjere udaljenost  od ubijenoga do okolnih gradova.,Croatian
Tako će ustanoviti koji je  grad najbliže ubijenom. Starješine toga grada neka tada uzmu  junicu što još nije radila: što još pod jarmom nije vukla.,Croatian
"Neka  zatim starješine onoga grada stjeraju junicu u kakav nepresušni  potok, na mjesto koje se ne obrađuje i ne zasijava, i ondje,  na potoku, neka junicu zakolju.",Croatian
"Zatim neka dođu svećenici, potomci Levijevi. Jer njih je odabrao Jahve, Bog tvoj, da mu  služe i da u ime Jahvino blagoslivljaju; na njihovu se riječ  rješava svaki spor i svako nasilje.",Croatian
Zatim sve starješine iz  onoga grada koji bude najbliži ubijenome neka operu ruke u potoku  nad zaklanom junicom.,Croatian
Potom neka izjave: 'Naše ruke nisu prolile  ove krvi niti smo svojim očima išta vidjeli.,Croatian
"Zakrili, Jahve, svoj narod Izrael koji si oslobodio; ne dopusti da se prolijeva  nedužna krv u tvome izraelskom narodu!' Tako će biti zaštićeni  od krvi.",Croatian
A ti ćeš ukloniti prolijevanje nedužne krvi iz svoje  sredine ako učiniš što je pravo u Jahvinim očima.,Croatian
"Kad odeš u rat na svoje neprijatelje pa ih Jahve, Bog  tvoj, preda u ruke tvoje te ih zarobiš,",Croatian
"ako među zarobljenicima  opaziš lijepu ženu i u nju se zagledaš, možeš je uzeti za ženu.",Croatian
"Dovedi je svojoj kući pa neka obrije glavu, obreže nokte",Croatian
i odbaci haljine u kojima je zarobljena. Neka provede mjesec  dana u tvome domu oplakujući svoga oca i svoju majku. Poslije  toga možeš joj pristupiti kao muž i neka ti postane ženom.,Croatian
"Ako  ti poslije ne bi bila po volji, pusti je kuda joj drago. Za novac  je ne smiješ prodati niti s njom postupiti kao s ropkinjom jer  ti je bila žena.",Croatian
"Ako koji čovjek imadne dvije žene: jednu koja mu je draga, a drugu koja mu je mrska, te mu i draga i mrska rode sinove, ali prvorođenac bude od one koja mu je mrska,",Croatian
"onda, kad  dođe dan da podijeli svoju imovinu među svoje sinove, ne smije  postupiti prema prvorođencu od drage na štetu sina od mrske,  koji je prvenac,",Croatian
nego mora za prvorođenca priznati sina od  mrske i njemu dati dvostruk dio od svega što ima. Jer on je prvina  njegove snage - njemu pripada pravo prvorodstva.,Croatian
Ako tko imadne opaka i nepokorna sina koji neće da sluša  ni oca ni majke - pa ni onda pošto ga kazne -,Croatian
"neka ga njegov  otac i njegova mati odvedu starješinama svoga grada, na vrata  svoga mjesta,",Croatian
i neka kažu gradskim starješinama: 'Ovaj naš  sin opak je i nepokoran; neće da nas sluša; ništarija je i pijanica.',Croatian
"Potom neka ga svi ljudi, njegovi sugrađani, kamenjem zasiplju  dok ne pogine. Tako ćeš iskorijeniti zlo iz svoje sredine: sav  će Izrael to čuti i bojat će se.",Croatian
"Ako tko učini grijeh koji zaslužuje smrt te bude pogubljen  vješanjem o stablo,",Croatian
"njegovo mrtvo tijelo neka ne ostane na  stablu preko noći nego ga pokopaj istoga dana, jer je obješeni  prokletstvo Božje. Tako nećeš okaljati svoje zemlje, koju ti  Jahve, Bog tvoj, daje u baštinu.",Croatian
"Kad vidiš kako luta vol ili ovca tvoga brata, nemoj proći  mimo njih nego ih otjeraj svome bratu.",Croatian
"Ako ti brat nije blizu  ili ga ne znaš, kući ih svojoj dotjeraj pa neka ostanu kod tebe  dokle brat tvoj ne dođe po njih. Tada mu ih vrati.",Croatian
"Tako čini  s njegovim magarcem, s njegovim ogrtačem i sa svime što brat  tvoj izgubi, a ti nađeš. Nije ti dopušteno prolaziti mimo njegovo.",Croatian
"Kad opaziš kako se magarac tvoga brata ili njegov vol  svalio na putu, ne kloni se nego mu pomozi da ih podigne.",Croatian
"Žena ne smije na se stavljati muške odjeće, a muškarac  se ne smije oblačiti u ženske haljine. Tko bi to činio bio bi  odvratan Jahvi, Bogu svome.",Croatian
"Ako putem naiđeš na ptičje gnijezdo sa ptićima ili s jajima, na stablu ili na zemlji, a majka bude ležala sa ptićima ili  na jajima, nemoj uzimati majke sa ptićima:",Croatian
"pusti majku na  slobodu, a ptiće uzmi. Tako ćeš imati sreću i dug život.",Croatian
"Kad gradiš novu kuću, na krovu načini ogradu da svoju  kuću, kad bi tko s nje pao, ne okaljaš krvlju.",Croatian
Po svome vinogradu nemoj sijati drugog usjeva da ne bi  bila posvećena čitava ljetina: i plod sjemena i rod vinograda.,Croatian
Ne upreži u plug vola i magarca zajedno.,Croatian
Ne oblači se u tkaninu otkanu od vune i lana zajedno.,Croatian
Na četiri roglja ogrtača kojim se zaogrćeš napravi rese.,Croatian
"Ako koji čovjek uzme ženu i uđe k njoj, ali je potom  zamrzi,",Croatian
"pripiše joj ružnoće i ozloglasi je govoreći: 'Oženih  se njome, ali kad joj priđoh, ne nađoh u nje znakova djevičanstva'  -",Croatian
neka tada djevojčin otac i majka uzmu dokaz djevojčina  djevičanstva te ga iznesu pred gradske starješine na vrata.,Croatian
"Potom  neka progovori starješinama djevojčin otac: 'Ovome sam čovjeku  dao svoju kćer za ženu, ali mu je omrzla.",Croatian
Stoga joj pripisuje  svašta ružno i tvrdi: nisam u tvoje kćeri našao znakove djevičanstva.  Ali evo djevičanskih znakova moje kćeri!' I neka razastru plahtu  pred gradskim starješinama.,Croatian
Neka tada starješine onoga grada  uzmu muža pa ga kazne;,Croatian
"neka ga, zato što je pronio ružan  glas o jednoj izraelskoj djevici, udare globom od stotinu srebrnika  pa ih dadnu ocu mlade žene. I neka mu ona i dalje bude ženom  da je ne može pustiti dok je živ.",Croatian
"Ali ako optužba - da se na mladoj ženi nije našlo djevičanstvo  - bude istinita,",Croatian
"neka djevojku izvedu na kućna vrata njezina  oca pa neka je ljudi njezina grada kamenjem zasiplju dok ne umre, jer je počinila besramnost u Izraelu odajući se bludu u očevu  domu. Tako ćeš iskorijeniti zlo iz svoje sredine.",Croatian
"Ako se koji čovjek zateče gdje leži sa ženom udatom za  drugoga, neka oboje - i čovjek koji je ležao sa ženom i sama  žena - budu smaknuti. Tako ćeš iskorijeniti zlo iz Izraela.",Croatian
"Ako  mladu djevicu zaručenu za nekoga u gradu sretne drugi čovjek  i s njom legne,",Croatian
"oboje ih dovedite vratima toga grada pa ih  kamenjem zasipljite dok ne umru: djevojku što nije zvala u pomoć  u gradu, a čovjeka što je oskvrnuo ženu bližnjega svoga. Tako  ćeš iskorijeniti zlo iz svoje sredine.",Croatian
"Ako čovjek u polju naiđe na zaručenu djevojku i silom  legne s njom, onda neka se pogubi samo taj što je s njom legao;",Croatian
a djevojci nemoj ništa: nema na njoj krivnje kojom bi zasluživala  smrt. Jer to je kao da navali tko na bližnjega svoga i ubije  ga.,Croatian
"On ju je zatekao u polju; i premda je zaručena djevojka  zapomagala, nije bilo nikoga da joj priskoči u pomoć.",Croatian
"Ako čovjek naiđe na mladu djevicu koja nije zaručena  te je pograbi i s njom legne, pa budu uhvaćeni na djelu,",Croatian
"tada  čovjek koji je s njom ležao neka djevojčinu ocu dade pedeset  srebrnika. A budući da ju je oskvrnuo, neka je uzme za ženu da  je ne može pustiti dok je živ.",Croatian
(23:1) Neka se nitko ne ženi ženom oca svoga i neka ne odgrće očeva  pokrivača.,Croatian
(23:2) Neka se u Jahvinu zajednicu ne prima onaj komu je stučena  mošnjica ili odrezano udo.,Croatian
(23:3) Ni mješanac neka se ne prima u  Jahvinu zajednicu; neka se njegovi ne primaju u zajednicu Jahvinu  ni do desetog koljena.,Croatian
"(23:4) Neka ne ulazi u Jahvinu zajednicu ni  Amonac ni Moabac; nitko od njihovih, čak ni u deseto koljeno, ne smije nikad u zajednicu Jahvinu.",Croatian
"(23:5) A sve zato što nisu izašli  pred vas s kruhom i vodom kad bijaste na putu izišavši iz Egipta;  i što su za novce najmili sina Beorova, Bileama iz Petora u Aram  Naharajimu, da te prokune.",Croatian
"(23:6) Ali Jahve, Bog tvoj, ne htjede  uslišati Bileama nego ti Jahve, Bog tvoj, prometnu prokletstvo  u blagoslov jer te ljubi Jahve, Bog tvoj.",Croatian
(23:7) Nikad ne promiči  njihovo blagostanje i njihovo dobro u sve dane svoje dovijeka.,Croatian
"(23:8) Nemoj prezirati Edomca, jer je on brat tvoj. Ne preziri ni  Egipćanina, jer si bio došljak u zemlji njegovoj.",Croatian
(23:9) Njihovi  potomci u trećem naraštaju mogu se primiti u Jahvinu zajednicu.,Croatian
"(23:10) Kad pođeš s taborom na svoje neprijatelje, čuvaj se od  svakoga zla.",Croatian
"(23:11) Ako je među tvojima tko postao nečist zbog noćnog  izljeva, neka iziđe iz tabora i neka se ne vraća u nj.",Croatian
(23:12) A  predvečer neka se u vodi opere te u smiraje može opet u tabor.,Croatian
(23:13) Imaj izvan tabora mjesto gdje ćeš ići napolje.,Croatian
"(23:14) Sa svojom  opremom nosi i lopaticu: njome ćeš, kad ideš napolje, iskopati  rupu i poslije zatrpati svoju nečist.",Croatian
"(23:15) TÓa Jahve, Bog tvoj, ide posred tvoga tabora da te štiti i da ti predaje neprijatelje.  Stoga i tvoj tabor treba da bude svet: neka Jahve ne zapazi u  tebe ništa nedolično, da se ne bi odvratio od tebe.",Croatian
(23:16) Ne smiješ gospodaru izručivati roba koji je od svoga  gospodara utekao k tebi.,Croatian
"(23:17) Neka boravi s tobom u tvojoj sredini, u mjestu što ga odabere u jednome od tvojih gradova gdje mu  se svidi. Nemoj s njime loše postupati.",Croatian
(23:18) Neka ne bude svetišne bludnice među izraelskim kćerima  i neka ne bude svetišnog bludnika među izraelskim sinovima!,Croatian
"(23:19) Ne  donosi u Dom Jahve, Boga svoga, ni za kakav zavjet bludničine  plaće ni pasjeg novca, jer je oboje odvratno Jahvi, Bogu tvome.",Croatian
"(23:20) Ne traži kamata od svoga brata, niti kamata za novac, niti kamata na jestvine, niti kamata na bilo što gdje se obično  traže.",Croatian
"(23:21) Od tuđinca možeš tražiti kamate, ali ih od svoga brata  nemoj tražiti, da ti Jahve, Bog tvoj, udijeli blagoslov u svakom  pothvatu tvoje ruke u zemlji u koju ideš da je zaposjedneš.",Croatian
"(23:22) Kad zavjetuješ kakav zavjet Jahvi, Bogu svome, ne oklijevaj  da ga ispuniš. Zacijelo će ga Jahve, Bog tvoj, od tebe tražiti;  i bio bi ti grijeh.",Croatian
"(23:23) Ako se ne zavjetuješ, neće ti biti grijeh.",Croatian
"(23:24) Ali ispuni ono što prijeđe preko tvojih usana, zavjet koji  si svojim ustima slobodno učinio Jahvi, Bogu svome.",Croatian
"(23:25) Ako uđeš u vinograd svoga susjeda, slobodno ti je zobati  grožđa do mile volje, ali u svoj sud ne smiješ stavljati.",Croatian
"(23:26) Ako  uđeš u žito svoga susjeda, možeš kidati klasove rukom, ali ne  smiješ prinositi srpa susjedovu žitu.",Croatian
"Kada tko uzme ženu i s njome postupi kao muž, a potom na njoj  otkrije što ružno te ona više ne nalazi milosti u njegovim očima  i on joj napiše otpusno pismo, uruči joj ga i potjera je iz svoje  kuće,",Croatian
"a ona izađe iz njegove kuće, ode i pođe za drugoga",Croatian
"pa  omrzne i tome drugomu te joj i on napiše otpusno pismo, uruči  joj ga i otjera je iz svoje kuće - ili pak umre taj koji ju je  drugi uzeo -",Croatian
"tada je, pošto se tako oskvrnula, ne može opet  uzeti za ženu onaj prvi muž koji je bijaše otpustio. Bilo bi  to odvratno pred Jahvom; ne smiješ uvaljivati u grijeh zemlju  koju ti Jahve, Bog tvoj, daje u baštinu.",Croatian
"Kad se tko netom oženi, neka ne ide u vojsku; neka mu  se ne dodjeljuje nikakva služba, nego, oslobođen, neka ostane  kod kuće godinu dana da razveseljuje ženu koju je doveo.",Croatian
"Neka se ne uzima u zalog žrvanj, ni gornji ni donji: tÓa  time bi se u zalog uzimao sam život.",Croatian
"Ako se nađe tko da otme  koga između svoje braće Izraelaca te postupi s njim kao s robom  ili ga proda, taj otmičar neka se smakne! Tako ćeš iskorijeniti  zlo iz svoje sredine.",Croatian
"Javi li se guba, pazi da brižno držiš i vršiš sve što  vas pouče levitski svećenici. Držite i vršite što njima naredim.",Croatian
"Sjećaj se što je Jahve, Bog tvoj, učinio Mirjami na putu kad  ste izišli iz Egipta.",Croatian
"Kada bližnjemu svome daješ bilo kakav zajam, nemoj ulaziti  u njegovu kuću da mu uzmeš zalog.",Croatian
"Stoj vani, a čovjek komu  si dao zajam neka ti iznese zalog van.",Croatian
"A ako on bude siromah, nemoj lijegati s njegovim zalogom;",Croatian
"o zalasku sunca moraš  mu vratiti zalog da on mogne spavati u svome ogrtaču i tebe blagoslivljati.  To će ti biti dobro djelo pred Jahvom, Bogom tvojim.",Croatian
"Nemoj zakidati jadnoga i bijednog najamnika, bio on tvoj  sunarodnjak ili došljak iz kojega grada u tvojoj zemlji.",Croatian
"Svaki  dan daj mu zaradu prije nego sunce zađe, jer je siromah i za  njom uzdiše. Tako neće na te vapiti Jahvi i nećeš sagriješiti.",Croatian
Neka se očevi ne osuđuju na smrt zbog sinova ni sinovi  zbog očeva; neka svatko za svoj grijeh gine.,Croatian
Ne izvrći pravice došljaku ni siroti i ne uzimaj u zalog  haljine udovici.,Croatian
"Sjećaj se da si bio rob u Egiptu i da te  odande izbavio Jahve, Bog tvoj; zato ti nalažem da ovu zapovijed  vršiš.",Croatian
"Kad žanješ žito na svojoj njivi pa zaboraviš koji snop  na njivi, ne vraćaj se po nj; neka ostane došljaku, siroti i  udovici da te Jahve, Bog tvoj, blagoslovi u svakom pothvatu ruku  tvojih.",Croatian
"Kad jednom omlatiš svoje masline, više iza sebe ne pretražuj;  neka to ostane došljaku, siroti i udovici.",Croatian
"Kad obereš svoj  vinograd, ne paljetkuj iza sebe; neka to bude za došljaka, sirotu  i udovicu.",Croatian
Sjećaj se kako si bio rob u zemlji egipatskoj;  zato ti naređujem da ovu zapovijed vršiš.,Croatian
"Kad nastane svađa među ljudima i dođu na sud da im se sudi, neka se dade pravo onome koji je prav, a krivac neka se osudi.",Croatian
"Ako krivac zasluži da bude išiban, neka mu sudac naredi da  legne i tu pred njim neka mu odbroje onoliko udaraca koliko odgovara  njegovoj krivnji.",Croatian
"Do četrdeset udaraca može mu se dati, ali  ne više, da modrica ne bi bila prevelika te se ne bi ponizio  tvoj brat pred tobom kad bi mu udarali više udaraca.",Croatian
Ne zavezuj usta volu kad vrše.,Croatian
"Kad braća stanuju zajedno pa jedan od njih umre a da nije  imao sina, žena pokojnoga neka se ne preudaje izvan kuće, nego  neka k njoj pristupi njezin djever i uzme je sebi za ženu te  izvrši djeversku dužnost.",Croatian
A prvi sin koga ona rodi neka ostane  na ime njegova pokojnoga brata da njegovo ime ne izumre u Izraelu.,Croatian
"Ako, međutim, onaj čovjek ne želi da se oženi svojom snahom, onda njegova snaha neka dođe na vrata pred starješine i kaže:  'Neće djever moj da sačuva ime bratu svome u Izraelu; neće da  mi učini djeversku dužnost.'",Croatian
"Neka ga pozovu starješine njegova  grada i pitaju. Bude li uporan i kaže: 'Ne želim se njom ženiti',",Croatian
"neka njegova snaha k njemu pristupi na oči starješine pa  mu skine s noge sandalu, pljune mu u lice i kaže ove riječi:  'Ovako se radi čovjeku koji neće da podigne doma svome bratu!'",Croatian
Taj neka se prozove u Izraelu 'Dom bosoga'.,Croatian
"Ako se dvojica potuku, pa žena jednoga pođe da izbavi  svoga muža iz šaka onoga koji ga tuče i pruži ona svoju ruku  i onoga uhvati za sram,",Croatian
odsijeci joj ruku i neka je ne sažaljuje  oko tvoje.,Croatian
"U torbi nemoj nositi dvojak uteg, veći i manji.",Croatian
U  svojoj kući opet nemoj držati dvojaku efu: veću i manju.,Croatian
"Neka  ti je uteg potpun i točan i neka ti je efa potpuna i točna, da  dugo živiš na zemlji koju ti daje Jahve, Bog tvoj.",Croatian
"TÓa Jahvi  je, Bogu tvome, odvratan tko to čini, tko god čini nepravdu.",Croatian
Sjećaj se onoga što ti je učinio Amalek dok ste bili  na putu pošto ste izišli iz Egipta;,Croatian
kako te dočeka na putu  i pobi u tvom zaleđu sve nemoćne kad si bio umoran i iscrpljen  jer se nije Boga bojao.,Croatian
"I zato kad te Jahve, Bog tvoj, smiri  od svih tvojih neprijatelja naokolo u zemlji koju ti Jahve, Bog  tvoj, daje u baštinu, izbriši pod nebom spomen na Amaleka. Ne  zaboravi!",Croatian
"Kad stigneš u zemlju koju ti Jahve, Bog tvoj, daje u baštinu, kad je zaposjedneš i u njoj se nastaniš,",Croatian
"uzmi nešto prvina  od svakoga ploda što ga budeš dobivao od zemlje koju ti Jahve, Bog tvoj, daje: stavi ih u košaru, otiđi u mjesto što ga Jahve, Bog tvoj, odabere da u njemu nastani svoje ime.",Croatian
"Stupi k svećeniku  koji bude tada vršio službu i reci: 'Priznajem danas pred Jahvom, Bogom svojim, da sam stigao u zemlju za koju se Jahve zakleo  našim ocima da će je nama dati.'",Croatian
"Zatim će svećenik uzeti iz tvoje ruke košaru i položiti  je pred žrtvenik Jahve, Boga tvoga.",Croatian
"Ti onda nastavi i reci pred Jahvom, Bogom svojim: 'Moj  je otac bio aramejski lutalac koji je sa malo čeljadi sišao u  Egipat da se skloni. Ali je ondje postao velikim, brojnim i moćnim  narodom.",Croatian
Egipćani su s nama postupali loše; tlačili su nas  i nametnuli nam teško ropstvo.,Croatian
"Vapili smo Jahvi, Bogu otaca  svojih. Jahve je čuo vapaj naš; vidje naš jad, našu nevolju i  našu muku.",Croatian
"Iz Egipta nas izvede Jahve moćnom rukom i ispruženom  mišicom, velikom strahotom, znakovima i čudesima.",Croatian
"I dovede  nas na ovo mjesto i dade nam ovu zemlju, zemlju kojom teče med  i mlijeko.",Croatian
"I sad, evo, donosim prvine plodova sa tla što  si mi ga, Jahve, dao.' Stavi ih pred Jahvu, Boga svoga, i pred  Jahvom, Bogom svojim, duboko se nakloni.",Croatian
"A onda zajedno s  levitom i došljakom koji bude kod tebe uživaj sva dobra kojima  je Jahve, Bog tvoj, obasuo tebe i dom tvoj.",Croatian
"A kad treće godine - godine desetine - završiš odjeljivanje  sve desetine od svoga prihoda i dadeš levitu, došljaku, siroti  i udovici po tvojim gradovima da jedu do sitosti,",Croatian
"tada pred  Jahvom, Bogom svojim, izjavi: 'Iz kuće sam uklonio ono što je  bilo posvećeno. Dao sam još i levitu, došljaku, siroti i udovici, prema svim tvojim zapovijedima koje si mi izdao. Ni jedne tvoje  zapovijedi nisam prekršio ni zaboravio.",Croatian
"Od toga nisam ništa  jeo u žalosti; od toga nisam ništa žrtvovao u nečistoći, niti  sam od toga što dao mrtvacu; slušao sam glas Jahve, Boga svoga;  u svemu sam učinio kako si mi naredio.",Croatian
"Pogledaj s nebesa, iz svoga svetog prebivališta, i blagoslovi narod svoj izraelski  i zemlju koju si nam dao, zemlju kojom teče med i mlijeko - kako  si se zakleo ocima našim.'",Croatian
"Jahve, Bog tvoj, naređuje ti danas da vršiš ove zakone  i uredbe. Drži ih, dakle, i vrši svim srcem svojim i svom dušom  svojom.",Croatian
"Danas si ugovorio s Jahvom da će ti on biti Bog,  a ti da ćeš ići njegovim putovima, držati njegove zakone, njegove  zapovijedi i njegove uredbe i slušati njegov glas.",Croatian
"Danas  je Jahve ugovorio s tobom da ćeš ti biti njegov narod, njegova  predraga svojina, kako ti je obećao, i da ćeš držati sve njegove  zapovijedi.",Croatian
"On će te uzvisiti čašću, imenom i slavom nad  sve narode koje je stvorio; i ti ćeš biti narod posvećen Jahvi, Bogu svome, kako ti je rekao.""",Croatian
"Potom Mojsije i starješine izraelske nalože narodu: ""Vršite  sve zapovijedi što vam ih danas naređujem.",Croatian
"Onog dana kad prijeđete  preko Jordana u zemlju što ti je daje Jahve, Bog tvoj, podigni  sebi veliko kamenje; krečom ga okreči",Croatian
"i na njemu ispiši sve  riječi ovoga Zakona u trenutku kad budeš ulazio u zemlju što  ti je daje Jahve, Bog tvoj, u zemlju kojom teče med i mlijeko, kako ti je rekao Jahve, Bog otaca tvojih.",Croatian
"Kada, dakle, prijeđeš  preko Jordana, onda to kamenje, kako ti danas zapovijedam, podigni  na brdu Ebalu i okreči ga krečom.",Croatian
"Ondje sagradi i žrtvenik  Jahvi, Bogu svome - žrtvenik od kamenja na koje nisi spuštao  gvožđa.",Croatian
"Žrtvenik Jahvi, Bogu svome, sagradi od neklesana kamena.  Na njemu prinosi paljenice Jahvi, Bogu svome.",Croatian
"Prinosi i pričesnice  i ondje ih blaguj, radujući se pred Jahvom, Bogom svojim.",Croatian
"Ispiši  na tom kamenju sve riječi ovoga Zakona: ureži ih dobro.""",Croatian
"Zatim Mojsije i levitski svećenici rekoše svemu Izraelu:  ""Pozor, Izraele, i slušaj! Danas si postao narodom Jahve, Boga  svoga.",Croatian
"Zato slušaj glas Jahve, Boga svoga, i vrši zapovijedi  njegove i zakone njegove koje ti danas naređujem.""",Croatian
Onoga dana naredi Mojsije narodu:,Croatian
"""Kad prijeđete  preko Jordana, neka ova plemena: Šimun, Levi, Juda, Jisakar,  Josip i Benjamin stanu na brdu Gerizimu da blagoslivljaju narod.",Croatian
"A ova neka stanu na brdu Ebalu da proklinju: Ruben, Gad,  Ašer, Zebulun, Dan i Naftali.",Croatian
Neka onda Levijevci preuzmu  riječ i jakim glasom reknu svim Izraelcima:,Croatian
"'Proklet bio tko načini kumira, klesana ili livena -  zazor Jahvi, djelo rukotvorca, sve ako ga stavi i na potajno  mjesto.' - I sav narod neka odgovori: 'Amen!'",Croatian
'Proklet bio koji vrijeđa oca svoga i majku svoju!' -  I sav narod neka reče: 'Amen!',Croatian
'Proklet bio koji pomakne međaš susjedov!' - I sav narod  neka reče: 'Amen!',Croatian
'Proklet bio koji slijepca zavede na stranputicu!' -  I sav narod neka reče: 'Amen!',Croatian
"'Proklet bio koji krnji prava došljaka, sirote i udovice!'  - I sav narod neka reče: 'Amen!'",Croatian
"'Proklet bio koji legne sa ženom oca svoga, jer je razgrnuo  pokrivač oca svoga!'- I sav narod neka reče: 'Amen!'",Croatian
'Proklet bio koji legne s bilo kakvom životinjom!' -  I sav narod neka reče: 'Amen!',Croatian
"'Proklet bio koji legne sa svojom sestrom, bila ona kći  njegova oca ili kći njegove majke.' - I sav narod neka reče:  'Amen!'",Croatian
'Proklet bio koji legne s punicom svojom!' - I sav narod  neka reče: 'Amen!',Croatian
'Proklet bio koji ubije bližnjega svoga iz potaje!' -  I sav narod neka reče: 'Amen!',Croatian
'Proklet bio koji primi mito da smrt donese nevinome!'  - I sav narod neka reče: 'Amen!',Croatian
'Proklet bio koji ne bude držao riječi ovoga Zakona i  vršio ih!' - I sav narod neka reče: 'Amen!',Croatian
"Ako zbilja poslušaš glas Jahve, Boga svoga, držeći i vršeći  sve njegove zapovijedi što ti ih danas naređujem, Jahve, Bog  tvoj, uzvisit će te nad sve narode na zemlji.",Croatian
"Svi ovi blagoslovi  sići će na te i stići će te ako budeš slušao glas Jahve, Boga  svoga.",Croatian
"Blagoslovljen ćeš biti u gradu, blagoslovljen u polju.",Croatian
"Blagoslovljen će biti plod utrobe tvoje, rod zemlje tvoje, plod blaga tvoga: mlad krava tvojih i prirast stada tvoga.",Croatian
Blagoslovljen će biti tvoj koš i naćve tvoje.,Croatian
"Blagoslovljen ćeš biti kad ulaziš, blagoslovljen kad izlaziš.",Croatian
"Neprijatelje tvoje koji se dignu protiv tebe Jahve će  položiti preda te potučene; jednim će putem izaći na te, a na  sedam putova razbježat će se ispred tebe.",Croatian
"Jahve će narediti da blagoslov bude s tobom u žitnicama  tvojim i u svakom pothvatu ruke tvoje i blagoslivljat će te u  zemlji koju ti Jahve, Bog tvoj, daje.",Croatian
"Jahve će od tebe učiniti  narod sebi posvećen, kako ti se zakleo, ako budeš držao zapovijedi  Jahve, Boga svoga, i hodio njegovim putovima.",Croatian
Svi narodi  zemlje vidjet će da je nada te zazvano ime Jahvino te će strahovati  od tebe.,Croatian
"Jahve će te obasuti obilnim dobrima: porodom utrobe  tvoje, priraštajem blaga tvoga i rodom s tla tvoga u zemlji za  koju se Jahve zakleo ocima tvojim da će ti je dati.",Croatian
"Jahve  će ti otvoriti svoju bogatu riznicu - nebo - da daje kišu tvojoj  zemlji u pravo vrijeme i blagoslovi svaki pothvat ruku tvojih.  Mnogim ćeš narodima u zajam davati, a sam nećeš uzimati u zajam.",Croatian
"Jahve će te držati na pročelju, a ne u začelju; uvijek ćeš  biti na vrhu, nikad na dnu, ako budeš slušao zapovijedi Jahve, Boga svoga, što ti ih danas naređujem da ih držiš i vršiš.",Croatian
Ni  od jedne riječi što vam je danas nalažem nemoj odstupati ni desno  ni lijevo idući za drugim bogovima i iskazujući im štovanje.,Croatian
"Ali ako ne budeš slušao glasa Jahve, Boga svoga, ne držeći  i ne vršeći svih njegovih zapovijedi i svih njegovih zakona što  ti ih danas naređujem, sva će ova prokletstva doći na te i stići  će te:",Croatian
"Proklet ćeš biti u gradu, proklet u polju.",Croatian
Proklet će biti koš tvoj i naćve tvoje.,Croatian
"Proklet će biti plod utrobe tvoje i rod zemlje tvoje, mlad krava tvojih i priraštaj stada tvoga.",Croatian
"Proklet ćeš biti kad ulaziš, proklet kad izlaziš.",Croatian
"Jahve će na te puštati prokletstvo, zabunu i kletvu u  svemu na što pružiš ruku svoju da uradiš, sve dok ne budeš satrt  i brzo ne propadneš zbog zloće svojih djela kojima si me napustio.",Croatian
Kugu će Jahve za te privezati dok te ne nestane sa zemlje  u koju ideš da je zaposjedneš.,Croatian
"Jahve će te udariti sušicom, groznicom, upalom, žegom i sušom, medljikom i snijeti; to će  te goniti dok te ne nestane.",Croatian
"Nebesa nad tvojom glavom postat  će mjedena, a tlo pod tvojim nogama postat će gvozdeno.",Croatian
Kišu  tvoje zemlje Jahve će pretvarati u pijesak i prašinu da na te  pada s nebesa dok te ne uništi.,Croatian
"Jahve će od tebe učiniti pobijeđenoga pred tvojim neprijateljima;  jednim ćeš putem prema njima izlaziti, a na sedam putova bježat  ćeš ispred njih. Strašilo ćeš postati za sva zemaljska kraljevstva.",Croatian
I mrtvo tijelo tvoje postat će hranom svim pticama nebeskim  i svoj zvjeradi zemaljskoj. Nikoga neće biti da ih plaši.,Croatian
"Jahve će te udarati egipatskim prištevima, čirevima,  krastama i svrabom, od kojih se nećeš moći izliječiti.",Croatian
"Jahve  će te udarati bjesnilom, sljepoćom i ludilom;",Croatian
"u po bijela  dana tumarat ćeš kao što tumara slijepac po mraku; nećeš imati  uspjeha u svojim pothvatima; sve vrijeme svoje bit ćeš izrabljivan  i pljačkan, a neće biti nikoga da te spasi.",Croatian
"Sa ženom ćeš se zaručivati, ali će je drugi posjedovati.  Kuću ćeš graditi, ali u njoj nećeš stanovati. Vinograd ćeš zasađivati, ali ga nećeš brati.",Croatian
"Tvoga će vola na tvoje oči zaklati,  ali ti od njega nećeš jesti; tvoga će magarca ispred tebe otimati, ali ti ga neće vraćati; stado će tvoje neprijatelju tvome predavati, a neće biti nikoga da ti pritekne u pomoć.",Croatian
"Sinovi tvoji  i kćeri tvoje bit će predavani drugome narodu. Oči će tvoje svaki  dan kapati gledajući za njima, ali ruka tvoja neće moći ništa.",Croatian
"Narod koji i ne poznaješ jest će plod sa zemlje tvoje i svu  muku tvoju, dok ćeš ti sve vrijeme svoje biti izrabljivan i gažen.",Croatian
Ludovat ćeš od prizora što će ih oči tvoje gledati.,Croatian
Jahve  će te udarati ljutim prištevima po koljenima i po stegnima -  od stopala nogu tvojih do tjemena na glavi tvojoj - od kojih  se nećeš moći izliječiti.,Croatian
"Jahve će odvesti i tebe i tvoga kralja, koga budeš postavio  nad sobom, među narod nepoznat i tebi i tvojim ocima te ćeš ondje  iskazivati štovanje drugim bogovima, drvenim i kamenim.",Croatian
"Bit  ćeš na zgražanje, porugu i ruglo svim narodima među koje te Jahve  odvede.",Croatian
"Mnogo ćeš sjemena bacati u polje, ali ćeš malo žeti jer  će ti urod skakavci ogolijevati.",Croatian
"Vinograde ćeš saditi i obrađivati, ali vina nećeš piti niti ćeš što brati jer će ih crv izjedati.",Croatian
"Imat ćeš masline po svemu svome području, ali se uljem nećeš  mazati jer će ti masline opadati.",Croatian
"Sinove ćeš i kćeri rađati, ali tvoji neće biti jer će u sužanjstvo odlaziti.",Croatian
Sva tvoja  stabla i rod sa zemlje tvoje postat će plijenom kukaca.,Croatian
"Došljak koji bude u sredini tvojoj uzdizat će se nada  te, a ti ćeš padati sve niže i niže.",Croatian
"On će uzaimati tebi, a ne ti njemu; on će biti glava, a ti rep.",Croatian
"Sva će te ova prokletstva snalaziti, progoniti i doseći  dok te ne unište, jer nisi slušao glasa Jahve, Boga svoga, ni  držao zapovijedi njegovih i zakona njegovih koje ti je dao.",Croatian
Ona  će služiti za čudesni znak na tebi i tvome potomstvu zauvijek.,Croatian
"Budući da nisi htio služiti Jahvi, Bogu svome, vesela i radosna  srca zbog obilja svega,",Croatian
"služit ćeš neprijatelju svome, koga  će Jahve poslati na te, u gladu i žeđi, golotinji i oskudici  svakoj. Na tvoju će šiju navaljivati jaram od gvožđa dok te ne  satre.",Croatian
"Jahve će iz daljine, s kraja zemlje, dovesti na te narod  koji će sletjeti kao orao. Bit će to narod kojemu jezika nećeš  razumjeti;",Croatian
"narod bezdušan, koji neće pokazivati obzira prema  starima ni smilovanja prema mladima.",Croatian
"On će ti jesti mlado  od tvoga blaga i rod tvoje njive dok te ne uništi; neće ti ostavljati  ni žita, ni vina, ni ulja, ni mlado od krave, ni priraštaj od  stada, sve dok te ne upropasti.",Croatian
"Opsjedat će te u svim tvojim  gradovima širom zemlje tvoje dok ne obori visoke i utvrđene bedeme  u koje si polagao nadu svoju; opsjednut će te u svim gradovima  tvojim širom zemlje tvoje koju ti dadne Jahve, Bog tvoj.",Croatian
"U  tjeskobi i jadu, kojima će te neprijatelj tvoj pritisnuti, jest  ćeš plod utrobe svoje - meso sinova svojih i kćeri svojih koje  ti dadne Jahve, Bog tvoj.",Croatian
"Čovjek najnježniji i najmekši u  tebe zlobnim će okom gledati na vlastitog brata, ženu u svome  naručju i djecu svoju što mu preostanu,",Croatian
"ne hoteći ni s jednim  od njih dijeliti mesa sinova svojih koje bude jeo, jer zbog tjeskobe  i jada, kojima će te neprijatelj tvoj pritiskati po svim gradovima  tvojim, drugo mu neće preostajati.",Croatian
"I žena najnježnija i najmekša  što bude u tebe - toliko nježna i tankoćutna da se ne usuđuje  spustiti stopala na zemlju - zlobnim će okom gledati na muža  u svome naručju, i na sina svoga, i na kćer svoju,",Croatian
"i na posteljicu  svoju što joj iziđe između nogu, i na djecu što ih ima roditi, jer će ih potajno jesti, oskudna u svemu, zbog nevolje i jada  kojim će te neprijatelj tvoj pritisnuti po svim gradovima tvojim.",Croatian
"Ako ne budeš držao i vršio riječi ovoga Zakona što su  napisane u ovoj knjizi, ne poštujući ovo slavno i strašno Ime  - Jahvu, Boga svoga -",Croatian
"Jahve će tebe i tvoje potomstvo teško  ošinuti velikim i dugotrajnim bičevima, pogubnim i dugim bolestima.",Croatian
"Pustit će na te sva zla egipatska kojih si se plašio, i ona  će se prilijepiti za te.",Croatian
"A i svaku drugu bolest i bič, koji  nije naveden u knjizi ovoga Zakona, Jahve će na te puštati dok  te ne uništi.",Croatian
"Ostat će vas samo malo, vas što brojni bijaste  kao zvijezde nebeske, a sve zato što nisi slušao glasa Jahve, Boga svoga.",Croatian
"Kako se Jahve nad vama radovao usrećujući vas i množeći, tako će se Jahve radovati nad vama rušeći vas i uništavajući  da se iskorijenite sa zemlje u koju idete da je zaposjednete.",Croatian
"Jahve će vas razbacati po svim narodima, s kraja na kraj  zemlje; ondje ćeš iskazivati štovanje drugim bogovima: drvenim  i kamenim - koji su bili nepoznati i tebi i tvojim ocima.",Croatian
"Ali  među tim narodima nećeš imati mira; ni tvome stopalu neće biti  počivališta, nego će ti ondje Jahve dati srce uznemireno, oči  utonule, dušu tjeskobnu.",Croatian
Život tvoj visjet će o niti; bojat  ćeš se i danju i noću i nećeš biti siguran za život svoj.,Croatian
"U  strahu koji će ti stezati srce i od prizora što će ga oči tvoje  gledati, jutrom ćeš govoriti: 'Oh, da je već večer!' a navečer  ćeš govoriti: 'Oh, da je već jutro!'",Croatian
"U Egipat će te na galijama  natrag odvesti Jahve putem za koji sam ti rekao da ga više ne  smiješ vidjeti. Ondje ćete se vi sami prodavati svojim neprijateljima  za robove i ropkinje, ali neće biti kupca.""",Croatian
"(28:69) To su riječi Saveza što ga propisa Jahve Mojsiju da ga  sklopi s Izraelcima u zemlji moapskoj, povrh Saveza što ga je  s njima sklopio na Horebu.",Croatian
"(29:1) Mojsije sazva sav Izrael pa im reče: ""Vidjeli ste na rođene oči sve što je Jahve učinio u zemlji  egipatskoj faraonu, svim službenicima njegovim i svoj zemlji  njegovoj:",Croatian
"(29:2) velike kušnje što su ih vidjele tvoje oči, silne  znakove i čudesa!",Croatian
"(29:3) Ali vam ne dade Jahve do danas razuma da  shvatite, očiju da vidite ni ušiju da čujete.",Croatian
(29:4) Vodio sam vas pustinjom četrdeset godina; odjeća se na  vama nije izderala niti su se sandale na vašim nogama raskidale.,Croatian
"(29:5) Kruha niste jeli; vina ni drugoga opojnog pića niste pili, da biste znali da sam ja Jahve, Bog vaš.",Croatian
"(29:6) Kad stigoste na novo mjesto, Sihon, kralj hešbonski, i  Og, kralj bašanski, iziđoše pred nas u boj, ali smo ih potukli.",Croatian
"(29:7) Zauzeli smo njihovu zemlju te je predali u baštinu Rubenovcima, Gadovcima i polovini plemena Manašeova.",Croatian
(29:8) Držite i vršite riječi ovog Saveza da uspijevate u svemu  što poduzmete.,Croatian
"(29:9) Danas stojite svi pred Jahvom, Bogom svojim: vaši plemenski  glavari, vaše starješine i vaši nadglednici, svi muževi Izraela,",Croatian
"(29:10) djeca vaša, žene vaše i došljak koji je u tvome taboru -  od onoga koji ti siječe drva do onoga koji ti nosi vodu -",Croatian
"(29:11) da  stupite u Savez s Jahvom, Bogom svojim, u Savez zakletvom potvrđen, što ga Jahve, Bog tvoj, danas s tobom sklapa",Croatian
"(29:12) da danas od  tebe učini svoj narod i da ti on bude Bog, kako ti je rekao i  kako se zakleo tvojim ocima: Abrahamu, Izaku i Jakovu.",Croatian
(29:13) I  ne sklapam danas ovaj Savez sa zakletvom samo s vama,Croatian
"(29:14) nego  i sa svakim koji danas stoji ovdje s nama pred Jahvom, Bogom  našim, i sa svakim koji danas nije ovdje s nama.",Croatian
(29:15) Sami znate kako smo boravili u zemlji egipatskoj i kako  smo prošli posred naroda kroz koje ste morali proći.,Croatian
"(29:16) Vidjeli  ste njihove rugobe, njihove kumire od drveta i kamena, srebra  i zlata što ih imaju.",Croatian
"(29:17) Neka ne bude među vama čovjeka ni žene, roda ni plemena  kojemu bi se srce danas odvratilo od Jahve, Boga našega, pa da  ide iskazivati štovanje bogovima onih naroda. Neka ne bude među  vama korijena koji rađa otrovom i pelinom.",Croatian
"(29:18) Neka se nitko, čuvši riječi ovog prokletstva, ne nada blagoslovu kazujući u  svome srcu: 'Bit će mi dobro ako poživim i po prohtjevima srca  svoga. Nek' povodanj utaži žeđ!'",Croatian
"(29:19) Takvome neće Jahve nikad oprostiti, nego će se gnjev  i ljubomornost Jahvina izliti na tog čovjeka, tako da će se sve  prokletstvo zapisano u ovoj knjizi na nj oboriti te će Jahve  izbrisati ime njegovo pod nebom.",Croatian
"(29:20) Prema svim prokletstvima ovog Saveza, zapisanima u knjizi  ovoga Zakona, Jahve će ga odstraniti, na njegovu propast, od  svih plemena izraelskih.",Croatian
"(29:21) Kasniji naraštaj, sinovi vaši poslije vas, i stranci  koji dođu iz daleke zemlje, kad vide zla ove zemlje i bolesti  što će ih Jahve pustiti na nju, reći će:",Croatian
"(29:22) 'Sva je zemlja njegova  samo sumpor i sol; niti se što sije niti što klija; nikakva travka  na njoj ne raste; jednaka je srušenoj Sodomi i Gomori, Admi i  Sebojimu, što ih Jahve sruši u svojoj ljutini i gnjevu.'",Croatian
(29:23) I  svi će narodi pitati: 'Zašto učini Jahve ovako ovoj zemlji? Kakva  je morala biti žestina toga silnoga gnjeva?',Croatian
"(29:24) Onda će im se  reći: 'Jer su ostavili Savez što ga je Jahve, Bog otaca njihovih, bio sklopio s njima kad ih je izveo iz zemlje egipatske;",Croatian
"(29:25) i  jer su otišli da iskazuju štovanje drugim bogovima i njima se  klanjali, bogovima kojih nisu poznavali i kojih im on nije odredio.",Croatian
(29:26) Zato se Jahvin gnjev izlio na ovu zemlju i palo na nju sve  prokletstvo zapisano u ovoj knjizi.,Croatian
"(29:27) Jahve ih je iščupao iz  njihove zemlje u ljutini, srdžbi i velikom gnjevu te ih bacio  u drugu zemlju. Tako je i danas.'",Croatian
"(29:28) Što je sakriveno, pripada Jahvi, Bogu našemu, a objava  nama i sinovima našim zauvijek da vršimo sve riječi ovoga Zakona.",Croatian
"Kad te sve ove riječi, blagoslov i prokletstvo što ih danas  preda te stavih, snađu i ti ih uzmeš k srcu među svim narodima  među koje te Jahve, Bog tvoj, bude protjerao",Croatian
"i obratiš se  k Jahvi, Bogu svome, i poslušaš - i ti i tvoji sinovi - glas  njegov iz svega srca svoga i iz sve duše svoje u svemu što sam  ti danas naredio,",Croatian
"tada će Jahve, Bog tvoj, vratiti tvoje izgnanike;  smilovat će se tebi i opet ćete sabrati između svih naroda među  koje te bude rastjerao Jahve, Bog tvoj.",Croatian
"Ako bi se koji izgnanik  tvoj nalazio i na kraju svijeta, i odande će te sabrati Jahve, Bog tvoj - odande će te uzeti.",Croatian
"Jahve, Bog tvoj, dovest će  te u zemlju koju su posjedovali oci tvoji da je ti zaposjedneš;  učinit će te sretnijim i brojnijim od očeva tvojih.",Croatian
"Jahve, Bog tvoj, obrezat će tvoje srce, srce tvoga potomstva, tako da ljubiš Jahvu, Boga svoga, iz svega srca svoga i iz sve  duše svoje i da živiš.",Croatian
"Jahve, Bog tvoj, svalit će sva ova  prokletstva na neprijatelje tvoje, na mrzitelje tvoje koji su  te progonili.",Croatian
A ti ćeš ponovo slušati glas Jahvin i vršiti  sve njegove zapovijedi koje ti danas dajem.,Croatian
"Jahve, Bog tvoj, obilno će te nagrađivati u svakom pothvatu ruku tvojih, u plodu  utrobe tvoje, u plodu stoke tvoje i u urodu tvoga plodnog tla;  jer Jahve će se opet radovati nad tvojim dobrom, kao što se radovao  nad dobrom otaca tvojih,",Croatian
"kad poslušaš glas Jahve, Boga svoga, držeći njegove zapovijedi i njegove naredbe zapisane u knjizi  ovoga Zakona, to jest kada se obratiš Jahvi, Bogu svome, svim  srcem svojim i svom dušom svojom.",Croatian
Ova zapovijed što ti je danas dajem nije za te preteška  niti je od tebe predaleko.,Croatian
"Nije na nebesima da bi rekao:  'Tko će se za nas popeti na nebesa, skinuti nam je te nam je  objaviti da je vršimo?'",Croatian
"Nije ni preko mora da bi mogao reći:  'Tko će preko mora za nas poći, donijeti nam je te nam je objaviti  da je vršimo?'",Croatian
"Jer, Riječ je posve blizu tebe, u tvojim ustima  i u tvome srcu da je vršiš.",Croatian
"Gledaj! Danas preda te stavljam: život i sreću, smrt  i nesreću.",Croatian
"Ako poslušaš zapovijedi Jahve, Boga svoga, koje  ti danas dajem - ako ih poslušaš ljubeći Jahvu, Boga svoga, hodeći  njegovim putovima, vršeći njegove zapovijedi, njegove zakone  i njegove uredbe, živjet ćeš i razmnožit će te Jahve, Bog tvoj, i blagoslovit će te u zemlji u koju ulaziš da je zaposjedneš.",Croatian
"Ali ako se srce tvoje odvrati i ne poslušaš, nego zastraniš  i budeš se klanjao drugim bogovima i njima iskazivao štovanje,",Croatian
"ja vam danas izjavljujem da ćete zaista propasti; nećete  dugo živjeti na zemlji u koju ćete, prešavši Jordan, ući da je  zaposjednete.",Croatian
"Uzimam danas za svjedoke protiv vas nebo i  zemlju da pred vas stavljam: život i smrt, blagoslov i prokletstvo.  Život, dakle, biraj,",Croatian
"ljubeći Jahvu, Boga svoga, slušajući  njegov glas, prianjajući uz njega, da živiš ti i tvoje potomstvo.  TÓa on je život tvoj, tvoj dugi vijek, da bi mirno mogao boraviti  na zemlji za koju se Jahve zakle ocima tvojim Abrahamu, Izaku  i Jakovu da će im je dati.""",Croatian
Mojsije dođe da upravi ove riječi svemu Izraelu:,Croatian
"""Meni  je danas sto dvadeset godina"", - reče im. ""Ne mogu više izlaziti  i ulaziti. A Jahve mi je rekao: 'Nećeš prijeći ovog Jordana!'",Croatian
"Sam Jahve, Bog tvoj, pred tobom će prijeći; on će pred tobom  potući one narode da ih otjerate s posjeda. Jošua će pred tobom  ići, kako je Jahve rekao.",Croatian
"Jahve će postupiti s njima kako  je postupio sa Sihonom i Ogom, amorejskim kraljevima, i njihovom  zemljom kad ih uništi.",Croatian
"Pred vas će ih Jahve položiti, a vi  ćete s njima postupati prema svim naredbama koje sam vam dao.",Croatian
"Ohrabrite se i budite odlučni! Ne bojte se i nemojte prÓedati  pred njima. TÓa sam Jahve, Bog tvoj, ide s tobom; neće te zapustiti  niti će te ostaviti.""",Croatian
"Tada Mojsije zovnu Jošuu pa mu reče pred svim Izraelom:  ""Ohrabri se i budi odlučan! Jer ti ćeš ići s ovim narodom u zemlju  za koju se Jahve zakle ocima njihovim da će im je dati; ti ćeš  im je predavati u baštinu.",Croatian
"Sam Jahve ide pred tobom; on će  s tobom biti; neće te zapustiti niti će te ostaviti. Ne boj se  i ne dršći!""",Croatian
"Mojsije napisa ovaj Zakon i predade ga svećenicima, sinovima  Levijevim, koji su nosili Kovčeg saveza Jahvina, i svim izraelskim  starješinama.",Croatian
"Mojsije im naredi: ""Svake sedme godine - godine  oprosne - na Blagdan sjenica,",Croatian
"kad dođe sav Izrael da vidi  lice Jahve, Boga tvoga, na mjestu koje on odabere, pročitaj ovaj  Zakon u nazočnosti svega Izraela.",Croatian
"Saberi narod - ljude, žene, djecu i došljaka što bude u tvojim gradovima - da čuju i da  nauče bojati se Jahve, Boga vašega, pa da drže i vrše sve riječi  ovog Zakona.",Croatian
"Sinovi njihovi, koji to još ne znaju, čut će  i naučit će bojati se Jahve, Boga vašega, sve vrijeme dok budete  živjeli na zemlji što ćete je, prešavši Jordan, zaposjesti.""",Croatian
"Jahve reče Mojsiju: ""Evo se bliži vrijeme tvoje smrti.  Zovni Jošuu i nađite se u Šatoru sastanka da mu dam zapovijedi."" Mojsije i Jošua dođu u Šator sastanka.",Croatian
U Šatoru pokaže  se Jahve u stupu od oblaka. Stup od oblaka stajao je na ulazu  u Šator.,Croatian
"Jahve reče Mojsiju: ""Evo ćeš naskoro počinuti sa svojim  ocima. A narod će se ovaj dići da čini blud idući za tuđim bogovima  one zemlje u koju će naskoro ući; mene će napustiti i prekršit  će moj Savez što ga s njim sklopih.",Croatian
I onda će se izliti moj  gnjev na nj. Ostavit ću ih tada i sakriti od njih svoje lice  da budu proždirani. Snaći će ih mnoga zla i nevolje i onda će  reći: 'Zar me ne snalaze ove nevolje zbog toga što Bog moj nije  u mojoj sredini?',Croatian
"A ja ću sasvim sakriti svoje lice u taj  dan, zbog svega zla što ga budu činili okrećući se drugim bogovima.",Croatian
Pišite sada sebi ovu pjesmu. Neka je nauče Izraelci!  Stavi je u njihova usta da mi ova pjesma bude svjedokom protiv  Izraelaca.,Croatian
"Kad ih dovedem u zemlju kojom teče med i mlijeko  i za koju se zakleh ocima njihovim i kad se najedu, nasite i  ugoje, okrenut će se oni drugim bogovima i njima će iskazivati  štovanje; mene će prezreti i prekršiti moj Savez.",Croatian
"A kad ih  snađu mnoge nesreće i nevolje, ova pjesma, jer je njihovo potomstvo  neće nikada zaboraviti, pružit će svjedočanstvo protiv njih.  Jer znam ja njihove osnove i što već danas snuju, prije nego  sam ih i doveo u zemlju koju im pod zakletvom obećah.""",Croatian
Toga dana napisa Mojsije ovu pjesmu i nauči Izraelce  pjesmi.,Croatian
"Nunovu sinu Jošui naloži: ""Ohrabri se i budi odlučan!  Jer ti ćeš uvesti Izraelce u zemlju za koju sam im se zakleo.  I ja ću biti s tobom.""",Croatian
"Kad Mojsije napisa riječi ovoga Zakona u knjigu,",Croatian
"tada  naredi Levijevcima, koji su nosili Kovčeg saveza Jahvina:",Croatian
"""Uzmite  knjigu ovoga Zakona i položite je uz Kovčeg saveza Jahvina. Neka  ondje bude svjedokom protiv tebe!",Croatian
"TÓa znam ja tvoju buntovnost  i tvoju tvrdu šiju. Evo i danas, dok još s vama živim, bunite  se protiv Jahve. A kako li nećete kad ja umrem!",Croatian
Saberite k meni sve starješine svojih plemena i svoje  nadglednike da na njihove uši kažem ove riječi te da protiv njih  uzmem za svjedoke nebo i zemlju.,Croatian
"Jer znam ja da ćete se nakon  moje smrti izopačiti i skrenuti s puta koji sam vam odredio;  nesreća će vas snaći u budućim vremenima kad budete činili što  je Jahvi nemilo i gnjevili ga djelima ruku svojih.""",Croatian
"A onda, na uši sve zajednice izraelske, Mojsije izgovori  do kraja riječi ove pjesme:",Croatian
"""Slušajte, nebesa, sad ću govoriti; čuj, zemljo, riječi usta  mojih!",Croatian
"Nek' mi nauk daždi poput kiše, kao rosa riječ nek' moja pada, kao kišica po mladoj zeleni, kao pljusak po travi velikoj!",Croatian
"Jer, Jahvino ću ime uznositi, a vi Boga našeg veličajte!",Croatian
"On je Stijena, djelo mu je savršeno, jer pravi su svi njegovi putovi. Bog je on vjeran i bez zloće, pravedan je on i pravičan.",Croatian
"Oni mu se iznevjeriše - nisu mu sinovi, već nakaze sinovske, porod izopačen i prepreden.",Croatian
"Tako li uzvraćaš Jahvi, narode glupi i bezumni! Nije li on Otac tvoj, Stvoritelj, koji te sazdao, po kom postojiš?",Croatian
"Spomeni se dana pradavnih, promotri godine od naraštaja do naraštaja. Oca svoga pitaj, i poučit će te, pitaj starije, pa će ti kazati.",Croatian
"Kad je Višnji baštinu dijelio narodima, kad je razmještao sinove čovječje, odredi im međe po broju Božjih sinova:",Croatian
"tad Jahvu njegov narod zapade, Jakov bi njegova baština.",Croatian
"U zemlji stepskoj on ga je našao, u pustinjskoj jezivoj pustoši. Obujmio ga, gajio ga i čuvao k'o zjenu oka svoga.",Croatian
"Poput orla što bdi nad gnijezdom, nad svojim orlićima lebdeći, tako on krila širi, uzima ga, pa ga na svojim nosi perima.",Croatian
"Jahve sam njega je vodio, tuđeg boga s njim ne bijaše.",Croatian
"Povede ga po visočjima zemlje, nahrani ga plodovima poljskim, dade mu meda iz pećine i ulja iz tvrde stijene;",Croatian
"kravljeg masla i ovčjeg mlijeka s pretilinom jaganjaca, ovnova bašanskih i jaraca, sa salom žitnih bubrega, i napoji ga pjenušavom krvlju grožđa.",Croatian
"Jeo je Jakov i nasitio se, ugojio se Ješurun pa se uzritao. Udebljao si se, utovio, usalio. Odbacio je Boga koji ga stvori i prezreo Stijenu svog spasenja.",Croatian
"Tuđim bozima učiniše ga ljubomornim, razjariše ga gnusobama.",Croatian
"Žrtvovahu zlodusima koji Bog nisu, bogovima kojih ne poznavahu prije, došljacima koji stigoše nedavno i koje oci njihovi ne štovahu.",Croatian
"Odnemaruješ Stijenu što te na svijet dade, ne sjećaš se više Boga koji te rodi!",Croatian
Vidje to Jahve i u gnjevu svojem odbaci sinove svoje i kćeri.,Croatian
"Lice ću im svoje sakriti, reče, i vidjet ću što će biti od njih. Jer izopačeno je to koljeno, sinovi u kojima vjernosti nema.",Croatian
"Ništavnim me bogom na ljubomor potakoše, razdražiše me ništavilima svojim, i ja ću njih ljubomornim učinit', pukom ništavnim, razdražit ću ih glupim nekim narodom!",Croatian
"Da, moga gnjeva požar je usplamtio i gorjet će do dubina šeolskih; proždrijet će zemlju i sve što ona rađa, sažeći joj brda do temelja.",Croatian
"Nevolje na njih ću svaliti, na njih ću svoje istrošiti strijele.",Croatian
"Od gladi će umirati, ognjica i pošast njih će trovati. Poslat ću na njih zub zvjerinji i otrov zmija što prahom gmižu.",Croatian
"Vani će mač zatirati djecu, a strava će vladati unutra. Ginut će jednako momak i djevojka, dojenče i starac sjedokos.",Croatian
"Rekoh: U prah ću ih smrviti, zbrisati im spomen izmed ljudi.",Croatian
"Ali se bojah ruga dušmanskoga: mogli bi im prevarit' se protivnici, pa da kažu: 'Pobjeda je naša, nije to Jahvina izvela ruka.'",Croatian
"Jer narod je to neupućen, oštroumlja u njih nema.",Croatian
"Da su mudri, već bi se i dosjetili, razabrali što ih očekuje.",Croatian
"Kako da jedan tisuću u bijeg nagna, i deset tisuća da dvojica gone, da ih Stijena njina nije prodala, da ih Jahve nije izručio?",Croatian
Al' stijena im nije poput naše Stijene; osuđeni su naši neprijatelji.,Croatian
"Jer trs je njihov od sodomskog trsa i od vinograda gomorskih; grožđe im je grožđe otrovno, grozdovi im grozdovi gorčine;",Croatian
"njihovo je vino otrov zmijski, žestok jed otrovnice ljute.",Croatian
"Al' nije li on u mene poput dragulja, zapečaćen u mojim riznicama?",Croatian
"Moja je odmazda i nagrada u vrijeme kad im noga posrne. Jer blizu je dan njihove propasti, udes njihov brzo im se bliži!",Croatian
"(Pravdu će Jahve dati svome puku, sažalit se nad slugama svojim.) Vidjet će da im gine snaga, da je i robu i slobodnu kraj.",Croatian
"Tad će reći: 'Ta gdje su bozi njihovi, gdje stijena kojom se zaklanjahu?",Croatian
"Oni što su jeli salo njihovih klanica i pili vino njihovih ljevanica?' Neka se dignu i neka vam pomognu, nek' vam budu zaklonište!",Croatian
"Vidite sada da ja, ja jesam, i da drugog Boga pored mene nema! Ja usmrćujem i oživljujem; ja udaram i iscjeljujem (i nitko se iz ruke moje ne izbavlja).",Croatian
"Da, svoju ruku ja dižem prema nebu i kažem: Ne bio ja živ vječito",Croatian
"ako naoštrivši mač svoj blistavi ne uzmem sud u svoje ruke da svojim odmazdim dušmanima, da naplatim onima koji mene mrze.",Croatian
"Strijele svoje opojit ću krvlju i mač moj najest će se mesa, krvi ubijenih i zarobljenih, glava dušmanskih vrhovnika.",Croatian
"Kličite, o nebesa, s njime, obožavajte ga, sinovi Božji! Kličite, puci, s njegovim narodom, uznosite snagu njegovu, poslanici Jahvini. Jer će krv slugu svojih osvetiti, istom mjerom vratit' dušmanima, naplatit će od onih koji njega mrze, očistit' od grijeha zemlju svog naroda.""",Croatian
"Dođe Mojsije s Jošuom, sinom Nunovim, te izgovori u uši  naroda riječi ove pjesme.",Croatian
"Kad Mojsije izgovori sve ove riječi svemu Izraelu,",Croatian
"reče  im: ""U srca svoja usadite sve riječi koje danas uzimam za svjedoka  protiv vas; naredite sinovima svojim da ih drže vršeći sve riječi  ovoga Zakona.",Croatian
"TÓa nije to za vas prazna riječ jer ona je  vaš život. Zbog ove riječi živjet ćete dugo na zemlji koju ćete, prešavši Jordan, zaposjesti.""",Croatian
Toga istog dana Jahve reče Mojsiju:,Croatian
"""Popni se na  goru Nebo u Abarskom gorju - ono je u moapskoj zemlji nasuprot  Jerihonu - pa pogledaj zemlju kanaansku što ću je dati u posjed  Izraelcima.",Croatian
"Onda umri na gori na koju se uspneš i pridruži  se svojim precima kao što je i tvoj brat Aron, koji je umro na  brdu Horu, bio pridružen svojima.",Croatian
"A to zato što ste mi se  iznevjerili sred Izraelaca kod Meriba Kadeša, kod voda u pustinji  Sinu: niste očitovali moju svetost među Izraelcima.",Croatian
"Zato  ćeš samo izdaleka vidjeti onu zemlju, ali u nju nećeš ući - u  zemlju koju dajem Izraelcima.""",Croatian
Ovo je blagoslov kojim Mojsije - čovjek Božji - blagoslovi  Izraelce pred svoju smrt.,Croatian
"Reče on: ""Dođe Jahve sa Sinaja, sa Seira im se pokaza i s gore Parana zasja. Zbog njih dođe od kadeških zborova, sa svoga juga sve do Obronaka.",Croatian
"Ipak ti ljubiš narode, svi sveti njihovi u tvojoj su ruci. Pred tvojim su ležali nogama, išli tobom predvođeni.""",Croatian
"(Mojsije nam je odredio zakon.) ""Zbor Jakovljev njegovom posta baštinom;",Croatian
"i bje kralj u Ješurunu kad se sakupiše glavari narodni, kad se sjediniše plemena Jakovljeva.",Croatian
"Nek' živi Ruben i nikad nek' ne izumre, nek' živi šačica njegovih!",Croatian
"Evo što reče za Judu: Uslišaj, Jahve, glas Judin i privedi ga k njegovu narodu. Nek mu ruke njegovo brane pravo, pomozi mu protiv dušmana njegovih.",Croatian
"O Leviju reče: Daj Leviju tvoje Urime i tvoje Tumime čovjeku milosti svoje, koga si u Masi iskušao, s kojim si se preo kod voda meripskih.",Croatian
"O ocu svome i majci reče on: Nisam ih vidio! Braće svoje ne poznaje, na svoju se djecu ne osvrće, jer tvoju riječ on je vršio i tvojega se držao Saveza.",Croatian
On uči Jakova tvojim odredbama i Izraela tvojemu Zakonu. On podiže kad k tvojim nosnicama i paljenicu na žrtvenik ti stavlja.,Croatian
"O Jahve, snagu mu blagoslovi, milostivo primi djelo ruku njegovih. Slomi bedra njegovih neprijatelja; mrzitelji njegovi nek' više ne ustanu.",Croatian
"O Benjaminu reče: Jahvin je on ljubimac i u miru svagda počiva. Višnji ga štiti svih njegovih dana, između njegovih prebiva bregova.",Croatian
O Josipu reče: Zemlju mu je Jahve blagoslovio; njegovo je najbolje od onog što daje rosa nebeska i što se u bezdanima dolje krije!,Croatian
"Najbolje od onog što daruje sunce i što mlađak novi nosi,",Croatian
"prvine s drevnih planina i najbolje s vječnih brežuljaka,",Croatian
"ponajbolji rod zemlje i svega što je na njoj i milost Onog što prebiva u grmu. Nek' sve to dođe na glavu Josipovu, na tjeme posvećenog između sve braće!",Croatian
"K'o prvenac bika on je veličanstven, rozi su mu rogovi bivolji, njima on nabada narode sve do krajeva zemaljskih. Takva su mnoštva Efrajimova, takve su tisuće Manašeove.",Croatian
"O Zebulunu reče: Bio sretan, Zebulune, u pohodima, i ti, Jisakare, u šatorima svojim!",Croatian
Na brdu gdje dolaze zazivati narodi za uspjeh prinose oni prave žrtve jer sišu obilje mora i blago skriveno u pijesku.,Croatian
O Gadu reče: Nek' je blagoslovljen tko Gada raširi! Poput lavice on počiva razderavši mišicu i glavu.,Croatian
"Prvine je tad sebi dodijelio jer vidje da mu je sačuvan dio glavarev. Na čelu svega naroda on je došao, pravdu Jahvinu izvršivši i odluke njegove s Izraelom.",Croatian
O Danu reče: Dan je lavić što skače iz Bašana.,Croatian
"O Naftaliju reče: Naftali, milostima nasićen, Jahvinim ispunjen blagoslovom: more i jug njegovo su vlasništvo.",Croatian
"O Ašeru reče: Blagoslovljen bio Ašer među sinovima! Nek' miljenik bude među braćom svojom, i nek' noge svoje u ulje umače!",Croatian
Nek' ti zasuni budu od gvožđa i mjedi i nek' ti mir traje koliko i život!,Croatian
Nitko nije kao Bog Ješurunov: po nebesima u pomoć ti jezdi i po oblacima u svom veličanstvu!,Croatian
"Bog vječni tvoje je utočište, a na zemlji drevna njegova mišica pred tobom goni neprijatelja; on dovikuje: 'Uništi!'",Croatian
"U sigurnosti prebiva Izrael, a Jakovljev je izvor na osami u zemlji žita i vina, gdje nebesa rosom dažde.",Croatian
"Blago tebi, Izraele! Koji narod k'o tebe Jahve spasava? On štit je tvoj što te brani i mač tvoj slavodobitni, dušmani ti se ulaguju, al' ti ćeš im gazit' po leđima.""",Croatian
"Poslije toga ode Mojsije s Moapskih poljana na brdo Nebo,  na vrhunac Pisge nasuprot Jerihonu, gdje mu Jahve pokaza svu  zemlju: Gilead do Dana,",Croatian
"sav Naftali, kraj Efrajimov i Manašeov, svu Judinu krajinu do Zapadnog mora;",Croatian
"zatim Negeb, područje  doline Jerihona - grada palmi - do Soara.",Croatian
"Potom mu reče Jahve:  ""Ovo je zemlja za koju sam se zakleo Abrahamu, Izaku i Jakovu  da ću je dati tvome potomstvu. Dopustio sam da je pogledaš svojim  očima, ali ti onamo nećeš prijeći.""",Croatian
"I Mojsije, sluga Jahvin, umrije ondje u zemlji moapskoj  po Jahvinoj zapovijedi.",Croatian
I ukopa ga on u dolini u zemlji nasuprot  Bet Peoru. Do dana današnjega nitko nije doznao za njegov grob.,Croatian
Mojsiju bijaše sto dvadeset godina kad umrije. Oko mu nije  oslabilo niti mu je snaga popustila.,Croatian
Izraelci oplakivahu Mojsija  na Moapskim poljanama trideset dana. Potom prođoše i dani oplakivanja  - tugovanja za Mojsijem.,Croatian
"A Jošua, sin Nunov, bio je ispunjen  duhom mudrosti jer Mojsije bijaše na nj položio svoje ruke. Njega  su Izraelci slušali i činili kako je Jahve naredio Mojsiju.",Croatian
Ne pojavi se više prorok u Izraelu ravan Mojsiju - njega  je Jahve poznavao licem u lice! -,Croatian
"po svim onim znakovima  i čudesima u zemlji egipatskoj za koja ga je Jahve slao da ih  učini na faraonu, na svim službenicima njegovim i na svoj zemlji  njegovoj,",Croatian
po onoj moćnoj ruci njegovoj i po svim onim velikim  zastrašnim djelima koja učini na oči svega Izraela.,Croatian
"Poslije smrti Mojsija, sluge Jahvina, reče Jahve Jošui, sinu  Nunovu, pomoćniku Mojsijevu:",Croatian
"""Moj je sluga Mojsije umro; zato  sada ustani, prijeđi preko toga Jordana, ti i sav taj narod,  u zemlju koju dajem sinovima Izraelovim.",Croatian
"Svako mjesto na koje  stupi vaša noga dajem vam, kao što obećah Mojsiju.",Croatian
"Od pustinje  i od Libanona pa do Velike rijeke, rijeke Eufrata, i sve do Velikog  mora na sunčanom zapadu - sve će to biti vaše područje.",Croatian
"Nitko  neće odoljeti pred tobom u sve dane tvog života; ja ću biti s  tobom, kao što sam bio s Mojsijem, i nikada te neću napustiti  niti ću te ostaviti.",Croatian
Budi odvažan i hrabar jer ćeš ti uvesti narod ovaj da  primi u baštinu zemlju za koju se zakleh ocima njihovim da ću  im je dati.,Croatian
"Samo budi odvažan i hrabar da sve učiniš vjerno  prema naredbama koje ti je dao Mojsije, sluga moj. Ne skreći  od toga ni desno ni lijevo da bi ti bilo sretno sve što poduzmeš.",Croatian
"Neka knjiga Zakona bude na ustima tvojim: razmišljaj o njoj  danju i noću, kako bi vjerno držao sve što je u njoj napisano:  samo ćeš tada biti sretan i uspjet ćeš u pothvatima. Nisam li  ti zapovjedio:",Croatian
"odvaži se i budi hrabar? Ne boj se i ne strahuj, jer kuda god pođeš, s tobom je Jahve, Bog tvoj.""",Croatian
Tada zapovijedi Jošua glavarima narodnim:,Croatian
"""Prođite  kroz tabor i proglasite puku ovu zapovijed: 'Spremite sebi brašnenice  jer ćete za tri dana prijeći preko Jordana da biste primili u  posjed zemlju koju vam Jahve, Bog vaš, daje u baštinu.'""",Croatian
Zatim reče Jošua plemenu Rubenovu i Gadovu i polovini  plemena Manašeova:,Croatian
"""Sjetite se onoga što vam je zapovjedio  Mojsije, sluga Jahvin, kada vam je rekao: 'Jahve, Bog vaš, hoće  da počinete i daje vam ovu zemlju.",Croatian
"Vaše žene, djeca i stada  mogu ostati u zemlji koju vam je dao Mojsije s onu stranu Jordana.  Vi pak ratnici, za boj spremni, morate naoružani poći pred svojom  braćom da im pomognete,",Croatian
"sve dok Jahve ne dade da počinu i  vaša braća, kao i vi, i dok ne zaposjednu zemlju koju im daje  Jahve, Bog vaš. Tada se možete vratiti u zemlju koja vam pripada  i koju vam je dao Jahvin sluga Mojsije, na drugoj strani Jordana, prema istoku sunca.'""",Croatian
"Oni odgovore Jošui: ""Sve što nam zapovjediš, učinit ćemo, i kuda nas god pošalješ, poći ćemo.",Croatian
"Kao što smo slušali  Mojsija, tako ćemo se pokoravati i tebi. Samo neka Jahve, Bog  tvoj, bude s tobom kao što bijaše s Mojsijem!",Croatian
"Tko se god  usprotivi tvome glasu i ne posluša tvojih riječi u svemu što  mu zapovjediš neka bude pogubljen. Samo ti budi odvažan i hrabar!""",Croatian
"Jošua, sin Nunov, posla potajno iz Šitima dvojicu uhoda s nalogom:  ""Idite, izvidite područje, osobito Jerihon."" Oni odu i stignu  u kuću bludnice koja se zvala Rahaba i ondje prenoće.",Croatian
"To bude  javljeno kralju jerihonskom: ""Evo, stigoše noćas ovamo neki ljudi  od sinova Izraelovih da izvide zemlju.""",Croatian
"Tada kralj jerihonski  poruči Rahabi: ""Izvedi ljude koji su došli k tebi, koji su ušli  u tvoj dom, jer su došli uhoditi svu zemlju.""",Croatian
"Ali žena uze  ona dva čovjeka, sakri ih i reče: ""Istina, ti su ljudi došli  k meni, ali ja nisam znala odakle su.",Croatian
"Kada se u sumrak zatvarahu  gradska vrata, oni odoše i ja ne znam kamo su krenuli. Požurite  za njima jer ih još možete stići.""",Croatian
A ona ih bijaše izvela  na krov i sakrila pod netrveni lan što ga je ondje razastrla.,Croatian
"I požure se ljudi u potjeru za njima, prema Jordanu, sve do  prijelaza preko rijeke; a kad je potjera izišla, zatvore se za  njima gradska vrata.",Croatian
"Dok još oni gore ne bijahu zaspali, popne se Rahaba k  njima na krov",Croatian
"i reče im: ""Znam da vam je Jahve dao ovu zemlju, jer nas je sve uhvatio strah od vas i prezaju od vas svi žitelji  ovoga kraja.",Croatian
"Jer čusmo kako je Jahve isušio vodu Crvenoga  mora pred vama kada ste izašli iz Egipta, i ono što ste učinili  dvojici kraljeva amorejskih s druge strane Jordana, Sihonu i  Ogu, koje pogubiste.",Croatian
"Kad smo čuli sve to, zastalo nam srce  i nitko da smogne snage da vam se suprotstavi jer Jahve, Bog  vaš - on je Bog gore na nebesima i dolje na zemlji.",Croatian
"Zakunite  mi se, dakle, Jahvom da ćete i vi učiniti milost domu oca moga, kao što i ja učinih milost vama, i dajte mi pouzdan znak",Croatian
"da  ćete ostaviti na životu moga oca i moju majku, braću moju i sestre  moje i sve njihovo i da ćete nas izbaviti od smrti.""",Croatian
"Odgovoriše joj ljudi: ""Životom svojim jamčimo za vas, samo ako nas ne izdate. Kad nam Jahve dade zemlju, iskazat ćemo  ti milost i vjernost.""",Croatian
Rahaba ih zatim spusti po konopu kroz prozor jer joj  je kuća bila uz bedem i ona je do bedema stanovala.,Croatian
"Još im  reče: ""Pođite prema gori da vas potjera ne nađe i krijte se ondje  tri dana dok se progonitelji ne vrate, a onda idite svojim putem.""",Croatian
"Ljudi joj odgovore: ""Evo, ovako ćemo ti ispuniti zakletvu  kojom si nas zaklela:",Croatian
"kad uđemo u zemlju, posluži se ovim  znakom: priveži ovu crvenu vrpcu za prozor kroz koji nas spuštaš  i sakupi kod sebe, u kući, svoga oca, i svoju majku, i svoju  braću, i svu svoju rodbinu.",Croatian
"Tko god od vas stupi van preko  praga tvoje kuće, krv njegova na glavu njegovu: nije krivnja  na nama - sam je krivac svojoj smrti; a tko ostane s tobom u  kući, krv njegova neka padne na glave naše - mi ćemo biti krivci  ako ga se tko rukom dotakne.",Croatian
"Ako pak izdaš ovu našu stvar, slobodni smo od zakletve kojom si nas zaklela.""",Croatian
"A ona odgovori: ""Neka bude kako rekoste!"" Tada ih pusti  i oni odoše, a ona zaveza na prozor crvenu vrpcu.",Croatian
"Oni odoše i dođoše u goru i ondje ostadoše tri dana dok  se ne vrati potjera; tražila ih je potjera na svim putovima,  ali ih nije nigdje našla.",Croatian
"Tada se vrate i one dvije uhode:  siđu s gore, prijeđu preko rijeke i dođu k Jošui, sinu Nunovu, te ga izvijeste o svemu što im se dogodilo.",Croatian
"I rekoše Jošui:  ""Jahve nam je svu tu krajinu predao u ruke; sve je njezine stanovnike  uhvatio strah pred nama.""",Croatian
Urani Jošua i sa svim sinovima Izraelovim krene od Šitima.  I stignu do Jordana pa ondje prije prelaza prenoće.,Croatian
Poslije  tri dana prođu starješine kroz tabor i zapovjede puku:,Croatian
"""Čim  ugledate Kovčeg saveza Jahve, Boga vašega, i svećenike levite  koji ga nose, krenite svi sa svoga mjesta i pođite za njim.",Croatian
"Tako  ćete znati put kojim vam je ići, jer tim putem još nikada niste  išli. Ali između vas i Kovčega neka bude razmak do dvije tisuće  lakata. I da mu se niste približili.""",Croatian
"A Jošua zapovjedi narodu: ""Posvetite se za sutra, jer  će sutra Jahve učiniti čudesa među vama.""",Croatian
"A svećenicima Jošua  zapovjedi: ""Dignite Kovčeg saveza i nosite ga pred narodom.""  I digoše Kovčeg saveza i poniješe ga pred narodom.",Croatian
"Jahve reče Jošui: ""Danas te počinjem uzvisivati pred očima  svega Izraela, neka znaju da sam s tobom kao što bijah s Mojsijem.",Croatian
"Ti pak zapovjedi svećenicima koji nose Kovčeg saveza:' Kada  stignete do voda jordanskih, u Jordanu se samom zaustavite.'""",Croatian
"Tada reče Jošua Izraelcima: ""Priđite i čujte riječi Jahve, Boga svojega.""",Croatian
"I reče Jošua: ""Po ovomu ćete spoznati da  je među vama Bog živi: on će goniti ispred vas Kanaance, Hetite, Hivijce, Perižane, Girgašane, Amorejce i Jebusejce.",Croatian
"Evo, Kovčeg saveza Gospodara sve zemlje proći će pred vama preko  Jordana.",Croatian
"Izaberite odmah dvanaest ljudi iz plemena Izraelovih, po jednoga iz svakoga plemena.",Croatian
"Čim stopala svećenika koji  nose Kovčeg Jahve, Gospodara sve zemlje, stupe u Jordan, razdijelit  će se voda Jordana, i ona što teče odozgo ustavit će se kao nasip.'""",Croatian
"Kad je narod krenuo iz svojih šatora da prijeđe preko  Jordana, ponesu svećenici Kovčeg saveza pred njim.",Croatian
A kad  su nosači Kovčega stigli do Jordana i kada su svećenici koji  su nosili Kovčeg zagazili u vodu na obali - a bilo je vrijeme  žetve kad se Jordan prelijeva preko svojih obala -,Croatian
"voda što  je tekla odozgo daleko se, poput nasipa, ustavila kod grada Adame, koji se nalazi kraj Sartana; a voda što je otjecala dolje u  Arabsko ili Slano more sasvim je otekla i narod je prelazio prema  Jerihonu.",Croatian
Svećenici koji su nosili Kovčeg saveza Jahvina  stajahu na suhu usred Jordana i prelažaše Izrael po suhu sve  dok sav narod ne prijeđe preko rijeke.,Croatian
"Pošto je sav narod prešao preko Jordana, reče Jahve Jošui:",Croatian
"""Izaberite iz naroda dvanaest ljudi, od svakoga plemena po  jednoga,",Croatian
"i zapovjedite im: 'Dignite odavde, iz sredine Jordana  - s mjesta gdje stoje noge svećenika - dvanaest kamenova koje  ćete ponijeti sa sobom i položiti na mjestu gdje budete noćas  prenoćili.'""",Croatian
"Tada pozva Jošua dvanaest ljudi koje je bio izabrao između  sinova Izraelovih, iz svakoga plemena po jednoga čovjeka,",Croatian
"i  reče im: ""Idite pred Kovčeg Jahve, Boga svoga, u sredinu Jordana, i neka svaki donese na svojim ramenima po jedan kamen prema  broju plemena Izraelovih.",Croatian
To će biti na spomen među vama.  Kad vas jednoga dana budu pitala vaša djeca: 'Što vam znače ovi  kamenovi?',Croatian
"reći ćete im: 'Voda se Jordana razdijelila pred  Kovčegom saveza Jahvina kad je prelazio preko Jordana.' I ovo  će kamenje biti vječni spomen sinovima Izraelovim.""",Croatian
"Izraelci učine kako im je zapovjedio Jošua, uzmu dvanaest  kamenova iz sredine Jordana, prema broju plemena Izraelovih,  kako je Jahve naredio Jošui: prenesu ih do svoga noćišta i polože  ondje.",Croatian
Zatim Jošua postavi usred Jordana dvanaest kamenova  na mjesta gdje su stajale noge svećenika koji su nosili Kovčeg  saveza. Ondje stoje i danas.,Croatian
"Svećenici koji su nosili Kovčeg saveza stajali su usred  Jordana, sve dok se nije izvršilo sve što je Jahve zapovjedio  Jošui da narod izvrši, sasvim onako kao što Mojsije bijaše naredio  Jošui. A narod je žurno prelazio.",Croatian
"Pošto je sav narod prešao, prijeđu i svećenici s Kovčegom saveza Jahvina i krenu pred narodom.",Croatian
"Tada sinovi Rubenovi i sinovi Gadovi i polovina plemena Manašeova  u bojnoj opremi stanu na čelo sinova Izraelovih, kao što im bijaše  zapovjedio Mojsije.",Croatian
Oko četrdeset tisuća naoružanih ljudi  prešlo je pred Jahvom da se bori na Jerihonskim poljanama.,Croatian
"Toga  dana uzvisi Jahve Jošuu pred svim Izraelom i svi ga se bojahu, kao nekoć Mojsija, u sve dane njegova života.",Croatian
Jahve reče Jošui:,Croatian
"""Zapovjedi svećenicima koji nose  Kovčeg saveza neka izađu iz Jordana.""",Croatian
"Tada Jošua zapovjedi  svećenicima: ""Izađite iz Jordana!""",Croatian
"A čim su svećenici koji  su nosili Kovčeg saveza Jahvina izašli isred Jordana i stali  nogama na suho, vrate se vode Jordana na svoje mjesto i poteku  kao i prije preko svojih obala.",Croatian
"Narod je izašao iz Jordana desetog dana prvoga mjeseca.  Tada se utaborio u Gilgalu, istočno od Jerihona.",Croatian
"A onih dvanaest  kamenova što su ih uzeli sa sobom iz Jordana, Jošua postavi u  Gilgalu.",Croatian
"Tada reče Izraelcima: ""Ako potomci vaši upitaju  jednoga dana svoje očeve: 'Što znači ovo kamenje?' -",Croatian
vi ih  poučite ovako: 'Izrael je ovdje po suhu prešao preko Jordana,Croatian
"jer je Jahve, Bog vaš, osušio pred vama vodu Jordana dok  ne prijeđoste, kao što je učinio Jahve, Bog vaš, s Morem crvenim  kad ga je osušio pred nama dok ne prijeđosmo.",Croatian
"A sve to, da  bi znali svi narodi zemlje koliko je moćna ruka Jahvina, i vi  sami da se svagda bojite Jahve, Boga svoga.'""",Croatian
"Pošto su čuli svi kraljevi amorejski na zapadnoj strani Jordana  i svi kraljevi kanaanski koji bijahu uz more da je Jahve osušio  Jordan pred Izraelcima dok ne prijeđoše, zastade im srce i nestade  im junaštva pred Izraelcima.",Croatian
"U to vrijeme Jahve reče Jošui: ""Načini sebi kamene noževe  i ponovo obreži Izraelce.""",Croatian
Jošua načini sebi kamene noževe  i obreza Izraelce na brežuljku Aralotu.,Croatian
"A evo zašto ih je Jošua obrezao: sve ljudstvo što je izišlo  iz Egipta, sve što mogaše nositi oružje, pomrlo je na putu kroz  pustinju.",Croatian
"Svi oni bijahu obrezani, ali nije bio obrezan nitko  koji se rodio na putu kroz pustinju, poslije izlaska iz Egipta,",Croatian
jer su četrdeset godina Izraelci lutali pustinjom dok ne  pomriješe svi za oružje sposobni koji bijahu izišli iz Egipta;  nisu slušali glasa Jahvina te im se Jahve zakleo da njihove oči  neće vidjeti zemlju koju je obećao njihovim ocima - zemlju u  kojoj teče mlijeko i med.,Croatian
Na njihovo je mjesto podigao sinove  njihove i njih je Jošua obrezao: nisu bili obrezani jer se na  putu nije obrezivalo.,Croatian
"Kad je bio obrezan sav narod, počivali  su u taboru sve dok nisu ozdravili.",Croatian
"Tada reče Jahve Jošui:  ""Danas skidoh s vas sramotu egipatsku."" I prozva se ono mjesto  Gilgal sve do naših dana.",Croatian
"Izraelci se, dakle, utaboriše u Gilgalu i ondje na Jerihonskim  poljanama proslaviše Pashu uvečer četrnaestoga dana u mjesecu.",Croatian
"A sutradan poslije Pashe, upravo toga dana, blagovali su  od uroda one zemlje: beskvasna kruha i pržena zrnja.",Croatian
"I mÓana  je prestala padati čim su počeli jesti plodove zemlje. Tako Izraelci  nisu više imali mane, nego su se te godine hranili plodovima  zemlje kanaanske.",Croatian
"Kad se Jošua približio gradu Jerihonu, podiže oči i ugleda  čovjeka kako pred njim stoji s isukanim mačem u ruci. Jošua mu  pristupi i upita ga: ""Jesi li ti s nama ili s našim neprijateljima?""",Croatian
"A on odgovori: ""Ne, ja sam vođa vojske Jahvine i upravo sam  došao ..."" Tada Jošua pade ničice, pokloni mu se i reče: ""Što  zapovijedaš Gospodaru, sluzi svome?""",Croatian
"A vođa vojske Jahvine  odgovori Jošui: ""Skini obuću s nogu svojih, jer je sveto mjesto  na kojem stojiš."" I Jošua učini tako.",Croatian
A Jerihon stajaše silno utvrđen i zatvoren pred sinovima Izraelovim.  Nitko nije izlazio niti je tko ulazio.,Croatian
"Tada Jahve reče Jošui:  ""Evo, predajem ti u ruke Jerihon i kralja njegova s ratnicima.",Croatian
Svi vi ratnici obiđite oko grada jedanput na dan. Tako činite  šest dana.,Croatian
"A sedam svećenika neka nose pred Kovčegom sedam  truba od ovnujskih rogova. Sedmoga dana obiđite sedam puta oko  grada, a svećenici neka trube u trublje.",Croatian
"Pa kad otežući zatrube  u rog ovnujski, neka sav narod, čim čuje glas trube, podigne  silnu bojnu viku. I srušit će se gradski bedemi, a narod neka  tada ulazi svaki odande gdje se nađe.""",Croatian
"Jošua, sin Nunov, pozva k sebi svećenike i reče im: ""Uzmite  Kovčeg saveza, a sedam svećenika neka ponese sedam truba od rogova  ovnujskih pred Kovčegom Jahvinim.""",Croatian
"A narodu reče: ""Pođite  i obiđite oko grada, a ratnici neka idu pred Kovčegom Jahvinim.""",Croatian
"I bi kako je Jošua zapovjedio narodu. Pođe sedam svećenika  noseći trube od rogova ovnujskih: trubili su u rogove, a Kovčeg  Jahvin iđaše za njima.",Croatian
"Ratnici pođoše pred svećenicima koji  su trubili u trube, a zalaznica krenu za Kovčegom. Stupali su  tako dok se glas truba razlijegao.",Croatian
"A narodu bijaše zapovjedio Jošua govoreći: ""Ne vičite  i ne dajte glasa od sebe i nijedna riječ neka se ne čuje iz vaših  usta dok vam ne kažem: 'Vičite!' Tada neka odjekne bojna vika.""",Croatian
I naredi da Kovčeg Jahvin obiđe jednom oko grada pa da  se vrate u tabor i ondje prenoće.,Croatian
"Sutradan urani Jošua, a  svećenici ponesu Kovčeg saveza.",Croatian
"A sedam svećenika koji su  nosili sedam truba od rogova ovnujskih pođu pred Kovčegom Jahvinim.  Idući trubili su u trube, ratnici iđahu pred njima, a zalaznica  pak za Kovčegom Jahvinim dok su trube odjekivale.",Croatian
Tako i drugog dana obiđu jednom oko grada pa se vrate  natrag u tabor. Tako su činili šest dana.,Croatian
A sedmoga dana  zorom ustanu i obiđu oko grada istim onakvim redom sedam puta.  Samo su toga dana obišli oko grada sedam puta.,Croatian
"Za sedmog obilaska snažno zatrube svećenici u rogove, a Jošua reče narodu: ""Kličite bojne poklike jer vam je Jahve  predao grad!",Croatian
"Grad neka bude 'herem' Jahvi - uklet i predan  uništenju sa svime što je u njemu. Samo bludnica Rahaba da ostane  živa i svi koji budu s njom u kući, jer je ona sakrila uhode  koje smo poslali.",Croatian
"A čuvajte se svega ukletog u gradu da i  sami ne budete prokleti što ste uzeli ukleto, jer biste time  navukli prokletstvo na tabor i unesrećili ga.",Croatian
"Zato sve srebro  i zlato, sve bakreno i željezno posuđe neka bude posvećeno Jahvi  i pohranjeno u riznicu.""",Croatian
"Tada povika narod i odjeknuše trube. Kada se zaori glas  truba i bojni povici naroda, padoše bedemi i narod prodrije u  grad, svatko odande gdje se našao, i osvojiše ga.",Croatian
"I tada  izvršiše kletvu ništeći oštricom mača sve što bijaše u gradu:  muško i žensko, staro i mlado, volove, ovce i magarad.",Croatian
"A onoj dvojici što su uhodili zemlju reče Jošua: ""Idite  u kuću one bludnice pa izvedite ženu sa svima njezinima, kako  joj se zakleste.""",Croatian
"I mladi ljudi, uhode, odoše te izvedoše  Rahabu, njezina oca i njezinu majku, braću i svu rodbinu. Izvedoše  sve njezine i smjestiše ih izvan izraelskog tabora.",Croatian
"Spališe grad i sve što bijaše u njemu: uzeše samo srebro, zlato, tučano i željezno posuđe i staviše u riznicu Doma Jahvina.",Croatian
"Ali bludnicu Rahabu, svu njenu obitelj i sve njihovo poštedi  Jošua. Ona ostade među Izraelcima sve do danas, jer je sakrila  glasnike koje je poslao Jošua da uhode Jerihon.",Croatian
"Tada izreče Jošua ovu kletvu: ""Proklet bio pred licem Jahve čovjek koji pokuša da ponovo gradi  Jerihon: gradio mu temelje na svom prvencu, podizao mu vrata  na svome mezimcu!""",Croatian
Jahve je bio s Jošuom te se pronio glas o njemu po svoj  zemlji.,Croatian
"Ali se sinovi Izraelovi teško ogriješiše o ""herem"", jer je  Akan, sin Karmija, sina Zabdijeva, sina Zerahova, od plemena  Judina, uzeo od ukletih stvari, i Jahve se razgnjevi na sinove  Izraelove.",Croatian
"Jošua pak posla ljude iz Jerihona u Aj, koji leži istočno  od Betela, i reče im: ""Uziđite onamo, izvidite kraj!"" Ljudi odoše  te izvidješe Aj.",Croatian
"Vrativši se k Jošui, rekoše mu: ""Ne treba  da onamo uzlazi sav narod; dvije do tri tisuće ljudi neka idu  da osvoje Aj. Ne muči onamo sav narod, jer je ondje malo svijeta.""",Croatian
"Pođe onamo oko tri tisuće ljudi od svega naroda, ali su  morali pobjeći pred onima iz Aja.",Croatian
Ajani pobiše oko trideset  i šest ljudi i tjerali su ih ispred svojih vrata do Šebarima:  pobili su ih na strmini. Klonu tada srce narodu kao da mu je  voda u žilama.,Croatian
"Razdrije Jošua haljine svoje i baci se ničice pred Kovčegom  Jahvinim, i ostade tako do večeri, on i starješine u Izraelu, posuvši glave pepelom.",Croatian
"Tada reče Jošua: ""Jao, Gospode Jahve, zašto si preveo ovaj narod preko Jordana? Da nas predaš u ruke  Amorejaca da nas pobiju? Kamo sreće da smo stali s onu stranu  Jordana!",Croatian
"Oprosti, Gospode! Što drugo da rečem kad je Izrael  okrenuo leđa pred svojim neprijateljima?",Croatian
"Ako to čuju Kanaanci  i ostali žitelji zemlje, udružit će se protiv nas da zbrišu ime  naše sa zemlje. Što ćeš, dakle, učiniti za veliko ime svoje?""",Croatian
"A Jahve odgovori Jošui: ""Ustani! Zašto si pao ničice?",Croatian
"Izrael je sagriješio: prekršili su Savez kojim sam ih vezao.  Zaista, uzeše ukleto, porobiše, posakrivaše i prisvojiše.",Croatian
"I  zato Izraelci ne mogu izdržati pred svojim neprijateljima, okreću  leđa pred protivnicima jer su postali ukleti. Ja ne mogu više  biti s vama ako iz svoje sredine ne maknete proklete.",Croatian
"Ustani!  Sazovi narod na posvećenje i reci mu: Posvetite se za sutra,  jer ovako govori Jahve, Bog Izraelov: 'Kletva je u tebi, Izraele;  i nećeš izdržati pred svojim neprijateljima sve dok ne odstranite  kletvu iz svoje sredine.'",Croatian
"Zato sutra zorom pristupite pleme  za plemenom; iz plemena koje odredi Jahve prići će rod za rodom, a onda iz roda koji označi Jahve pristupit će obitelj po obitelj, a iz obitelji koju označi Jahve pristupit će čovjek za čovjekom.",Croatian
"I tko se tada nađe s ukletom stvari, neka se spali on i sve  što mu pripada, jer je prekršio Savez Jahvin i osramotio Izraela.""",Croatian
Urani Jošua ujutro i pozva Izraela po plemenima; pristupiše  i otkri se pleme Judino.,Croatian
"Potom pristupi rod za rodom iz plemena  Judina i pronađe se rod Zerahov. Pristupiše obitelji roda Zerahova, domaćin jedan za drugim, i pronađoše obitelj Zabdijevu.",Croatian
"Naposljetku  naredi Jošua da pristupi obitelj Zabdijeva, muškarac jedan za  drugim, i pronašao se Akan, sin Karmija, sina Zabdijeva, sina  Zerahova, od plemena Judina.",Croatian
"Tada reče Jošua Akanu: ""Sine moj, daj slavu Jahvi, Bogu  Izraelovu, i priznaj mu što si učinio; objasni što si učinio  i nemoj mi ništa tajiti.""",Croatian
"Akan reče Jošui: ""Zaista, ja sagriješih  Jahvi, Bogu Izraelovu, i evo što sam učinio:",Croatian
"vidjeh u plijenu  lijep šinearski plašt, dvije stotine srebrnjaka i zlatnu šipku  vrijednu pedeset srebrnjaka, pa se polakomih i uzeh sebi. Eno  je sve zakopano usred moga šatora, a srebro je odozdo.""",Croatian
"Tada uputi Jošua poslanike, koji otrčaše u šator. I gle, sve bijaše zakopano u šatoru, a odozdo srebro.",Croatian
Uzmu sve  iz šatora i donesu Jošui i starješinama Izraelovim i prostriješe  sve pred Jahvu.,Croatian
"Tada uze Jošua Akana, sina Zerahova, i srebro, plašt  i zlatnu šipku, i sve sinove i kćeri njegove, volove njegove  i magarad, i ovce, šator njegov i sve što bijaše njegovo te ga  izvede u dolinu Akor. Pratio ih sav Izrael.",Croatian
"Reče Jošua: ""Kako si ti nas unesrećio, tako danas tebe  unesrećio Jahve!"" I kamenova ga sav Izrael.",Croatian
"Potom navališe na njega gomilu kamenja, koje stoji do  danas. Tako se Jahve ublaži od svoga žestoka gnjeva. Zbog toga  se događaja prozva ono mjesto dolina Akor i tako se zove do danas.",Croatian
"Tada reče Jahve Jošui: ""Ne boj se i ne strahuj! Uzmi sa sobom  sve ratnike, ustani i navali na Aj. Gle, predajem ti u ruke ajskoga  kralja, njegov narod, grad i zemlju njegovu.",Croatian
"Učini s Ajem  i s njegovim kraljem kao što si učinio s Jerihonom i njegovim  kraljem; ali vam je slobodno da prigrabite plijen iz njega i  njegovu stoku. Postavi gradu zasjedu s leđa.""",Croatian
Spremi se Jošua da navali na Aj i svi ratnici s njime.  Izabrao je trideset tisuća junaka i poslao ih noću;,Croatian
"dade im  zapovijed: ""Pazite! Poći ćete u zasjedu gradu s leđa, ali da  ne budete predaleko od grada i budite svi spremni.",Croatian
"A ja i  sav narod koji me prati primaknut ćemo se gradu; i kada ljudi  iz Aja izađu pred nas, mi ćemo kao i prije pobjeći ispred njih.",Croatian
Oni će onda navaliti za nama dok ih ne odvedemo od grada jer  će misliti: 'Bježe ispred nas kao i prije.',Croatian
"Tada provalite  iz zasjede i zauzmite grad: Jahve, Bog vaš, predat će vam ga  u ruke.",Croatian
"Kad jednom osvojite grad, spalite ga ognjem. Učinite  to po Jahvinoj zapovijedi. Pazite, to vam zapovjedih.""",Croatian
"Jošua ih posla i oni odoše u zasjedu te se smjestiše između  Betela i Aja, gradu sa zapada. A Jošua provede noć među narodom.",Croatian
"Uranivši, Jošua ujutro prebroja narod i pođe sa starješinama  Izraelovim pred narodom na Aj.",Croatian
"Svi ratnici krenu s njim i  kad se primaknu gradu, utabore se Aju sa sjevera, tako da je  između njih i mjesta bila ravnica.",Croatian
"Jošua uze oko pet tisuća  ljudi i namjesti zasjedu između Betela i Aja, gradu sa zapadne  strane.",Croatian
"A narod se smjesti u tabor, koji je bio na sjeveru  grada, dok je njegova zalaznica bila na zapadu grada. Jošua opet  provede noć usred naroda.",Croatian
"Kad je sve to vidio ajski kralj, požuri se te izađe on  i sav njegov narod niz obronak prema Arabi u boj protiv Izraela.  A nisu ni slutili da je iza grada namještena zasjeda.",Croatian
Tada  Jošua i sav Izrael nagnu bježati kao da su ih pobijedili. I bježali  su putem prema pustinji.,Croatian
"Ajani nato pozvaše sve iz grada  i dadoše se za njima u potjeru te, goneći Jošuu, odvoje se od  grada.",Croatian
I ne ostade nitko u Aju i Betelu da nije pošao za  Izraelcima. Ostavili su grad otvoren i gonili Izraelce.,Croatian
"Tada reče Jahve Jošui: ""Zamahni kopljem što ti je u ruci  prema Aju: predajem ti ga u ruke."" I podiže Jošua koplje što  mu bješe u ruci i zamahnu prema gradu.",Croatian
"I tek što je podigao  ruku, dignu se ljudi iz zasjede i potrče prema gradu, osvoje  ga i umah ga ognjem zapale.",Croatian
"Kada se oni iz Aja obazreše, imadoše što vidjeti: dim  se dizao iz grada prema nebu. I nitko od njih nije imao kuda  uteći ni tamo ni amo. Tada se narod koji je bježao prema pustinji  okrenuo prema progoniteljima.",Croatian
"Vidjevši Jošua i sav Izrael  da je zasjeda zauzela grad i da se diže dim iz grada, vrate se  i udare na ljude iz Aja.",Croatian
"Njihovi su im izašli u susret iz  grada, i tako se oni iz Aja nađoše posred Izraelaca, opkoljeni  i s jedne i s druge strane: biše pobijeni tako te ni jedan ne  ostade živ niti uteče.",Croatian
A kralja Aja uhvatiše živa i dovedoše  ga Jošui.,Croatian
"Kad su Izraelci pobili sve stanovnike Aja na otvorenu  polju i u pustinji, kuda su ih gonili, i kada svi padoše od mača, vratiše se Izraelci u Aj i sasjekoše mačem sve što bješe u njemu.",Croatian
"Bilo je dvanaest tisuća onih koji su izginuli toga dana,  ljudi i žena - sav Aj.",Croatian
Jošua nije spuštao ruke kojom bijaše zamahnuo kopljem  sve dok nisu poubijani svi stanovnici Aja.,Croatian
"Samo stoku i plijen  iz onoga grada razdijele među sobom Izraelci, kao što je Jahve  zapovjedio Jošui.",Croatian
"Jošua spali Aj i učini ga za sve vijeke ruševinom, pustim  mjestom do danas.",Croatian
"Kralja ajskoga objesi o drvo do večeri.  O zapadu sunčanom zapovjedi Jošua te skinuše truplo s drveta, baciše ga pred gradska vrata i nabacaše na nj veliku gomilu  kamenja, koja stoji i danas.",Croatian
"Tada podiže Jošua žrtvenik Jahvi, Bogu Izraelovu, na  gori Ebalu,",Croatian
"kao što je zapovjedio Mojsije, sluga Jahvin,  svim sinovima Izraelovim i kako je napisano u Mojsijevoj knjizi  Zakona: žrtvenik od grubog kamena, neklesanog željezom. Na njemu  bi prinesena Jahvi žrtva paljenica i pričesnica.",Croatian
Tu na kamenju Jošua prepiše Zakon Mojsijev koji bješe  napisan za sinove Izraelove.,Croatian
"I sav Izrael i njegove starješine, glavari narodni i suci, došljaci i domaći, stanu s obje strane  Kovčega prema svećenicima i levitima koji su nosili Kovčeg saveza  Jahvina - polovina prema gori Gerizimu, a polovina prema gori  Ebalu - da bi se blagoslovio puk Izraelov prema obredu koji zapovjedi  Mojsije.",Croatian
"Tada pročita Jošua svaku riječ Zakona, blagoslov  i prokletstvo, sve kako je napisano u knjizi Zakona.",Croatian
"Nije Jošua propustio nijedne Mojsijeve naredbe, nego  ih je sve pročitao pred saborom svih Izraelaca, pred ženama,  djecom i došljacima koji su išli s njima.",Croatian
"O tim su događajima čuli svi kraljevi s onu stranu Jordana  - u Gorju, u Šefeli i duž čitave obale Velikoga mora sve do Libanona:  Hetiti, Amorejci, Kanaanci, Perižani, Hivijci, Jebusejci -",Croatian
pa  se svi udružiše da složno udare protiv Jošue i Izraela.,Croatian
"A stanovnici Gibeona, poučeni onim što Jošua učini Jerihonu  i Aju,",Croatian
"dosjete se lukavstvu. Uzmu hiniti da su putnici: bace  na svoje magarce stare vreće i vinske mješine, poderane i zakrpane.",Croatian
Obuli su na noge rabljenu i pokrpanu obuću i vrgli na se staru  odjeću. Sav kruh što su ga ponijeli na put bijaše suh i razdrobljen.,Croatian
"Stigoše Jošui u gilgalski tabor i rekoše njemu i ljudima  Izraelcima: ""Dolazimo iz daleke zemlje, sklopite savez s nama.""",Croatian
"Ali ljudi Izraelci kažu tim Hivijcima: ""Tko zna ne živite  li možda među nama? Kako ćemo, dakle, sklopiti savez s vama?""",Croatian
"A oni odgovore Jošui: ""Tvoje smo sluge!"" Jošua ih upita: ""Tko  ste i odakle dolazite?""",Croatian
"Odgovore: ""Daleka je zemlja iz koje  dolaze tvoje sluge u ime Jahve, Boga tvojega: čuli smo za slavu  njegovu i za sve što je učinio u Egiptu",Croatian
"i za ono što je učinio  dvojici kraljeva amorejskih koji su vladali s onu stranu Jordana  - Sihonu, kralju hešbonskom, i Ogu, kralju bašanskom u Aštarotu.",Croatian
"Tada nam rekoše naše starješine i svi u našoj zemlji: 'Opskrbite  se hranom za put, pođite im u susret i recite im: Vaše smo sluge, sklopite dakle savez s nama.'",Croatian
"Evo našega kruha: vruć smo  ponijeli na put od kuća svojih kada smo krenuli k vama, a sada  je, evo, suh i razdrobljen.",Croatian
"A ovo su vinski mjehovi: nove  smo ih nalili, pa su se, evo, već poderali; i haljine naše i  obuća već su trošni od dalekog puta.""",Croatian
"I povjerovaše im ljudi po putnoj opskrbi, ne pitajući  Jahvu što će im reći.",Croatian
Jošua uglavi s njima mir i sklopi savez  s njima da će ih poštedjeti. I glavari se na to zakunu.,Croatian
"A poslije tri dana, pošto su sklopili s njima savez,  saznalo se da su im susjedi i da žive usred Izraela.",Croatian
"Tada  krenu Izraelci iz tabora i stignu u njihove gradove, a to su  bili Gibeon, Kefira, Beerot i Kirjat Jearim.",Croatian
"Ali ih nisu  napali sinovi Izraelovi, jer su im se glavari zajednice zakleli  Jahvom, Bogom Izraelovim. Ali sva zajednica poče rogoboriti protiv  glavara.",Croatian
"Tada svi glavari rekoše zajednici: ""Mi smo im se zakleli  Jahvom, Bogom Izraelovim, i zato ih ne smijemo dirati.",Croatian
"Evo  što ćemo: pustimo ih da žive, kako nas ne bi stigla srdžba zbog  zakletve kojom smo se zakleli.""",Croatian
"Još dometnuše glavari: ""Neka  žive i neka budu drvosječe i vodonoše svoj zajednici."" Sva zajednica  prihvati što rekoše glavari.",Croatian
"Jošua pozva Gibeonce i reče im: ""Zašto nas prevariste  govoreći: 'Vrlo smo daleko od vas', kad eto živite usred nas?",Croatian
"Zato će sada na vama biti kletva i nikada neće nestati među  vama ropstva: bit ćete drvosječe i vodonoše za Dom Boga moga.""",Croatian
"Oni odgovore Jošui: ""Sa svih strana dolazili su glasovi  nama, slugama tvojim, kako je Jahve, Bog tvoj, odredio Mojsiju, sluzi svomu, da će vam dati svu zemlju i da će istrijebiti ispred  vas sve stanovnike ove zemlje; silno smo se uplašili od vas za  svoje živote i zato smo učinili ovo.",Croatian
"I sada smo, evo, u tvojim  rukama: učini s nama što misliš da je dobro i pravo.""",Croatian
A on im je učinio ovako: izbavio ih iz ruku sinova Izraelovih  te ih nisu pobili.,Croatian
"I od toga dana naredi im Jošua da sijeku  drva i nose vodu, sve do danas, za zajednicu i za žrtvenik Jahvin  na mjestu koje se god izabere.",Croatian
"A kad ču jeruzalemski kralj Adoni-Sedek da je Jošua zauzeo  Aj i da ga je izručio ""heremu"", kletom uništenju, kao što je  učinio s Jerihonom i njegovim kraljem, i da su stanovnici Gibeona  učinili mir s Izraelom i uključili se među njih,",Croatian
"vrlo se uplaši, jer je Gibeon bio značajan kao kakav kraljevski grad, veći od  Aja, a svi žitelji njegovi bijahu ratnici.",Croatian
"Zato jeruzalemski  kralj Adoni-Sedek poruči Hohamu, kralju hebronskom, Piramu, kralju  jarmutskom, Jafiji, kralju lakiškom, i Debiru, kralju eglonskom:",Croatian
"""Dođite k meni i pomozite mi da udarimo na Gibeon, jer je  učinio mir s Jošuom i Izraelcima!""",Croatian
"Udruži se tada pet kraljeva  amorejskih: kralj jeruzalemski, kralj hebronski, kralj jarmutski, kralj lakiški i kralj eglonski; krenu oni i sva njihova vojska, opsjednu grad Gibeon i počnu ga napadati.",Croatian
"Tada Gibeonci poručiše Jošui u tabor u Gilgalu: ""Ne napuštaj  svojih slugu, nego se požuri k nama da nas izbaviš i da nam pomogneš, jer su se protiv nas udružili svi amorejski kraljevi koji žive  u Gorju.""",Croatian
"I pođe Jošua iz Gilgala, a s njim i svi ratnici, sve vrsni junaci.",Croatian
"A Jahve reče Jošui: ""Ne boj se! Ja sam  ih predao u tvoje ruke i nijedan od njih neće se održati pred  tobom.""",Croatian
"I udari na njih Jošua iznenadno, pošto je svu noć  išao od Gilgala.",Croatian
"I smete ih Jahve pred Izraelcima, koji ih teško poraziše  kod Gibeona i potjeraše prema strmini kojom se uzlazi u Bet-Horon.  Tukli su ih sve do Azeke i do Makede.",Croatian
"A dok su bježali pred  Izraelom uz bethoronsku strminu, bacao je Jahve s neba na njih  tuču kamenja sve do Azeke te su ginuli. I poginulo ih je više  od tuče kamene nego što su ih pobili sinovi Izraelovi svojim  mačevima.",Croatian
"Onoga dana kada Jahve predade Amorejce sinovima  Izraelovim, obrati se Jošua Jahvi i poviče pred Izraelcima: ""Stani, sunce, iznad Gibeona, i mjeseče, iznad dola Ajalona!""",Croatian
I stade sunce i zaustavi se mjesec sve dok se nije narod  osvetio neprijateljima svojim. Ne piše li to u knjizi Pravednika?  I stade sunce nasred neba i nije se nagnulo k zapadu gotovo cio  dan.,Croatian
Nije bilo takva dana ni prije ni poslije da bi se Jahve  odazvao glasu čovječjem. Tako je Jahve vojevao za Izraela.,Croatian
Potom  se vrati Jošua i sav Izrael s njim u tabor gilgalski.,Croatian
A onih pet kraljeva uteče i sakri se u pećinu kod Makede.,Croatian
"Javiše Jošui: ""Otkriveno je pet kraljeva sakrivenih u pećini  kod Makede.""",Croatian
"A Jošua reče: ""Navalite veliko kamenje pećini  na otvor i postavite ljude pred nju da je čuvaju.",Croatian
"A vi se  drugi ne zadržavajte, nego tjerajte svoje neprijatelje i tucite  ih s leđa; ne dajte im da uđu u svoje gradove, jer ih Jahve,  Bog vaš, predade u vaše ruke.""",Croatian
A kad Jošua i sinovi Izraelovi okončaše bitku teškim  pokoljem - utekla im je samo nekolicina preživjelih u tvrde gradove  -,Croatian
vrati se narod zdrav i čitav k Jošui u tabor u Makedi.  I nitko više ni da pisne protiv sinova Izraelovih.,Croatian
"Tada reče Jošua: ""Otvorite ulaz u pećinu i odande mi  izvedite onih pet kraljeva.""",Croatian
"I učine tako, izvedu k njemu  iz pećine onih pet kraljeva: kralja jeruzalemskoga, kralja hebronskoga, kralja jarmutskoga, kralja lakiškog i kralja eglonskog.",Croatian
"A  kad ih izvedoše, pozva Jošua sve Izraelce i reče vojskovođama  koji su ga pratili: ""Priđite i stanite svojim nogama na vratove  ovih kraljeva."" Oni pristupe i stanu im svojim nogama na vratove.",Croatian
"Reče Jošua: ""Ne bojte se i ne plašite se! Hrabri budite i  odlučni, jer će tako Jahve učiniti sa svim vašim neprijateljima  s kojima se budete borili.""",Croatian
Potom Jošua naredi da ih pogube  i objese na pet stabala; i visjeli su ondje do večeri.,Croatian
"A o zalasku sunčanom zapovjedi Jošua te ih skidoše s  drveća i baciše u istu onu pećinu u koju se bijahu sklonili te  na otvor navališe golemo kamenje, koje je i danas ondje.",Croatian
"Istoga dana zauze Jošua Makedu: udari na grad oštricom  mača i pogubi kralja njegova i sve živo u gradu izruči ""heremu"", kletom uništenju, ne puštajući da itko utekne. I učini s kraljem  makedskim kao što je učinio s kraljem jerihonskim.",Croatian
Ode zatim Jošua i sav Izrael iz Makede u Libnu i udari  na nju.,Croatian
"I nju Jahve i njena kralja predade u ruke Izraelu, koji oštricom mača pobi sve živo u njoj; ne poštedje nikoga, a s kraljem Libne učini što i s kraljem jerihonskim.",Croatian
"Potom ode Jošua i svi Izraelci iz Libne u Lakiš, opsjede  ga i napade.",Croatian
"Jahve predade Lakiš u ruke Izraela, koji ga  osvoji sutradan: pobiše oštricom mača sve živo u njemu, onako  kao što su učinili s Libnom.",Croatian
"Tada ustade Horam, kralj Gezera, da pomogne Lakišu, ali Jošua porazi njega i njegov narod tako  te nitko ne preživje.",Croatian
Jošua krenu zatim sa svim Izraelcima od Lakiša na Eglon.  Opsjedoše grad i napadoše ga.,Croatian
"Osvojiše ga još istoga dana  i pobiše sve oštricom mača. Sve živo izručiše kletom uništenju, kako su učinili s Lakišem.",Croatian
Onda Jošua sa svim Izraelom krenu od Eglona na Hebron  i napade ga.,Croatian
"Osvojiše ga i pobiše sve oštricom mača, kralja  i stanovništvo u svim mjestima koja mu pripadaju, ne poštedjevši  nikoga. Učini s njime kao s Eglonom. Grad sa svim svojim stanovništvom  bi izručen kletom uništenju.",Croatian
Napokon krenu Jošua i sav Izrael  s njim na Debir i napadoše ga.,Croatian
"Osvojiše ga i razoriše; kralja  njegova i žitelje okolnih mjesta pobiše oštricom mača. Kletom  uništenju izručiše sve njegovo stanovništvo. Ne poštedješe nikoga.  I učini Jošua s Debirom i njegovim kraljem kao što je učinio  s Hebronom i njegovim kraljem, s Libnom i njezinim kraljem.",Croatian
"Tako je Jošua zauzeo sav onaj kraj: Gorje i Negeb, Šefelu  i Visočje - i sve njihove kraljeve. Ne ostavi preživjelih, već  izruči kletom uništenju sve što je disalo, kako je zapovjedio  Jahve, Bog Izraelov.",Croatian
I pobi ih Jošua sve od Kadeš Barnee  do Gaze i sav kraj Gošen do Gibeona.,Croatian
"Sve tamošnje kraljeve  i zemlje njihove zauze Jošua ujedanput, jer se za Izraela borio  Jahve, Bog Izraelov.",Croatian
Naposljetku se Jošua i sav Izrael vratiše  u tabor u Gilgalu.,Croatian
"Kad je sve to čuo Jabin, kralj od Hasora, obavijesti Jobaba, kralja od Madona, i kralja od Šimrona, i kralja od Akšafa,",Croatian
"i  kraljeve na sjeveru, u Gorju, i u Arabi južno od Kinereta, i  u Šefeli, i na uzvišicama Dora prema moru;",Croatian
"Kanaance na istoku  i zapadu, Amorejce, Hetite, Perižane i Jebusejce u planinama, Hivijce pod Hermonom u zemlji Mispi.",Croatian
"Svi oni izađu sa svim  svojim četama, s mnoštvom što ga bijaše kao pijeska na obali  morskoj i s mnogim konjima i kolima.",Croatian
"Udruže se, dakle, svi ti kraljevi i utabore se zajedno  na vodama Meroma da se bore protiv Izraela.",Croatian
"Tada Jahve reče  Jošui: ""Ne boj se njih, jer ću sutra u ovo doba učiniti te će  svi biti pobijeni pred Izraelom; konje njihove osakati, a bojna  im kola ognjem spali.""",Croatian
"Jošua povede na njih sve svoje ratnike, iznenada ih napade  na vodama Meroma i udari na njih.",Croatian
I Jahve ih dade u ruke Izraelcima  te ih oni pobiše i protjeraše sve do Velikog Sidona i do Misrefot  Majima i do ravnice Mispe na istoku; i poraziše ih tako te nitko  ne preživje.,Croatian
"Jošua učini kako mu je Jahve zapovjedio: konje  im osakati, a kola im ognjem spali.",Croatian
"U to se vrijeme vrati Jošua i zauze Hasor, a njegova  kralja pogubi mačem. Hasor je nekoć bio glavni grad svima tim  kraljevstvima.",Croatian
"Pobili su sve oštricom mača, izvršujući ""herem"", kletvu. Ne ostade ništa živo, a Hasor spališe ognjem.",Croatian
"Sve  gradove onih kraljeva pokori Jošua i pobi kraljeve oštricom mača, izvršujući ""herem"", kletvu, kao što je bio zapovjedio Mojsije, sluga Jahvin.",Croatian
"Od ostalih gradova koji se dizahu na svojim  brežuljcima Izraelci nisu spalili ni jednoga, osim Hasora, koji  spali Jošua.",Croatian
"Sav plijen iz tih gradova i stoku razdijeliše sinovi  Izraelovi među sobom, a sve ljude pobiše oštricom mača, istrijebiše  ih i ni žive duše ne ostade.",Croatian
"Sve što Jahve bijaše zapovjedio svome sluzi Mojsiju,  zapovjedio je Mojsije Jošui, a Jošua sve izvršio, ne izostavivši  ništa od svega što Jahve bijaše zapovjedio Mojsiju.",Croatian
"Tako  je Jošua zauzeo svu zemlju: Gorje, sav Negeb i svu zemlju Gošen, Šefelu, Arabu, Izraelsko gorje i njegove brežuljke,",Croatian
"od gore  Halaka, koja se diže prema Seiru, pa do Baal Gada, u ravnici  libanonskoj pod gorom Hermonom; zarobio je sve njihove kraljeve, pobio ih i pogubio.",Croatian
Dugo je vremena ratovao Jošua s tim  kraljevima.,Croatian
"Nije bilo ni jednoga grada koji je sklopio mir  s sinovima Izraelovim, osim Hivijaca, koji su živjeli u Gibeonu:  sve ih zauzeše ratom.",Croatian
"Jahve im bijaše otvrdnuo srca te su  izašli u boj protiv Izraela i pali pod ""herem"", kletvu bez smilovanja, da budu istrijebljeni, kako je to Jahve bio zapovjedio Mojsiju.",Croatian
"U ono vrijeme dođe Jošua i istrijebi Anakovce iz Gorja, iz Hebrona, iz Debira, iz Anaba, iz svega gorja Judina i iz  svega gorja Izraelova: predade ih ""heremu"", uništenju, njih i  sve njihove gradove.",Croatian
"Tako ne ostade nijedan Anakovac u svoj  zemlji sinova Izraelovih, osim u Gazi, u Gatu i Ašdodu.",Croatian
"Jošua  zauze svu zemlju, kao što je Jahve bio rekao Mojsiju, i dade  je u baštinu Izraelu podijelivši je po plemenima. I konačno zemlja počinu od rata.",Croatian
"Ovo su zemaljski kraljevi što su ih pobijedili Izraelci i  osvojili njihovu zemlju s onu stranu Jordana k istoku, od potoka  Arnona do gore Hermona, sa svom Arabom na istoku:",Croatian
"Sihon, kralj  amorejski, koji je stolovao u Hešbonu; njegovo se kraljevstvo  protezalo od Aroera, koji leži na rubu doline potoka Arnona,  sredinom doline i polovinom Gileada pa do potoka Jaboka, gdje  je graničilo s Amoncima;",Croatian
i na istoku mu bila Araba do Keneretskog  mora s jedne strane i sve do Arabskog ili Slanog mora prema Bet  Haješimotu; i dalje na jugu do obronaka Pisge.,Croatian
"Međašio s njime Og, kralj bašanski, jedan od posljednjih  Refaimaca; stolovao je u Aštarotu i Edreju.",Croatian
"A vladao je gorom  Hermonom i Salkom, čitavim Bašanom sve do gešurske i maakadske  međe te drugom polovinom Gileada sve do granice Sihona, kralja  hešbonskoga.",Croatian
"Mojsije, sluga Jahvin, i sinovi Izraelovi sve  su ih pobili i predao je Mojsije, sluga Jahvin, tu zemlju u posjed  plemenu Rubenovu i Gadovu plemenu te polovini plemena Manašeova.",Croatian
"A ovo su zemaljski kraljevi što su ih pobijedili Jošua  i sinovi Izraelovi s ovu stranu Jordana k zapadu, od Baal Gada  u libanonskoj ravnici pa do gore Halaka, koja se diže prema Seiru, a tu je zemlju Jošua dao u baštinu plemenima Izraelovim prema  njihovim dijelovima,",Croatian
"u Gorju, u Šefeli, u Arabi i po obroncima, u Pustinji te u Negebu: zemlju hetitsku, amorejsku i kanaansku, perižansku, hivijsku i jebusejsku:",Croatian
"jerihonski kralj, jedan; kralj Aja kod Betela, jedan;",Croatian
"jeruzalemski kralj, jedan; hebronski kralj, jedan;",Croatian
"jarmutski kralj, jedan; lakiški kralj, jedan;",Croatian
"eglonski kralj, jedan; gezerski kralj, jedan;",Croatian
"debirski kralj, jedan; gederski kralj, jedan;",Croatian
"hormski kralj, jedan; aradski kralj, jedan;",Croatian
"kralj Libne, jedan; adulamski kralj, jedan;",Croatian
"makedski kralj, jedan; betelski kralj, jedan;",Croatian
"kralj Tapuaha, jedan; heferski kralj, jedan;",Croatian
"afečki kralj, jedan; šaronski kralj, jedan;",Croatian
"madonski kralj, jedan; hasorski kralj, jedan;",Croatian
"šimron-meronski kralj, jedan; ahšafski kralj, jedan;",Croatian
"tanaački kralj, jedan; megidski kralj, jedan;",Croatian
"kedeški kralj, jedan; kralj Jokneama na Karmelu, jedan;",Croatian
"dorski kralj u pokrajini dorskoj, jedan; gojski kralj u Gilgalu, jedan;",Croatian
"tirški kralj, jedan. U svemu trideset i jedan kralj.",Croatian
"Kad je Jošua ostario i odmakao u svojim godinama, reče mu  Jahve: ""Već si star i vremešan, a ostalo je mnogo zemlje da se  osvoji.",Croatian
Evo područja što još preostaju: sve pokrajine filistejske  i sva zemlja gešurska;,Croatian
"od Šihora, što je pred Egiptom, sve  do granice Ekrona na sjeveru, a računa se kao područje Kanaanaca;  pet kneževina filistejskih: Gaza, Ašdod, Aškelon, Git i Ekron;  zatim Avijci",Croatian
"na jugu. Sva zemlja kanaanska od Are koja pripada  Sidoncima, pa do Afeka i do međe amorejske;",Croatian
"onda zemlja Giblijaca  i sav Libanon prema istoku, od Baal Gada u podnožju gore Hermona  do Lebo Hamata.",Croatian
"Sve stanovnike gorja, od Libanona do Misrefota na zapadu  - sve Sidonce otjerat ću ispred sinova Izraelovih. Samo razdijeli  Izraelu zemlju u baštinu, kao što sam ti zapovjedio.",Croatian
"Razdijeli, dakle, tu zemlju u baštinu među devet plemena i polovinu plemena  Manašeova.""",Croatian
"Druga polovina plemena Manašeova, a s njome pleme Rubenovo  i Gadovo, primiše svoju baštinu koju im je predao Mojsije preko  Jordana, na istoku. Mojsije, sluga Jahvin, dodijelio im je ovako:",Croatian
"od Aroera, koji se nalazi uz obalu potoka Arnona, i od grada  usred doline, svu visoravan od Medebe do Dibona;",Croatian
"sve gradove  Sihona, kralja amorejskoga, koji je vladao u Hešbonu, sve do  međe sinova Amonovih;",Croatian
"i Gilead, i krajinu gešursku i maakansku  sa svom gorom Hermonom, i sav Bašan do Salke;",Croatian
"a u Bašanu  sve kraljevstvo Oga, koji je vladao u Aštarotu i Edreju i bio  posljednji potomak Refaima. Mojsije ih je pobijedio i protjerao.",Croatian
"Ali sinovi Izraelovi nisu protjerali Gešurce i Maakance,  pa tako ostadoše Gešurci i Maakanci usred Izraela sve do današnjega  dana.",Croatian
"Samo plemenu Levijevu ne dade baštine: Jahve, Bog Izraelov, njegova je baština, kao što je rekao.",Croatian
Mojsije dade plemenu sinova Rubenovih dijelove po njihovim  porodicama.,Croatian
"Primili su zemlju od Aroera, koji leži uz obalu  potoka Arnona, i od grada koji je u sredini doline i svu visoravan  kod Medebe;",Croatian
"Hešbon sa svim njegovim gradovima koji leže na  visoravni: Dibon, Bamot Baal, Bet Baal Meon;",Croatian
"Jahas, Kedemot, Mefaat;",Croatian
"Kirjatajim, Sibmu i Seret Hašahar na gori iznad  doline;",Croatian
"Bet Peor, Ašdot Hapisgu, Bet Haješimot;",Croatian
"sve gradove  na visoravni i sve kraljevstvo Sihona, amorejskog kralja, koji  je vladao u Hešbonu. Mojsije ga je pobijedio kao i knezove midjanske:  Avija, Rekema, Sura, Hura, Reba, podanike Sihonove, koji su živjeli  u toj zemlji;",Croatian
"i vrača Bileama, sina Beorova, ubili su sinovi  Izraelovi oštricom mača s ostalim žrtvama.",Croatian
Međa sinova Rubenovih  bijaše Jordan. To je bila baština sinova Rubenovih po njihovim  porodicama: gradovi i sela njihova.,Croatian
"Onda dade Mojsije plemenu Gadovu, sinovima Gadovim, dijelove  po porodicama njihovim.",Croatian
"Primili su u posjed: Jazer i sve  gradove gileadske, polovinu zemlje sinova Amonovih sve do Aroera, nasuprot Rabi,",Croatian
"i od Hešbona do Ramat Hamispe i Betonima, i od Mahanajima do pokrajine Lo-Debar;",Croatian
"a u dolini: Bet Haram, Bet Nimru, Sukot i Safon, to jest ostatak kraljevstva Sihona, kralja hešbonskoga; Jordan s obalom sve do kraja Kineretskoga  mora, na istočnoj strani Jordana.",Croatian
"To je baština sinova Gadovih, po njihovim porodicama, gradovi i sela njihova.",Croatian
Mojsije je dao dio polovini plemena Manašeova po njegovim  porodicama.,Croatian
"Dobili su u posjed zemlju od Mahanajima, sav  Bašan, sve kraljevstvo Oga, kralja bašanskoga, i sva Sela Jairova  što su u Bašanu - šezdeset gradova.",Croatian
"A polovina Gileada, Aštarot  i Edrej, gradovi kraljevstva Ogova u Bašanu, pripali su sinovima  Makira, sina Manašeova, i to polovini sinova Makirovih po njihovim  porodicama.",Croatian
"Tako je Mojsije bio podijelio baštine na Moapskim poljanama, s druge strane Jordana, istočno od Jerihona.",Croatian
"Levijevu plemenu  ne dade Mojsije baštine: Jahve, Bog Izraelov, njihova je baština, kao što im je sam rekao.",Croatian
"Ovo je što su dobili u baštinu sinovi Izraelovi u zemlji kanaanskoj  - što su im razdijelili u baštinu svećenik Eleazar i Jošua, sin  Nunov, i glavari porodica izraelskih plemena.",Croatian
"Ždrijebom su  razdijelili baštinu, kao što je Jahve odredio preko Mojsija,  među devet plemena i polovinu desetoga plemena.",Croatian
"Mojsije je  odredio baštinu dvama plemenima i polovini desetog plemena s  onu stranu Jordana, a levitima nije dao baštine među njima.",Croatian
Jer  bijahu dva plemena sinova Josipovih: Manašeovo i Efrajimovo.  A levitima nisu dali dijela u zemlji nego gradove za prebivanje  i pašnjake za njihovu stoku i za blago njihovo.,Croatian
"Kako je Jahve  zapovjedio Mojsiju, tako su učinili sinovi Izraelovi pri diobi  zemlje.",Croatian
"Sinovi Judini pristupe k Jošui u Gilgalu, a Kaleb, sin  Jefuneov, Kenižanin, reče mu: ""Ti znaš što je Jahve rekao Mojsiju, čovjeku Božjem, za mene i za tebe u Kadeš Barnei.",Croatian
"Bilo mi  je četrdeset godina kad me posla Mojsije, sluga Jahvin, iz Kadeš  Barnee da uhodim zemlju. I donio sam mu izvješće kako sam najbolje  znao.",Croatian
"Braća koja su pošla sa mnom uplašila su srce naroda, ali sam ja vršio volju Jahve, Boga svojega.",Croatian
"I onoga se dana  zakle Mojsije: 'Zemlja kojom je stupala noga tvoja pripast će  tebi i sinovima tvojim u vječnu baštinu, jer si vršio volju Jahve, Boga mojega.'",Croatian
"I vidiš, Jahve me sačuvao u životu, kao što  je rekao. Već je prošlo četrdeset i pet godina kako je Jahve  to obećao Mojsiju, dok je Izrael još išao pustinjom; sada mi  je osamdeset i pet godina,",Croatian
"ali sam još i danas snažan kao  što sam bio onoga dana kad me Mojsije poslao kao uhodu. Kao nekoć, i sada je moja snaga u meni, za borbu, da odem i da se vratim.",Croatian
"Daj mi sada ovo gorje, koje mi je Jahve obećao onoga dana.  Sam si čuo onoga dana. Ondje su Anakovci, a i gradovi su im veliki  i tvrdi. Ako je Jahve sa mnom, protjerat ću ih, kako je to obećao  Jahve.""",Croatian
"Tada ga Jošua blagoslovi i dade Kalebu, sinu Jefuneovu, Hebron u baštinu.",Croatian
"Hebron je pripao u baštinu Kalebu, sinu  Jefuneovu, Kenižaninu, sve do danas, jer je Kaleb vršio volju  Jahve, Boga Izraelova.",Croatian
Hebron se prije zvao Kirjat Arba;  a Arba bijaše velik čovjek među Anakovcima. I počinu zemlja od rata.,Croatian
"Dio što je pripao plemenu sinova Judinih, po njihovim porodicama, bijaše prema granici edomskoj, na jug do Sinske pustinje, na  krajnjem jugu.",Croatian
A južna im međa išla od kraja Slanoga mora  od zaljeva što je na jugu;,Croatian
"izlazila je onda južno od Akrabimskog  uspona, pružala se preko Sina i uzlazila južno od Kadeš Barnee, prelazila Hesron, penjala se k Adari i odatle okretala prema  Karkai,",Croatian
potom prelazila Asmon i dopirala do Potoka egipatskog  i najposlije izbijala na more. To vam je južna međa.,Croatian
Na istoku  je međa bila: Slano more do ušća Jordana. Sjeverna je međa počinjala  od Slanog mora kod ušća Jordana.,Croatian
"Odatle je međa uzlazila u  Bet-Hoglu, tekla sjeverno uz Bet-Arabu, išla gore na Kamen Bohana, sina Rubenova.",Croatian
"Međa se zatim dizala od Akorske doline prema  Debiru, okretala na sjever prema Gelilotu, koji leži naprama  Adumimskom usponu, južno od Potoka; dalje je međa prolazila prema  vodama En-Šemeša te izlazila kod En-Rogela.",Croatian
"Odatle se preko  doline Ben-Hinom s juga dizala k Jebusejskom obronku, to jest  k Jeruzalemu. Potom se uspinjala na vrh gore koja prema zapadu  gleda na dolinu Hinon i leži na sjevernom kraju doline Refaima.",Croatian
"S vrha te gore zavijala je međa na izvor Neftoah te izlazila  prema gradovima u gori Efronu da zatim okrene k Baali, to jest  Kirjat Jearimu.",Croatian
"Od Baale međa je okretala na zapad prema  gori Seiru i onda, prolazeći sjeverno od gore Jearima, to jest  Kesalona, spuštala se u Bet-Šemeš te išla k Timni.",Croatian
"Dalje  je međa tekla k sjevernom obronku Ekrona, okretala prema Šikronu, prelazila visove Baale, pružala se do Jabneela da konačno izbije  na more.",Croatian
"Zapadna je međa Veliko more s obalom. To su bile  zemlje sinova Judinih, unaokolo, po porodicama njihovim.",Croatian
"Kaleb, sin Jefuneov, primi dio među sinovima Judinim, kako je Jahve naredio Jošui. Dao mu je Kirjat Arbu, glavni grad  sinova Anakovih - Hebron.",Croatian
"Kaleb protjera odatle tri sina  Anakova: Šešaja, Ahimana i Talmaja, potomke Anakove.",Croatian
"Odatle  krenu na stanovnike Debira, koji se nekoć zvao Kirjat Sefer.",Croatian
"Tada reče Kaleb: ""Tko pokori i zauzme Kirjat Sefer, dat ću  mu svoju kćer Aksu za ženu.""",Croatian
"Zauze ga Otniel, sin Kenaza, brata Kalebova; i dade mu Kaleb svoju kćer Aksu za ženu.",Croatian
"Kad  je prišla mužu, on je nagovori da u svoga oca zatraži polje.  Ona siđe s magarca, a Kaleb je upita: ""Šta hoćeš?""",Croatian
"Ona odgovori:  ""Daj mi blagoslov! Kad si mi dao kraj u Negebu, daj mi i koji  izvor vode."" I on joj dade Gornje i Donje izvore.",Croatian
To je bila baština plemena sinova Judinih po porodicama  njihovim.,Croatian
"Međašni su gradovi plemena sinova Judinih, duž edomske  međe prema jugu, bili: Kabseel, Eder, Jagur;",Croatian
"Kina, Dimona, Adada;",Croatian
"Kedeš, Hasor Jitnan;",Croatian
"Zif, Telem, Bealot;",Croatian
"Novi  Hasor, Kirjat Hesron (to jest Hasor);",Croatian
"Amam, Šema, Molada;",Croatian
"Hasar Gada, Hešmon, Bet-Pelet;",Croatian
"Hasar Šual, Beer Šeba  s pripadnim područjima;",Croatian
"Baala, Ijim, Esem;",Croatian
"Eltolad, Kesil, Horma;",Croatian
"Siklag, Madmana, Sansana;",Croatian
"Lebaot, Šelhim, En  Rimon: svega dvadeset i devet gradova s njihovim selima.",Croatian
"U Dolini: Eštaol, Sora, Ašna;",Croatian
"Zanoah, En Ganim, Tapuah, Haenam;",Croatian
"Jarmut, Adulam, Soko, Azeka;",Croatian
"Šaarajim, Aditajim, Hagedera i Gederotajim: četrnaest gradova s njihovim selima.",Croatian
"Senan, Hadaša, Migdal-Gad;",Croatian
"Dilean, Hamispe, Jokteel;",Croatian
"Lakiš, Boskat, Eglon;",Croatian
"Kabon, Lahmas, Kitliš;",Croatian
"Gederot, Bet-Dagon, Naama, Makeda: šesnaest gradova s njihovim selima.",Croatian
"Libna, Eter, Ašan;",Croatian
"Jiftah, Ašna, Nesib;",Croatian
"Keila, Akzib i Mareša: devet gradova s njihovim selima.",Croatian
Ekron s naseljima i selima njegovim;,Croatian
"od Ekrona pa  do Mora, sve što se nalazi pokraj Ašdoda, s njihovim selima;",Croatian
"Ašdod s naseljima i selima njegovim, Gaza s naseljima i selima  njegovim do Egipatskog potoka i Velikog mora, koje je međa.",Croatian
"A u Gori: Šamir, Jatir, Soko;",Croatian
"Dana, Kirjat Sefer  (to je Debir);",Croatian
"Anab, Eštemoa, Anim;",Croatian
"Gošen, Holon, Gilo:  jedanaest gradova s njihovim selima.",Croatian
"Arab, Duma, Ešean;",Croatian
"Janum, Bet-Tapuah, Afeka,",Croatian
"Humta, Kirjat Arba (to jest Hebron), Sior: devet gradova s njihovim  selima.",Croatian
"Maon, Karmel, Zif, Juta;",Croatian
"Jizreel, Jokdeam, Zanoah;",Croatian
"Hakajin, Gibea, Timna: deset gradova s njihovim selima.",Croatian
"Halhul, Bet-Sur, Gedor;",Croatian
"Maarat, Bet-Anot, Eltekon:  šest gradova s njihovim selima. Tekoa, Efrata (to jest Betlehem), Peor, Etan, Kulon, Tatam, Sores, Karem, Galim, Beter, Manah: jedanaest gradova s njihovim  selima.",Croatian
Kirjat Baal (to jest Kirjat Jearim) i Haraba: dva grada  s njihovim selima.,Croatian
"U pustinji: Bet Haaraba, Midin, Sekaka;",Croatian
"Hanibšan, Slani grad i En-Gedi: šest gradova s njihovim selima.",Croatian
A Jebusejce koji su živjeli u Jeruzalemu nisu mogli protjerati  sinovi Judini. Tako su ostali sa sinovima Judinim u Jeruzalemu  sve do danas.,Croatian
"Sinovima Josipovim pripao je ždrijebom posjed: od Jordana  kod Jerihona, od Jerihonskih voda na istok, pa pustinjom k Betelskoj  gori;",Croatian
od Betel-Luza međa se nastavljala područjem Arkijaca  do Atarota.,Croatian
"Potom se spuštala na zapad do jafletske međe,  sve do Donjeg Bet-Horona i do Gezera, odakle je izlazila na more.",Croatian
To je bila baština Josipovih sinova: Manašea i Efrajima.,Croatian
Područje sinova Efrajimovih po njihovim porodicama bilo  je ovo: međa baštine njihove prema istoku išla je od Atrot Adara  pa do Gornjega Bet-Horona.,Croatian
Odatle se pružala do mora ... (išla  na) Mikmetat na sjeveru i zavijala dalje na istok prema Taanat  Šilu i prolazila s istočne strane do Janoaha.,Croatian
"Od Janoaha spuštala  se u Atarot i Naarat i onda, dotičući se Jerihona, udarala na  Jordan.",Croatian
Od Tapuaha išla je ta međa prema zapadu do potoka  Kane te izbijala na more. To je bila baština plemena sinova Efrajimovih  po njihovim porodicama.,Croatian
A Efrajimovi su sinovi imali sve te  gradove s njihovim selima i još odvojene gradove usred baštine  sinova Manašeovih.,Croatian
"Ali nisu uspjeli otjerati Kanaanaca koji  su živjeli u Gezeru. Tako su Kanaanci ostali među sinovima Efrajimovim  do danas, ali im bijaše nametnuta tlaka.",Croatian
"Ždrijebom je dopao i dio plemenu Manašeovu, jer je Manaše  bio prvenac Josipov. Makiru, prvencu Manašeovu, ocu Gileadovu  - bijaše on ratnik bez premca - pripade Gilead i Bašan.",Croatian
"Dobili  su svoj dio i ostali sinovi Manašeovi po svojim porodicama: sinovi  Abiezerovi, sinovi Helekovi, sinovi Asrielovi; sinovi Šekemovi, sinovi Heferovi i sinovi Šemidini. To su muški potomci Manašea, sina Josipova, po svojim porodicama.",Croatian
"A Selofhad, sin Hefera, sina Gileada, sina Makira, sina Manašeova, nije imao sinova  nego samo kćeri. Evo im imena: Mahla, Noa, Hogla, Milka i Tirsa.",Croatian
"One dođoše pred svećenika Eleazara i pred Jošuu, sina Nunova, i pred glavare govoreći: ""Jahve je zapovjedio Mojsiju da se  i nama dade baština među našom braćom."" I dadoše im po Jahvinoj  zapovijedi baštinu među braćom njihova oca.",Croatian
"Tako je dopalo  Manašeu deset dijelova, povrh gileadske i bašanske zemlje, koje  su s onu stranu Jordana.",Croatian
"Kćeri Manašeove dobiše baštinu među  njegovim sinovima, a zemlja gileadska pripala je drugim sinovima  Manašeovim.",Croatian
"Međa je Manašeova išla od Ašera do Mikmetata, koji leži  nasuprot Šekemu, a zatim zavijala desno prema Jašibu na izvoru  Tapuahu.",Croatian
"Pokrajina Tapuah pripadaše Manašeu, ali sam Tapuah  na međi Manašeovoj pripadaše sinovima Efrajimovim.",Croatian
Međa je  silazila do potoka Kane. Južno od potoka bili su i ovi gradovi  što su Efrajimovim sinovima pripadali između Manašeovih gradova;  a zemlja se Manašeova nalazila na sjeveru i izbijala na more.,Croatian
"Područje s juga pripadalo je Efrajimu, na sjeveru Manašeu, a more im bi međa; na sjeveru su graničili s Ašerom, a s Jisakarom  na istoku.",Croatian
"Manašeu pripadahu u Jisakaru i Ašeru: Bet-Šean  sa svojim selima, Jibleam sa svojim selima, stanovnici Dora sa  svojim selima, stanovnici En-Dora sa svojim selima, stanovnici  Taanaka sa svojim selima, stanovnici Megida sa svojim selima;  dakle: tri područja.",Croatian
Ali Manašeovi sinovi nisu mogli osvojiti  te gradove i zato su Kanaanci ostali u tom kraju.,Croatian
"Ali kad  su ojačali sinovi Izraelovi, nametnuše Kanaancima tlaku, ali  ih nisu uspjeli protjerati.",Croatian
"Obrate se tada Josipovi sinovi Jošui i upitaju: ""Zašto  si nam dao u baštinu prema jednom ždrijebu, samo jedan dio, kad  smo mnogobrojni i Jahve nas dosad blagoslivljao?""",Croatian
"Jošua im  odgovori: ""Kad ste narod mnogobrojan, pođite u šumu i krčite  ondje sebi zemlje u periškoj i refaimskoj krajini, ako vam je  pretijesna gora Efrajimova.""",Croatian
"A sinovi Josipovi rekoše: ""Gora  nam ova neće biti dosta, a svi Kanaanci koji žive u ravnici imaju  željezna kola, oni što su u Bet-Šeanu i selima njegovim i oni  koji su u dolini jizreelskoj.""",Croatian
"Tada odgovori Jošua domu Josipovu, i Efrajimu i Manašeu:  ""Vi ste brojan narod i imate silnu snagu. Zato nećeš dobiti samo  jedan ždrijeb:",Croatian
"neka gora bude tvoja. Ako je šumovita, iskrči  je pa će obronci biti posjed doma tvoga. Istjerat ćeš sigurno  Kanaance ako i imaju željezna kola, ako i jesu jaki.""",Croatian
"Sabrala se zajednica sinova Izraelovih u Šilo, i ondje razapeše  Šator sastanka. Sva im se zemlja pokorila.",Croatian
Ali ostade među  sinovima Izraelovim još sedam plemena koja nisu primila svoje  baštine.,Croatian
"Tada im reče Jošua: ""Dokle ćete oklijevati da pođete  i zaposjednete zemlju koju vam je dao Jahve, Bog vaših otaca?",Croatian
"Izaberite po tri čovjeka iz svakoga plemena, a ja ću ih poslati  da popišu svu zemlju za diobu. Kad se vrate k meni,",Croatian
"razdijelit  ću zemlju na sedam dijelova. Neka Juda ostane na svome području  na jugu, a Josipov dom neka ostane u svome kraju na sjeveru.",Croatian
"A vi raspišite zemlju na sedam dijelova i donesite mi amo  da bacim ždrijeb za vas ovdje pred Jahvom, Bogom našim.",Croatian
"Leviti  neće imati dijela među vama jer je svećeništvo Jahvino njihova  baština; a Gad, Ruben i polovina plemena Manašeova primili su  svoju baštinu na istočnoj strani Jordana - onu koju im je dao  Mojsije, sluga Jahvin.""",Croatian
"Spreme se ti ljudi na put, a Jošua zapovjedi onima koji  su pošli popisati zemlju: ""Idite i obiđite svu zemlju i opišite  je, pa se onda vratite k meni da bacim ždrijeb ovdje pred Jahvom  u Šilu.""",Croatian
"Odoše oni ljudi, prođoše zemljom i u knjigu popisaše  sve gradove u sedam dijelova, pa se vratiše k Jošui u tabor u  Šilu.",Croatian
A Jošua baci za njih ždrijeb u Šilu pred Jahvom i ondje  razdijeli Jošua zemlju sinovima Izraelovim po njihovim dijelovima  plemenskim.,Croatian
I pade ždrijeb na pleme sinova Benjaminovih po njihovim  porodicama: utvrdi se da je njihov dio između dijela sinova Judinih  i sinova Josipovih.,Croatian
"Sjeverna im se međa protezala od Jordana  te išla uza sjeverni obronak Jerihona, uspinjala se sa zapada  na goru i završavala se u pustinji Bet-Avenu.",Croatian
"Odatle je išla  k Luzu, k južnom obronku Luza, to jest Betela; spuštala se zatim  u Atrot-Adar, kraj brda koje je južno od Donjeg Bet-Horona.",Croatian
"Međa  se dalje savijala i okretala sa zapada prema jugu, od gore koja  se diže nasuprot Bet-Horonu s juga, i svršavala se kod Kirjat  Baala, danas Kirjat Jearima, grada sinova Judinih. To je zapadna  strana.",Croatian
"Južna se strana počinjala od granice Kirjat Jearima, pa se pružala na zapad k vrelu Neftoahu;",Croatian
"potom se spuštala  međa do kraja gore koja je prema dolini Ben-Hinomu, na sjeveru  refaimske nizine, silazila zatim u dolinu Hinom uz Jebusejski  obronak i dosegla do izvora Rogela.",Croatian
"Zatim se savijala od  sjevera te izlazila na En-Šemeš i doticala Gelilot, koji se diže  prema Adumimskom usponu, i silazila na Kamen Bohana, sina Rubenova.",Croatian
Prolazila je zatim obronkom sa sjeverne strane prema Bet-Haarabi  i silazila do Arabe.,Croatian
"Dalje je tekla međa uz obronak Bet-Hogle  prema sjeveru i svršavala se na sjevernom Jeziku Slanog mora, do južnog kraja Jordana. To je južna međa.",Croatian
"Jordan je pak  bio međa s istočne strane. To je baština sinova Benjaminovih, s njihovim međama unaokolo po porodicama njihovim.",Croatian
"Gradovi plemena sinova Benjaminovih po porodicama njihovim  jesu: Jerihon, Bet-Hogla, Emek Kesis;",Croatian
"Bet-Haaraba, Samarajim, Betel;",Croatian
"Avim, Para, Ofra;",Croatian
"Kefar Haamona, Ofni i Gaba:  dvanaest gradova s njihovim selima.",Croatian
"Gibeon, Rama, Beerot;",Croatian
"Mispe, Kefira i Mosa;",Croatian
"Rekem, Jirpeel, Tarala;",Croatian
"Sela Haelef, Jebus (to je Jeruzalem), Gibat  i Kirjat: četrnaest gradova s njihovim selima. To je baština  sinova Benjaminovih po porodicama njihovim.",Croatian
"Drugi ždrijeb izađe za Šimuna, za pleme sinova Šimunovih po  porodicama njihovim: njihova je baština bila usred sinova Judinih.",Croatian
"Dodijeljena im je kao baština: Beer Šeba, Šeba, Molada;",Croatian
"Hasar  Šual, Bala, Esem;",Croatian
"Eltolad, Betul, Horma,",Croatian
"Siklag, Bet-Hamarkabot, Hasar Susa,",Croatian
Bet-Lebaot i Šaruhen: trinaest gradova i njihova  sela.,Croatian
"Ajin, Rimon, Eter i Ašan: četiri grada s njihovim selima.",Croatian
"I sva naselja što su oko tih gradova, do Baalat Beera, Ramat  Negeba. To je baština plemena sinova Šimunovih po porodicama  njihovim.",Croatian
"Baština je sinova Šimunovih bila od dijela sinova  Judinih, jer dio dodijeljen sinovima Judinim bijaše za njih prevelik.  Zato su sinovi Šimunovi dobili svoju baštinu usred njihova područja.",Croatian
"Treći ždrijeb izađe za sinove Zebulunove po porodicama  njihovim: njihovo je područje sezalo do Sarida,",Croatian
"odakle im  se međa na zapadu penjala do Marale, doticala Dabešet i dopirala  do potoka koji je nasuprot Jokneamu.",Croatian
"Od Sarida je međa okretala  prema istoku, sve do međe Kislot Tabora, odakle je izlazila do  Dabrata i uspinjala se do Jafije.",Croatian
"A odatle je išla opet prema  istoku, na Git Hefer i na Ita Kasin, izlazila na Rimon i vraćala  se do Nee.",Croatian
Onda je okretala sa sjevera oko Hanatona i završavala  se u dolini Jiftah-Elu.,Croatian
"Pa Katat, Nahalal, Šimron, Jidalu  i Betlehem: dvanaest gradova s njihovim selima.",Croatian
To je bila  baština sinova Zebulunovih po porodicama njihovim: ti gradovi  s njihovim selima.,Croatian
"Četvrti je ždrijeb izašao za Jisakara, za sinove Jisakarove  po njihovim porodicama.",Croatian
"A posjed im je bio: Jizreel, Hakesulot, Šunem;",Croatian
"Hafarajim, Šion, Anaharat;",Croatian
"Harabit, Kišjon, Ebes;",Croatian
"Remet i En-Ganim, En-Hada i Bet-Pases.",Croatian
"Potom međa dotiče  Tabor, Šahasimu i Bet-Šemeš i izlazi na Jordan: šesnaest gradova  s njihovim selima.",Croatian
To je baština plemena sinova Jisakarovih  po porodicama njihovim: ti gradovi s njihovim selima.,Croatian
Peti ždrijeb iziđe za pleme sinova Ašerovih po njihovim  porodicama.,Croatian
"Njihova je zemlja bila: Helkat, Hali, Beten,  Akšaf,",Croatian
"Alamelek, Amad, Mišal. Na zapadu je međa doticala  Karmel i Šihor Libnat.",Croatian
"Zatim je okretala prema sunčanom istoku  do Bet-Dagona i doticala se Zebuluna i doline Jiftahela sa sjevera;  protezala se dalje Bet-Haemekom i Neielom i dosezala slijeva  Kabul,",Croatian
"pa Abdon, Rehob, Hamon i Kanu sve do Velikog Sidona.",Croatian
"Međa je tada zavijala prema Rami i do tvrdoga grada Tira  te je okretala prema Hosi i izlazila na more. Obuhvaćala je Mehaleb, Akzib,",Croatian
"Ako, Afek i Rehob: dvadeset i dva grada s njihovim  selima.",Croatian
To je baština plemena sinova Ašerovih po porodicama  njihovim: ti gradovi i njihova sela.,Croatian
Šesti ždrijeb izađe za sinove Naftalijeve po njihovim  porodicama.,Croatian
"Njihova međa ide od Helefa i od Hrasta u Saananimu, od Adami Hanekeba i Jabneela do Lakuma i izbija na Jordan.",Croatian
"Potom  međa okreće na zapad k Aznot Taboru i pruža se odande prema Hukoku;  na jugu se dotiče Zebuluna, na zapadu Ašera, na istoku Jordana.",Croatian
"Utvrđeni gradovi bijahu Hasidim, Ser, Hamat, Rakat, Kineret;",Croatian
"Adama, Rama, Hasor,",Croatian
"Kedeš, Edrej, En-Hasor;",Croatian
"Jiron, Migdal-El, Horem, Bet-Anat, Bet-Šemeš: devetnaest gradova s  njihovim selima.",Croatian
To je baština plemena Naftalijevih sinova  po porodicama njihovim: ti gradovi i njihova sela.,Croatian
Izađe sedmi ždrijeb za pleme sinova Danovih po porodicama  njihovim.,Croatian
"Područje baštine njihove bilo je: Sora, Eštaol, Ir Šemeš,",Croatian
"Šaalabin, Ajalon, Jitla,",Croatian
"Elon, Timna, Ekron,",Croatian
"Elteke, Gibeton, Baalat,",Croatian
"Jehud, Bene-Berak, Gat-Rimon,",Croatian
Me-Hajarkon i Harakon s područjem prema Jafi.,Croatian
"Ali područje sinova Danovih bilo je za njih pretijesno;  zato udare Danovi sinovi na Lešem, osvoje ga i sve pobiju oštricom  mača; zaposjednu grad, nastane se u njemu i Lešem prozovu Dan, po imenu Dana, oca svoga.",Croatian
To je baština plemena sinova Danovih  po porodicama njihovim: ti im gradovi i sela njihova.,Croatian
"Kada završe diobu zemlje ždrijebom i utvrde njezine međe, dadu Izraelci Jošui, sinu Nunovu, baštinu u svojoj sredini.",Croatian
Po zapovijedi Jahvinoj dali su mu grad koji je sebi želio:  Timnat-Serah u Efrajimovoj gori; on utvrdi taj grad i nastani  se u njemu.,Croatian
"To su baštine koje su svećenik Eleazar i Jošua, sin Nunov, i glavari izraelskih plemena podijelili ždrijebom među plemena  izraelska u Šilu, pred Jahvom, na vratima Šatora sastanka. Tako  je zavšena razdioba zemlje.",Croatian
Jahve reče Jošui:,Croatian
"""Kaži sinovima Izraelovim i reci im:  'Odredite sebi gradove-utočišta za koje sam vam govorio preko  Mojsija,",Croatian
da bi onamo mogao pobjeći ubojica koji nehotice ubije  koga i da vam budu utočišta od krvnoga osvetnika.,Croatian
"Ako ubojica  utekne u koji od tih gradova, neka stane pred gradska vrata i  neka starješinama toga grada iznese svoju stvar. Oni neka ga  prime u svoj grad i odrede mu mjesto gdje će prebivati među njima.",Croatian
"Ako ga krvni osvetnik progoni, ne smiju izručiti ubojicu u  njegove ruke: tÓa nehotice je ubio svoga bližnjega, a ne iz mržnje.",Croatian
"Ubojica neka ostane u tom gradu sve dok ne stupi pred sud  zajednice ili do smrti velikoga svećenika koji bude u ono vrijeme.  Tada neka se ubojica vrati i neka ode u svoj grad i svome domu  - u grad iz kojega je utekao.'""",Croatian
"I posvete Kedeš u Galileji, u Naftalijevoj gori; Šekem  u Efrajimovoj gori; Kirjat-Arbu, to jest Hebron, u Judinoj gori.",Croatian
"S druge strane Jordana, istočno od Jerihona, odrede Beser  u pustinji, u ravnici plemena Rubenova, i Ramot u Gileadu od  plemena Gadova, i Golan u Bašanu od plemena Manašeova.",Croatian
"To  su bili gradovi određeni svim Izraelcima i došljacima koji borave  među njima: ovamo je mogao uteći svaki koji nehotice drugoga  ubije, a da sam ne pogine od osvetničke ruke dok ne izađe na  sud, pred zajednicu.",Croatian
"Pođoše tada glavari levitskih obitelji k svećeniku Eleazaru  i Jošui, sinu Nunovu, i plemenskim glavarima Izraela.",Croatian
"I rekoše im u Šilu, u zemlji kanaanskoj: ""Jahve je zapovjedio  preko Mojsija da nam se dadu gradovi gdje ćemo živjeti i pašnjaci  oko njih za našu stoku.""",Croatian
"Izraelci dadoše levitima od svoje  baštine, po zapovijedi Jahvinoj, ove gradove s njihovim pašnjacima.",Croatian
"Iziđe, dakle, ždrijeb za porodice Kehatove: levitima, potomcima  svećenika Arona, pripade trinaest gradova od plemena Judina,  Šimunova i Benjaminova;",Croatian
ostalim sinovima Kehatovim pripalo  je ždrijebom po porodicama deset gradova od plemena Efrajimova  i Danova i od polovine plemena Manašeova.,Croatian
"Sinovi Geršonovi  dobiše po porodicama trinaest gradova od plemena Jisakarova,  Ašerova i Naftalijeva i od polovine plemena Manašeova u Bašanu.",Croatian
"Merarijevim sinovima po njihovim porodicama pripalo je dvanaest  gradova od plemena Rubenova, Gadova i Zebulunova.",Croatian
"Tako Izraelci ždrijebom dodijeliše levitima te gradove  s pašnjacima, kako bijaše zapovjedio Jahve preko Mojsija.",Croatian
Od plemena sinova Judinih i od plemena sinova Šimunovih  dodijeljeni su bili ovi gradovi koji se poimence navode:,Croatian
"sinovima  Aronovim u levitskim porodicama Kehatovim, jer je prvi ždrijeb  bio za njih,",Croatian
"pripade Kirjat-Arba, glavni grad Anakovaca,  to jest Hebron, u Judinoj gori, s pašnjacima unaokolo.",Croatian
"Ali  polja oko toga grada sa selima unaokolo bila su već dana u baštinu  Kalebu, sinu Jefuneovu.",Croatian
Sinovima svećenika Arona pripade  grad-utočište Hebron s pašnjacima i Libna s pašnjacima;,Croatian
"Jatir  s pašnjacima, Eštemoa s pašnjacima,",Croatian
"Holon s pašnjacima, Debir  s pašnjacima,",Croatian
"Ašan s pašnjacima, Juta s pašnjacima, Bet-Šemeš  s pašnjacima. Dakle, devet gradova od ona dva plemena.",Croatian
"Od  plemena Benjaminova: Gibeon s pašnjacima, Geba s pašnjacima,",Croatian
"Anatot s pašnjacima, Almon s pašnjacima. Dakle, četiri grada.",Croatian
"Tako su svećenici, sinovi Aronovi, dobili svega trinaest  gradova s njihovim pašnjacima.",Croatian
Ostalim levitima u porodicama sinova Kehatovih ždrijebom  su pripali gradovi plemena Efrajimova.,Croatian
"Dali su im grad-utočište  Šekem s pašnjacima njegovim na Efrajimovoj gori, zatim Gezer  s pašnjacima,",Croatian
"Kibsajim s pašnjacima, Bet-Horon s pašnjacima.  Dakle, četiri grada.",Croatian
"Od plemena Danova dobili su: Elteku  s pašnjacima i Gibeton s pašnjacima,",Croatian
"Ajalon s pašnjacima  i Gat-Rimon s pašnjacima. Dakle, četiri grada.",Croatian
"Od polovine  plemena Manašeova: Tanak s pašnjacima i Jibleam s pašnjacima.  Dakle, dva grada.",Croatian
U svemu: deset su gradova s pašnjacima  dobile porodice ostalih sinova Kehatovih.,Croatian
"Geršonovim sinovima, porodicama levitskim, dadoše od  polovine plemena Manašeova grad-utočište Golan u Bašanu i Aštarot  s njihovim pašnjacima. Dakle, dva grada.",Croatian
"Od plemena Jisakarova:  Kišon s pašnjacima, Dabrat s pašnjacima,",Croatian
"Jarmut s pašnjacima  i En-Ganim s pašnjacima. Dakle, četiri grada.",Croatian
"Od plemena  Ašerova: Mišal s pašnjacima, Abdon s pašnjacima,",Croatian
"Helkat s  pašnjacima i Rehob s pašnjacima. Dakle, četiri grada.",Croatian
"Od  plemena Naftalijeva: grad-utočište Kedeš u Galileji s pašnjacima, Hamot Dor s pašnjacima i Kartan s pašnjacima. Dakle, tri grada.",Croatian
Svega Geršonovih gradova po porodicama njihovim bijaše trinaest  gradova s pašnjacima.,Croatian
"Porodicama sinova Merarijevih, preostalim levitima, dali  su od plemena Zebulunova: Jokneam s pašnjacima, Kartu s pašnjacima,",Croatian
"Rimon s pašnjacima, Nahalal s pašnjacima. Dakle, četiri  grada.",Croatian
"S onu stranu Jordana od plemena Rubenova dadoše im  grad-utočište Beser s pašnjacima na pustinjskoj visoravni, Jahas  s pašnjacima,",Croatian
"Kedemot s pašnjacima, Mefaat s pašnjacima.  Dakle, četiri grada.",Croatian
"Od plemena Gadova: grad-utočište Ramot  u Gileadu s pašnjacima, Mahanajim s pašnjacima,",Croatian
"Hešbon s  pašnjacima, Jazer s pašnjacima. Dakle, četiri grada.",Croatian
"U svemu  bijaše dodijeljeno ždrijebom porodicama sinova Merarijevih, preostalim  levitima, dvanaest gradova.",Croatian
Tako usred baštine sinova Izraelovih bijaše četrdeset  i osam levitskih gradova s pašnjacima.,Croatian
Svaki je taj grad  imao pašnjake unaokolo. Tako je bilo sa svima spomenutim gradovima.,Croatian
Tako je Jahve predao Izraelcima svu zemlju za koju se  zakleo da će je dati ocima njihovim. Primili su je u posjed i  nastanili se u njoj.,Croatian
"I dade im Jahve da otpočinu u miru na  svim međama, kako se bijaše zakleo njihovim ocima. Nitko im od  njihovih neprijatelja ne bijaše kadar odoljeti. Sve im je njihove  neprijatelje predao Jahve u ruke.",Croatian
Od svih obećanja što ih  je Jahve dao domu Izraelovu nijedno ne osta neispunjeno. Sve  se ispunilo.,Croatian
Tada sazove Jošua sinove Rubenove i Gadove i polovinu plemena  Manašeova,Croatian
"i reče im: ""Izvršili ste sve što vam je Mojsije, sluga Jahvin, zapovjedio i poslušali ste me u svemu što sam  vam zapovjedio.",Croatian
"Niste ostavili svoje braće unatoč dugom vojevanju  do današnjega dana i vršili ste vjerno zapovijedi Jahve, Boga  svojega.",Croatian
"Sada je Jahve, Bog vaš, dao mir braći vašoj, kako  im bijaše obećao. Vratite se sada u svoje šatore, u zemlju koju  vam je dao Mojsije, sluga Jahvin, u baštinu s onu stranu Jordana.",Croatian
"Samo pazite da vršite zapovijedi i Zakon što vam ga dade Mojsije, sluga Jahvin: da ljubite Jahvu, Boga svojega, da uvijek idete  putovima njegovim, da čuvate zapovijedi njegove, da se držite  uz njega i da mu služite svim srcem i svom dušom.""",Croatian
"I blagoslovi  ih Jošua i otpusti, a oni se zatim vrate u svoje šatore.",Croatian
"Mojsije bijaše jednoj polovini plemena Manašeova dao baštinu  u Bašanu; a drugoj polovini dade je Jošua usred njihove braće  zapadno od Jordana. Otpuštajući ih u njihove šatore, Jošua ih  blagoslovi.",Croatian
"I reče im: ""Vratite se u svoje šatore s velikim  blagom i s mnogom stokom, sa srebrom, zlatom, tučem, željezom  i haljinama u izobilju i podijelite plijen od neprijatelja svojih  s braćom svojom.""",Croatian
"Vratiše se sinovi Rubenovi i sinovi Gadovi i polovina  plemena Manašeova; odoše od sinova Izraelovih iz Šila u zemlji  kanaanskoj da krenu u zemlju gileadsku, na svoju baštinu koju  su zaposjeli, kako im je zapovjedio Jahve preko Mojsija.",Croatian
"Kad  su stigli do jordanskog područja u zemlji kanaanskoj, podigoše  sinovi Rubenovi, sinovi Gadovi i polovina plemena Manašeova žrtvenik  na Jordanu, žrtvenik velik, izdaleka se vidio.",Croatian
"Čuli Izraelci  gdje se govori: ""Evo, sinovi Rubenovi, sinovi Gadovi i polovina  plemena Manašeova podigoše žrtvenik prema zemlji kanaanskoj,  kod Jordana, na izraelskoj strani.""",Croatian
Na to se skupi sva zajednica sinova Izraelovih u Šilu  da pođu u boj na njih.,Croatian
"Izraelci sinovima Rubenovim, sinovima Gadovim i polovini  plemena Manašeova u gileadsku zemlju poslaše Pinhasa, sina svećenika  Eleazara,",Croatian
"i s njime deset knezova, po jednoga rodovskog glavara  od svakoga plemena Izraelova, a svaki je od njih bio glavar obitelji  među tisućama porodica Izraelovih.",Croatian
"I kad oni dođoše k sinovima  Rubenovim, sinovima Gadovim i polovini plemena Manašeova u zemlju  gileadsku, rekoše im:",Croatian
"""Evo što veli sva zajednica Jahvina:  'Što znači nevjera koju činite protiv Jahve, Boga Izraelova?  Zašto se odvrgoste danas od Jahve i, podigavši žrtvenik, zašto  se bunite protiv Jahve?",Croatian
"Zar vam nije dosta zločina iz Peora, od kojega se nismo očistili do dana današnjega i zbog kojega  je došao pomor na zajednicu Jahvinu?",Croatian
"Ako se danas odvraćate  od Jahve i bunite se danas protiv njega, neće li se sutra izliti  njegov gnjev na svu zajednicu Izraelovu?",Croatian
"Ili vam je možda  zemlja vaše baštine nečista? Onda prijeđite u zemlju baštine  Jahvine, u kojoj je Jahvino Prebivalište, i prebivajte među nama.  Ali se ne bunite protiv Jahve i ne bunite se protiv nas dižući  sebi žrtvenik mimo žrtvenik Jahve, Boga našega.",Croatian
"Nije li se  Akan, Zerahov sin, sam ogriješio o 'herem' te se oborila srdžba  na svu zajednicu Izraelovu? Zar nije umro zbog krivice svoje?'""",Croatian
"Tada odgovoriše sinovi Rubenovi, sinovi Gadovi i polovina  plemena Manašeova govoreći plemenskim glavarima Izraelovim:",Croatian
"""Bog, Bog Jahve, Bog nad bogovima, Jahve zna i neka zna Izrael: ako  je to bila pobuna ili nevjernost prema Jahvi, neka nam uskrati  svoju pomoć danas;",Croatian
"ako smo podigli žrtvenik da se odvrgnemo  od Jahve i da prinosimo žrtve paljenice, prinosnice i žrtve pričesnice, neka nam onda sudi Jahve!",Croatian
"Učinismo to od brige i skrbi i  rekosmo: 'Jednoga će dana sinovi vaši reći našima: Što vam je  zajedničko s Jahvom, Bogom Izraelovim?",Croatian
"Zar nije, sinovi Rubenovi  i sinovi Gadovi, postavio Jahve između vas i nas među našu -  Jordan? Vi nemate dijela s Jahvom.' I tako bi sinovi vaši mogli  učiniti da se sinovi naši odvrate te ne štuju Jahvu.",Croatian
"Zato  smo rekli: 'Podignimo žrtvenik, ali ne za žrtve paljenice niti  za klanice,",Croatian
"nego da bude svjedočanstvo između nas i vas,  među potomcima našim, da želimo služiti Jahvi paljenicama, klanicama  i pričesnicama. Tako da ne mognu jednom vaši sinovi reći našima:  Nemate dijela s Jahvom.'",Croatian
"Ako bi kada tako rekli nama i potomcima  našim, mogli bismo odgovoriti: 'Pogledajte slog žrtvenika Jahvina  što su ga podigli oci naši ne za žrtve paljenice ni klanice,  nego za svjedočanstvo između nas i vas.'",Croatian
"Nije nam ni na kraj  pameti pomisao da se bunimo protiv Jahve i da se odvraćamo od  njega dižući žrtvenik za žrtve paljenice, prinosnice i klanice, mimo žrtvenik Jahve, Boga našega, koji je pred njegovim Prebivalištem!""",Croatian
"Kad svećenik Pinhas, knezovi zbora i glavari izraelskih  plemena koji su bili s njim čuše riječi koje im rekoše sinovi  Gadovi, sinovi Rubenovi i sinovi Manašeovi, umiriše se.",Croatian
"Tada  svećenik Pinhas, sin Eleazarov, odgovori sinovima Rubenovim,  sinovima Gadovim i sinovima Manašeovim: ""Spoznali smo sada da  je Jahve među nama, jer mu se niste iznevjerili: tako ste sačuvali  sinove Izraelove od kazne Jahvine.""",Croatian
"Svećenik Pinhas, sin Eleazarov, i knezovi odoše od sinova  Rubenovih i sinova Gadovih i vratiše se iz zemlje gileadske u  kanaansku k sinovima Izraelovim i kazaše im odgovor.",Croatian
Izraelovim  sinovima bijaše drag taj odgovor: hvalili su Boga i odustali  su od nauma da udare na njih i da opustoše zemlju u kojoj su  živjeli sinovi Rubenovi i sinovi Gadovi.,Croatian
"Sinovi Rubenovi  i sinovi Gadovi nazvali su žrtvenik ""Ed"" - ""Svjedočanstvo"", jer  rekoše: ""To je svjedočanstvo među nama: Jahve je Bog.""",Croatian
"Proteklo je mnogo dana kako je Jahve dao Izraelu da otpočine  od svih neprijatelja unaokolo. I Jošua bijaše ostario, zašao  u godine.",Croatian
"Dozva zato Jošua sve Izraelce, starješine, glavare, suce i upravitelje njihove i reče im: ""Ostario sam i odmakao  u godinama.",Croatian
"Vi ste bili svjedoci svega što je Jahve, Bog vaš, pred vašim očima učinio svim narodima radi vas: Jahve, Bog vaš, borio se za vas.",Croatian
"Vidite, razdijelio sam ždrijebom u baštinu  vašim plemenima sve narode koji su ostali i sve one narode koje  sam istrijebio od Jordana do Velikog mora na zapadu.",Croatian
"Jahve, Bog vaš, sam će ih goniti ispred vas i otjerat će ih ispred  vas i zaposjest ćete njihovu zemlju, kao što vam je obećao Jahve, Bog vaš.",Croatian
"Budite, dakle, postojani i sve čvršći u tome da čuvate  i vršite sve što je napisano u Knjizi zakona Mojsijeva i da ne  odstupite od toga ni desno ni lijevo.",Croatian
Ne miješajte se s tim  narodima koji ostadoše među vama; i ne spominjite imena njihovih  bogova niti se kunite njima; nemojte im služiti i ne klanjajte  se njima.,Croatian
"Nego se držite Jahve, Boga svoga, kako ste činili  do danas.",Croatian
Jahve je protjerao ispred vas velike i moćne narode  i nitko se nije do danas mogao održati pred vama.,Croatian
"Jedan je  od vas tjerao pred sobom tisuću, jer se Jahve, Bog vaš, borio  za vas, kao što vam je obećao.",Croatian
"Brižno pazite da ljubite Jahvu, Boga svojega, jer se radi o vašem životu.",Croatian
"Jer ako se odmetnete i prionete uz ostatak onih naroda  koji preostaše među vama i s njima se povežete tazbinom i pomiješate  se s njima i oni s vama,",Croatian
"znajte dobro da će Jahve, Bog vaš, prestati goniti te narode ispred vas; oni će vam postati zamka  i mreža, bit će bič bokovima vašim i trnje očima vašim, sve dok  se ne iselite iz ove dobre zemlje koju vam dade Jahve, Bog vaš.",Croatian
"Evo, ja krećem danas na put kojim je svima poći. Spoznajte  i priznajte svim srcem svojim i svom dušom svojom: ni jedno od  svih obećanja koja vam je dao Jahve, Bog vaš, nije ostalo neispunjeno.",Croatian
"I kao što vam se ispunilo svako obećanje što vam ga je dao  Jahve, Bog vaš, tako će Jahve ispuniti i svaku prijetnju dok  vas ne izbriše s lica ove dobre zemlje koju vam je dao Jahve, Bog vaš.",Croatian
"Ako prekršite Savez koji je Jahve, Bog vaš, sklopio  s vama; ako budete služili drugim bogovima i klanjali se njima, buknut će gnjev Jahvin na vas i nestat će vas ubrzo iz dobre  zemlje koju vam je Jahve dao.""",Croatian
"Jošua potom sabra sva plemena Izraelova u Šekem; i sazva starješine  Izraelove, glavare, suce i upravitelje njihove i oni stadoše  pred Bogom.",Croatian
"Tada reče Jošua svemu narodu: ""Ovako veli Jahve, Bog Izraelov: 'Nekoć su oci vaši, Terah, otac Abrahamov i Nahorov, živjeli s onu stranu Rijeke i služili  drugim bogovima.",Croatian
"Ali sam ja uzeo oca vašega Abrahama s one  strane Rijeke i proveo ga kroza svu zemlju kanaansku, umnožio  mu potomstvo i dao mu Izaka.",Croatian
Izaku dadoh Jakova i Ezava. Ezavu  sam dao goru Seir u posjed. Jakov i sinovi njegovi otišli su  u Egipat.,Croatian
Tada sam poslao Mojsija i Arona i udario sam Egipat  kaznama koje sam učinio u njemu i tada sam vas izveo.,Croatian
Izveo  sam oce vaše iz Egipta i stigli su na more; Egipćani su progonili  vaše oce bojnim kolima i konjanicima sve do Mora crvenoga.,Croatian
Zavapili  su tada Jahvi i on je razvukao gustu maglu između njih i Egipćana  i naveo ih u more koje ih je prekrilo. Vidjeli ste svojim očima  što sam učinio Egipćanima; zatim ste ostali dugo vremena u pustinji.,Croatian
"Nato sam vas uveo u zemlju Amorejaca, koji žive s onu stranu  Jordana. Zaratiše s vama i ja ih dadoh u vaše ruke; uzeli ste  u baštinu zemlju njihovu jer sam ih ja ispred vas uništio.",Croatian
"Tada  se digao moapski kralj Balak, sin Siporov, da ratuje s Izraelom  i on pozva Bileama, sina Beorova, da vas prokune.",Croatian
"Ali ja  ne htjedoh poslušati Bileama: morade vas on i blagosloviti, i  spasih vas iz njegove ruke.",Croatian
"Onda ste prešli preko Jordana  i došli u Jerihon, ali su glavari Jerihona poveli rat protiv  vas - kao i Amorejci, Perižani, Kanaanci, Hetiti, Girgašani,  Hivijci i Jebusejci - ali sam ih ja predao u vaše ruke.",Croatian
Pred  vama sam poslao stršljene koji su ispred vas tjerali dva kralja  amorejska: nemaš što zahvaliti svome maču ni svome luku.,Croatian
"Dao  sam vam zemlju za koju se niste trudili i gradove koje niste  gradili i u njima se nastaniste; i vinograde vam dadoh i maslinike  koje niste sadili, a danas vas hrane.'",Croatian
I zato se sada bojte Jahve i služite mu savršeno i vjerno!  Uklonite bogove kojima su služili oci vaši s onu stranu Rijeke  i u Egiptu i služite Jahvi!,Croatian
"Međutim, ako vam se ne sviđa  služiti Jahvi, onda danas izaberite kome ćete služiti: možda  bogovima kojima su služili vaši oci s onu stranu Rijeke ili bogovima  Amorejaca u čijoj zemlji sada prebivate. Ja i moj dom služit  ćemo Jahvi.""",Croatian
"Narod odgovori: ""Daleko neka je od nas da ostavimo Jahvu  a služimo drugim bogovima.",Croatian
"Jahve, Bog naš, izveo je nas i  naše oce iz Egipta, iz doma robovanja, i on je pred našim očima  učinio velika čudesa i čuvao nas cijelim putem kojim smo išli  i među svim narodima kroz koje smo prolazili.",Croatian
"Još više: Jahve  je ispred nas protjerao sve narode i Amorejce, koji su živjeli  u ovoj zemlji. I mi ćemo služiti Jahvi jer je on Bog naš.""",Croatian
"Tada reče Jošua narodu: ""Vi ne možete služiti Jahvi,  jer je on Bog sveti, Bog ljubomorni, koji ne može podnijeti vaših  prijestupa ni vaših grijeha.",Croatian
"Ako ostavite Jahvu da biste  služili tuđim bogovima, okrenut će se protiv vas i uništit će  vas, pošto vam je bio dobro činio.""",Croatian
"A narod odgovori Jošui: ""Ne, mi ćemo služiti Jahvi!""",Croatian
"Na to će Jošua narodu: ""Sami ste protiv sebe svjedoci  da ste izabrali Jahvu da mu služite."" Odgovoriše mu: ""Svjedoci  smo.""",Croatian
"""Maknite, dakle, tuđe bogove koji su među vama i priklonite  svoja srca Jahvi, Bogu Izraelovu.""",Croatian
"Odgovori narod Jošui:  ""Služit ćemo Jahvi, Bogu svojemu, i glas ćemo njegov slušati.""",Croatian
Tako sklopi Jošua toga dana Savez s narodom i utvrdi  mu uredbu i zakon. Bilo je to u Šekemu.,Croatian
Jošua upisa te riječi  u Knjigu zakona Božjega. Zatim uze velik kamen i stavi ga ondje  pod hrast koji bijaše u svetištu Jahvinu.,Croatian
"Zatim reče Jošua  svemu narodu: ""Gle, ovaj kamen neka nam bude svjedokom jer je  čuo riječi što ih je govorio Jahve; on će biti svjedok da ne  zatajite Boga svoga.""",Croatian
"Tada Jošua otpusti narod, svakoga na  njegovu baštinu.",Croatian
"Poslije ovih događaja umrije Jošua, sin Nunov, sluga  Jahvin, u dobi od sto deset godina.",Croatian
"Sahraniše ga u kraju  što ga je baštinio u Timnat Serahu, u Efrajimovoj gori, sjeverno  od gore Gaaša.",Croatian
Izrael je služio Jahvi svega vijeka Jošuina  i svega vijeka starješina koje su Jošuu nadživjele i vidjele  sva djela što ih je Jahve učinio Izraelu.,Croatian
"Kosti Josipove, koje su sinovi Izraelovi sa sobom donijeli  iz Egipta, pokopali su u Šekemu, na zemljištu koje Jakov bijaše  kupio od sinova Hamora, oca Šekemova, za stotinu srebrnjaka i  koje je pripalo u baštinu sinova Josipovih.",Croatian
"Umrije i Eleazar, sin Aronov, i pokopaše ga u Gibei, koja je pripadala njegovu  sinu Pinhasu a nalazila se u Efrajimovoj gori.",Croatian
"Poslije smrti Jošuine upitaše Izraelci Jahvu: ""Tko će od nas  prvi poći na Kanaance da se protiv njih bori?""",Croatian
"A Jahve odgovori:  ""Neka Juda prvi pođe; u njegove ruke stavljam zemlju.""",Croatian
"Tada  Juda reče svome bratu Šimunu: ""Pođi sa mnom u zemlju koja mi  je dosuđena u baštinu; borit ćemo se protiv Kanaanaca, a potom  ću se ja uza te boriti na tvojoj zemlji."" I Šimun ode s njim.",Croatian
Ode Juda i Jahve im predade u ruke Kanaance i Perižane te  pobiše u Bezeku deset tisuća ljudi.,Croatian
"U Bezeku zatekoše Adoni-Sedeka, udariše na nj i poraziše Kanaance i Perižane.",Croatian
"Kad je Adoni-Sedek  nagnuo u bijeg, gonili su ga, uhvatili ga i odsjekli mu palce  na rukama i nogama.",Croatian
"Tada reče Adoni-Sedek: ""Sedamdeset kraljeva  odsječenih palaca na rukama i na nogama kupilo je mrvice pod  mojim stolom. Kako sam činio, tako mi Bog vraća."" Odveli su ga  u Jeruzalem i ondje je umro.",Croatian
"Zatim Judini sinovi udariše na  Jeruzalem, osvojiše ga, posjekoše mačem žitelje i spališe grad.",Croatian
"Poslije toga krenuše Judini sinovi da se bore protiv Kanaanaca  koji su živjeli u Gorju, Negebu i u Šefeli.",Croatian
"Onda Juda ode  na Kanaance koji su živjeli u Hebronu - Hebronu bijaše nekoć  ime Kirjat Arba - i ondje potuče Šešaja, Ahimana i Talmaja.",Croatian
"Odatle  krenu na stanovnike Debira, koji se nekoć zvao Kirjat Sefer.",Croatian
"Tada reče Kaleb: ""Tko pokori i zauzme Kirjat Sefer, dat ću  mu svoju kćer Aksu za ženu.""",Croatian
"Zauze ga Otniel, sin Kenaza, mlađeg brata Kalebova, i Kaleb mu dade svoju kćer Aksu za ženu.",Croatian
"Kad je prišla mužu, on je nagovori da u svoga oca ište polje.  Siđe ona s magarca, a Kaleb je upita: ""Što hoćeš?""",Croatian
"Ona mu  odgovori: ""Daj mi blagoslov! Kad si mi dao kraj u Negebu, daj  mi onda i koji izvor vode."" I Kaleb joj dade Gornje i Donje izvore.",Croatian
"Sinovi Hobaba Kenijca, tasta Mojsijeva, odoše iz Palmova  grada s Judinim sinovima u Judinu pustinju, koja je u Negebu, na jugu od Arada. Tu se nastaniše među Amalečanima.",Croatian
"Potom  ode Juda s bratom Šimunom i pobiše Kanaance koji su živjeli u  Sefatu i grad izručiše ""heremu"", prokletstvu. Zbog toga se grad  prozva Horma.",Croatian
"Ali Juda nije uspio zauzeti Gaze s njenim područjem, ni Aškelona s njegovim područjem, ni Ekrona s njegovim područjem.",Croatian
"Jahve bijaše s njim te on osvoji gorje, ali ne mogaše potjerati  onih u nizini jer imahu željezna kola.",Croatian
"Kao što bijaše odredio  Mojsije, dadoše Hebron Kalebu, koji iz njega otjera tri sina  Anakova.",Croatian
A Benjaminovi sinovi ne uspješe otjerati Jebusejaca  koji su živjeli u Jeruzalemu i tako Jebusejci ostadoše u Jeruzalemu  s Benjaminovim sinovima do dana današnjega.,Croatian
Krenu i pleme Josipovo na Betel i Jahve bijaše s njima.,Croatian
I pleme Josipovo uze izviđati Betel. Grad se nekoć zvao Luz.,Croatian
"Uhode opaziše čovjeka gdje izlazi iz grada i rekoše mu: ""Pokaži  nam kuda se može u grad, pa ćemo ti biti milostivi.""",Croatian
"On im  pokaza kuda mogu u grad. I sve u gradu isjekoše mačem, a onoga  čovjeka sa svom njegovom obitelji pustiše da ode.",Croatian
Čovjek  je otišao u zemlju Hetita i ondje sagradio grad i prozvao ga  Luz. Tako se zove još i danas.,Croatian
"Manaše nije osvojio Bet-Šeana i njegovih sela ni Tanaka  i njegovih sela. Nije potjerao ni stanovnika iz Dora i njegovih  sela, ni stanovnika Jibleama i njegovih sela, ni stanovnika Megida  i njegovih sela. Tako su Kanaanci ostali i živjeli u toj zemlji.",Croatian
"Kad je Izrael ojačao, nametnuo je Kanaancima tlaku, ali ih  nije mogao otjerati.",Croatian
"Ni Efrajim nije otjerao Kanaanaca koji  su živjeli u Gezeru, tako te su Kanaanci tu živjeli među njima.",Croatian
"Zebulun nije otjerao stanovnika Kitrona ni stanovnika Nahalola.  Tako su Kanaanci ostali usred Zebulunovih sinova, ali im bijaše  nametnuta tlaka.",Croatian
"Ni Ašer nije otjerao stanovnika Akona, ni  stanovnika Sidona, ni onih iz Mahalaba, Akziba, Helbe, Afika  i Rehoba.",Croatian
"Ašerovci su ostali tako među Kanaancima, stanovnicima  te zemlje, jer ih nisu otjerali.",Croatian
"Naftali nije otjerao stanovnika  Bet-Šemeša i Bet-Anata, nego je živio među Kanaancima koji su  nastavali tu zemlju, ali je stanovnicima Bet-Šemeša i Bet-Anata  nametnuta tlaka.",Croatian
Amorejci su potisnuli Danove sinove u goru  i nisu ih puštali da siđu u ravnicu.,Croatian
"Amorejci su se zadržali  u Har-Heresu, Ajalonu i Šaalbimu, ali kad je ruka Josipova doma  ojačala, bila im je nametnuta tlaka.",Croatian
Područje Edomaca pruža se od Akrabimskog uspona do Stijene  pa naviše.,Croatian
"Anđeo Jahvin dođe iz Gilgala u Bokim i reče: ""Izveo sam vas  iz Egipta i doveo vas u zemlju koju sam vam obećao zaklevši se  ocima vašim. Rekao sam: 'Neću raskinuti Saveza svog s vama dovijeka.",Croatian
A vi ne sklapajte saveza sa stanovnicima ove zemlje; nego  rušite njihove žrtvenike!' Ali vi niste poslušali moga glasa.  Što ste učinili?,Croatian
"Zato vam kažem: neću ih odagnati pred vama.  Nego, oni će vas tlačiti i bogovi njihovi bit će vam zamkom.""",Croatian
"Kad Anđeo Jahvin izreče te riječi svim Izraelcima, narod zakuka  i zaplaka.",Croatian
I tako prozvaše ono mjesto Bokim i ondje prinesoše  žrtve Jahvi.,Croatian
Tada Jošua otpusti narod i raziđoše se Izraelci svaki  na svoju baštinu da zaposjednu zemlju.,Croatian
Narod je služio Jahvi  svega vijeka Jošuina i svega vijeka starješina koje su nadživjele  Jošuu i vidjele sva velika djela što ih je Jahve učinio Izraelu.,Croatian
"Jošua, sin Nunov, sluga Jahvin, umrije u dobi od sto deset  godina.",Croatian
"Sahraniše ga u kraju što ga je baštinio u Timnat Heresu, u Efrajimovoj gori, sjeverno od planine Gaaša.",Croatian
"A kada se  sav onaj naraštaj pridružio svojim ocima, naslijedi ga drugi  naraštaj koji nije mario za Jahvu ni za djela što ih je učinio  Izraelu.",Croatian
Tada su sinovi Izraelovi počeli činiti ono što Jahvi  nije po volji i služili su baalima.,Croatian
"Ostaviše Jahvu, Boga  otaca svojih, koji ih je izveo iz zemlje egipatske, i pođoše  za drugim bogovima između bogova okolnih naroda. Klanjahu im  se, razgnjeviše Jahvu.",Croatian
Otpali su od Jahve da bi služili Baalu  i Aštarti.,Croatian
"Zato Jahve izli gnjev svoj na Izraela: prepusti  ih pljačkašima da ih plijene, izruči ih neprijateljima uokolo, tako te se ne mogoše oduprijeti.",Croatian
"Što bi god počeli, ruka  se Jahvina okretala protiv njih na njihovu nesreću, kao što im  je Jahve rekao i kao što im se zakleo. I tako zapadoše u veliku  nevolju.",Croatian
Tada im Jahve stade podizati suce da ih izbavljaju iz  ruku onih koji su ih pljačkali.,Croatian
"Ali oni ni svojih sudaca  nisu slušali, nego se iznevjeriše s drugim bogovima te im se  klanjahu. Brzo su zašli s puta kojim su išli oci njihovi slušajući  Jahvine zapovijedi; oni nisu činili tako.",Croatian
"Kada im je podizao  suce, Jahve bijaše sa svakim sucem te ih izbavljaše iz ruku njihovih  neprijatelja za svega vijeka sučeva, jer se sažalilo Jahvi koliko  su uzdisali pod jarmom onih koji su ih ugnjetavali.",Croatian
"A kada  bi sudac umro, oni bi opet zapadali u veću pokvarenost nego njihovi  oci. Išli su za drugim bogovima, služili im i klanjali im se, ne odustajući od svojih opakih djela i postupaka.",Croatian
"Tada Jahve planu gnjevom na Izraela i reče: ""Kad je taj  narod pogazio Savez kojim sam obvezao njihove očeve i nije poslušao  glasa moga,",Croatian
"ni ja odsad neću pred njim potjerati ni jednoga  između naroda što ih je Jošua po svojoj smrti ostavio"",",Croatian
da  bi njima stavio na kušnju Izraela: hoće li se ili neće držati  Jahvinih putova kao što ih se držahu oci njihovi.,Croatian
Zato Jahve  bijaše ostavio te narode i nije ih odmah izagnao ni predao Jošui  u ruke.,Croatian
"Ovo su narodi koje je Jahve pustio da ostanu kako bi njima  iskušavao sinove Izraelove, sve one koji ne iskusiše ratova kanaanskih.",Croatian
Bijaše to samo na korist pokoljenjima sinova Izraelovih da  nauče vještinu  ratovanja - barem oni koji nisu iskusili prijašnjih  ratova:,Croatian
"ostade pet knezova filistejskih i svi Kanaanci, Sidonci  i Hivijci koji su živjeli na gori Libanonu od gore Baal-Hermona  do ulaza u Hamat.",Croatian
Oni su poslužili da se iskuša Izrael: da  bi se vidjelo hoće li se držati zapovijedi što ih je Jahve preko  Mojsija dao njihovim ocima.,Croatian
"Tako su Izraelci prebivali usred  Kanaanaca, Hetita, Amorejaca, Perižana, Hivijaca i Jebusejaca;",Croatian
ženili se njihovim kćerima i davali svoje kćeri njihovim sinovima  i služili njihovim bogovima.,Croatian
"I činili su Izraelci ono što Jahvi nije bilo po volji.  Zaboravili su Jahvu, svoga Boga, da bi služili baalima i aštartama.",Croatian
"Tada Jahve planu gnjevom na Izraela i dade ih u ruke Kušanu  Rišatajimu, kralju edomskom; i služiše Kušanu Rišatajimu osam  godina.",Croatian
"Tad Izraelci zavapiše Jahvi i Jahve im podiže izbavitelja, Otniela, sina Kenaza, mlađega brata Kalebova, da ih oslobodi.",Croatian
"Duh Jahvin siđe na nj i on posta sucem Izraelu. I povede  Izraela u boj. Jahve mu preda u ruke Kušana Rišatajima, kralja  edomskog, i on pobijedi Kušana Rišatajima.",Croatian
"Zemlja je otad  bila u miru četrdeset godina. Poslije smrti Otniela, sina Kenazova,",Croatian
"Izraelci su počeli  opet činiti što je zlo u očima Jahvinim. Zato Jahve dade Eglonu, kralju moapskom, moć nad Izraelom, jer su činili što je zlo  pred Jahvom.",Croatian
"Eglon se ujedini sa sinovima Amonovim i Amalekovim, pođe na Izraela, potuče ga i osvoji Palmov grad.",Croatian
Izraelci  su služili moapskom kralju Eglonu osamnaest godina.,Croatian
"Tada  Izraelci zavapiše Jahvi i Jahve im podiže izbavitelja - Ehuda, sina Gere iz Benjaminova plemena, čovjeka koji bijaše ljevak.  I poslaše ga Izraelci da im odnese danak Eglonu, kralju moapskom.",Croatian
"A Ehud načini sebi bodež sa dvije oštrice, lakat dug, i pripasa  ga pod haljine uz desno bedro.",Croatian
"I odnese danak Eglonu, kralju  moapskom. Eglon bijaše vrlo debeo.",Croatian
"Predavši danak, Ehud ode s ljudima koji bijahu donijeli  danak.",Croatian
"Ali kada je došao do idola u blizini Gilgala, vrati  se i reče: ""Imam ti, kralju, reći jednu tajnu!"" Kralj mu odvrati:  ""Tiho!"" I svi koji su uza nj bili izađu.",Croatian
"Ehud uđe. Kralj je sjedio u hladovitoj gornjoj sobi;  bio je sam. Ehud mu reče: ""Imam, kralju, za tebe riječ od Boga!""  On odmah usta s prijestolja.",Croatian
Tad Ehud lijevom rukom trgnu  bodež s desnog bedra i satjera mu ga u trbuh.,Croatian
"Za oštricom  uđe sav držak i salo se sklopi za oštricom, jer Ehud nije mogao  izvući oštricu iz trbuha. Nečist je izlazila odande.",Croatian
Ehud  je otišao kroz trijem; za sobom je zatvorio vrata gornje sobe  i zaključao ih.,Croatian
"Kada je on otišao, vrate se sluge da pogledaju. Kako  vrata gornje sobe bijahu zaključana, rekoše: ""Bit će da je otišao  na stranu, u klijet do hladovite sobe.""",Croatian
"Čekali su ga dugo, u nedoumici, jer on nije otvarao vrata gornje sobe. Naposljetku  uzeše ključ i otvoriše: gospodar im ležao na tlu, mrtav.",Croatian
"Dok su oni čekali, Ehud je pobjegao, prošao već idole  i sklonio se u Seiru.",Croatian
"Čim dođe u zemlju Izraelovu, zasvira  u rog na Efrajimovoj gori; i siđoše Izraelci s njim s gore, a  on im stajaše na čelu.",Croatian
"I reče im: ""Pođite za mnom! Jahve  vam je u ruke predao Moapce, vaše neprijatelje."" Oni krenuše  za njim, zatvoriše Moapcima put preko gazova Jordana i ne dadoše  nikome prijeko.",Croatian
"Pobili su u to vrijeme oko deset tisuća Moabaca, sve kršnih i hrabrih ljudi, i nijedan im nije umakao.",Croatian
Toga  su dana Moapci potpali pod ruku Izraelovu i zemlja bijaše mirna  osamdeset godina.,Croatian
"Poslije njega bijaše Šamgar, sin Anatov. On je pobio  šest stotina Filistejaca ostanom volujskim. Tako je i on spasio  Izraela.",Croatian
Poslije smrti Ehudove Izraelci su opet stali činiti što Jahvi  nije po volji,Croatian
"i Jahve ih predade u ruke Jabinu, kanaanskom  kralju koji je vladao u Hasoru. Vojskovođa vojsci njegovoj bijaše  Sisera, koji je živio u Harošetu Poganskom.",Croatian
Tad Izraelci zavapiše  Jahvi. Jer Jabin imaše devet stotina željeznih bojnih kola i  teško je tlačio Izraelce dvadeset godina.,Croatian
"U to vrijeme Izraelu je sudila proročica Debora, žena  Lapidotova.",Croatian
Živjela je pod Deborinom palmom između Rame i  Betela u Efrajimovoj gori i k njoj su dolazili Izraelci da presuđuje  u njihovim sporovima.,Croatian
"Ona dozva Baraka, sina Abinoamova, iz  Naftalijeva Kedeša i reče mu: ""Evo što ti Jahve, Bog Izraelov, zapovijeda: 'Idi, kreni na goru Tabor i uzmi sa sobom deset  tisuća ljudi između Naftalijevih i Zebulunovih sinova.",Croatian
"Ja  ću k tebi na Kišonski potok privući Siseru, vojskovođu Jabinove  vojske, s njegovim bojnim kolima i svim ratnicima te ću ga predati  u tvoje ruke.'""",Croatian
"Barak joj odgovori: ""Ako ti pođeš sa mnom, ići ću; ako  li ne pođeš sa mnom, ne idem.""",Croatian
"""Idem s tobom"", reče mu ona, ""ali na putu kojim ćeš poći slava neće tebi pripasti jer će  Jahve ženi predati u ruke Siseru."" Tada Debora ustane i pođe  s Barakom u Kedeš.",Croatian
"Onamo je Barak pozvao Zebuluna i Naftalija.  Deset tisuća ljudi pođe za njim, a išla je s njim i Debora.",Croatian
"Heber Kenijac bijaše se odvojio od Kajina, jednoga od  sinova Hababa, tasta Mojsijeva; razapeo je svoj šator kod Hrasta  u Saananimu, nedaleko od Kedeša.",Croatian
"Javiše Siseri da je Barak, sin Abinoamov, izašao na goru  Tabor.",Croatian
"Nato Sisera sabra sva svoja kola, devet stotina željeznih  kola, i sve ljude koje je doveo od Harošeta Poganskog do Kišonskog  potoka.",Croatian
"Debora reče Baraku: ""Ustani, evo dana kada će Jahve  predati Siseru u tvoje ruke! Sam Jahve ide pred tobom!"" I Barak  siđe s gore Tabora sa deset tisuća ljudi za sobom.",Croatian
"Jahve  zastraši Siseru, sva njegova kola i čitavu njegovu vojsku, koja  naže u bijeg pred mačem Barakovim. Sisera siđe sa svojih kola  i pobježe pješice.",Croatian
Barak je gonio kola i vojsku sve do Harošeta  Poganskog. Sva je Siserina vojska pala od oštrog mača i nijedan  čovjek nije umakao.,Croatian
"Sisera je dotle bježao pješice prema šatoru Jaele, žene  Hebera Kenijca, jer između Jabina, kralja hasorskog, i kuće Hebera  Kenijca bijaše mir.",Croatian
"Jaela iziđe Siseri u susret i reče mu:  ""Zaustavi se, gospodaru, svrati se k meni. Ne boj se ničega!""  On svrati k njoj pod šator, a ona ga pokri pokrivačem.",Croatian
"On  joj reče: ""Daj mi malo vode jer sam žedan."" Ona otvori mijeh  s mlijekom, napoji ga i opet ga pokri.",Croatian
"""Stani na ulazu u  šator"", reče joj on, ""pa ako tko naiđe i zapita te: 'Ima li tu  koga?' ti odgovori: 'Nema!'""",Croatian
"A Jaela, žena Heberova, uze  šatorski klin i čekić u ruke, tiho mu se približi i zabi mu klin  kroza sljepoočice tako da se zario u zemlju. On od iscrpljenosti  bijaše tvrdo zaspao i tako umrije.",Croatian
"I gle, dođe Barak progoneći  Siseru. Jaela iziđe preda nj i reče mu: ""Dođi da ti pokažem čovjeka  koga tražiš."" On uđe k njoj, i gle - Sisera ležaše mrtav, s klinom  u sljepoočici.",Croatian
"Tako je Bog u onaj dan ponizio Jabina, kralja kanaanskog, pred Izraelcima.",Croatian
"Ruka Izraelaca postajaše sve teža Jabinu, kralju kanaanskom, dok ga nije napokon zatrla.",Croatian
"Toga dana Debora i Barak, sin Abinoamov, zapjevaše ovu pjesmu:",Croatian
Ratoborno rasuše kose borci izraelski i dragovoljno krenu narod: blagoslivljajte Jahvu!,Croatian
"Čujte, o kraljevi! Poslušajte, knezovi! Jahvi ja pjesmu pjevam, Jahvu, Boga Izraelova, ja slavim.",Croatian
"Sa Seira kad si silazio, Jahve, pobjednički kad si kročio iz polja edomskih, sva se zemlja tresla, lila se nebesa, oblaci curkom daždjeli.",Croatian
"Brda se tresla pred tobom, o Jahve, Jahve, Bože Izraelov!",Croatian
"U dane Šamgara, sina Anatova, u dane Jaele opustješe putovi; i oni koji su putovali, obilažahu naokolo.",Croatian
"Pusta bijahu sela izraelska dok ne ustadoh ja, Debora, dok ne ustadoh kao majka Izraelu.",Croatian
"Tuđe bogove sebi izabraše, i zato im rat stade pred vrata. Za pet gradova ne bi nijednog štita! Nijednog kralja za četrdeset tisuća u Izraelu!",Croatian
"Srce moje kuca za vođe izraelske, za narod što dragovoljno u boj kreće! Blagoslivljajte Jahvu!",Croatian
"Vi koji na bijelim jašete magaricama, na sagovima sjedeći, i vi koji hodite putovima, pjevajte,",Croatian
uz povike razdraganih pastira kod pojila. Neka se slave dobročinstva Jahvina i vladavina njegova Izraelom! I narod Jahvin siđe na vrata.,Croatian
"Probudi se, Deboro, ustani! Ustani, pjesmu zapjevaj! Hrabro! Ustani, Barače, vodi u roblje porobljivače svoje, sine Abinoamov!",Croatian
"Tad siđe na vrata Izrael, narod Jahvin pohrli junački.",Croatian
"Iz Efrajima potekoše u dolinu, za njima stiže među čete tvoje Benjamin. Iz Makira stupaju glavari, iz Zebuluna oni što nose štap zapovjednički.",Croatian
"Knezovi Jisakarovi s Deborom bjehu, a Naftali pođe s Barakom, pohrli da ga stigne u dolini. Kod Rubenovih potoka dugo se savjetuju.",Croatian
Zašto si ostao u torovima da slušaš sred stada svirku frule? Kod Rubenovih potoka dugo se savjetuju.,Croatian
"Gilead osta s onu stranu Jordana. A zašto je Dan na stranim lađama? Zašto na obali mora Ašer sjedi, mirno prebiva u svojim zaljevima?",Croatian
"Zebulun je narod što prkosi smrti s Naftalijem, na visoravnima.",Croatian
"Došli su kraljevi, boj zametnuli, boj bili kraljevi kanaanski, u Tanaku, na vodi megidskoj, al' ni mrve srebra ne dobiše.",Croatian
"Sa nebeskih staza vojevahu, vojevahu zvijezde prot' Siseri.",Croatian
"Sve otplavi potok Kišon, potok Kišon pradavni. Gazi čvrsto, moja dušo!",Croatian
Topot silan odjekuje: jure borci na konjima!,Croatian
"""Proklinjite Meroz,"" Anđeo će Jahvin, ""proklinjite žitelje njegove što Jahvi nisu u pomoć pritekli, u pomoć Jahvi s junacima.""",Croatian
"Blagoslovljena među ženama bila Jaela, žena Hebera Kenijca, među ženama šatora nek' je slavljena!",Croatian
"On vode zaiska, mlijeka mu ona dade, u zdjelu dragocjenu nali mu povlake.",Croatian
"Rukom lijevom za klinom segnu, a desnom za čekićem kovačkim. Udari Siseru, glavu mu razmrska, probode mu, razbi sljepoočicu.",Croatian
"Do nogu pade joj, sruši se, leže, do nogu pade joj, sruši se; i gdje pade, mrtav osta.",Croatian
"Kroz prozor motri Siserina mati, kroz prozor motri, na rešetku jÓada: ""Dugo mu se kola ne vraćaju: što im je zapreg tako spor?""",Croatian
"Najmudrija zbori joj dvorkinja, sebi samoj ona odgovara:",Croatian
"""Plijen su našli pa ga dijele: po djevojku na ratnika, po djevojku i po dvije, halju-dvije za Siseru, vezen rubac za moj vrat!""",Croatian
"Tako neka ginu, Jahve, svi neprijatelji tvoji! A oni koji te ljube nek budu kao sunce kada se diže u svojemu sjaju! I zemlja bijaše mirna četrdeset godina.",Croatian
Opet su Izraelci činili što je zlo u Jahvinim očima; i Jahve  ih predade u ruke Midjancima za sedam godina.,Croatian
"Teška bijaše  ruka Midjanaca nad Izraelom. Da bi izmakli Midjancima, Izraelci  se sklanjahu u gorske pukotine, spilje i skrovišta.",Croatian
"I kada  bi Izraelci posijali, dolazili bi na njih Midjanci i Amalečani  i sinovi Istoka.",Croatian
"Utaborivši se na njihovoj zemlji, uništavali  bi rod zemlje sve do Gaze. Ne ostavljahu Izraelu ništa da se  prehrani, ni ovce ni koze, ni vola ni magarca,",Croatian
"jer dolažahu  sa svojim stadima i svojim šatorima u takvu mnoštvu kao skakavci;  ne bijaše broja njima ni njihovim devama; preplavili bi zemlju, opustošili je.",Croatian
Tako su Midjanci bacili Izraela u veliku bijedu  te Izraelci zavapiše Jahvi.,Croatian
"Kad su Izraelci zavapili Jahvi zbog Midjanaca,",Croatian
"Jahve  posla Izraelcima proroka koji im reče: ""Ovako kaže Jahve, Bog  Izraelov: 'Ja sam vas izveo iz Egipta, izbavio vas iz kuće ropstva.",Croatian
"Ja sam vas oslobodio od ruke Egipćana i od ruke svih vaših  tlačitelja. Protjerao sam ih pred vama, dao vam njihovu zemlju",Croatian
"i rekao vam: Ja sam Jahve, Bog vaš. Ne štujte bogova Amorejaca  u kojih zemlji živite. Ali vi ne poslušaste moga glasa.'""",Croatian
Anđeo Jahvin dođe i sjede pod hrast kod Ofre koji pripadaše  Joašu Abiezerovu. Njegov sin Gideon vrhao je pšenicu na tijesku  da bi je sačuvao od Midjanaca.,Croatian
"I ukaza mu se Anđeo Jahvin  i reče mu: ""Jahve s tobom, hrabri junače!""",Croatian
"Gideon mu odgovori:  ""Oh, gospodaru, ako je Jahve s nama, zašto nas sve ovo snađe?  Gdje su sva ona čudesa njegova o kojima nam pripovijedahu oci  naši govoreći: 'Nije li nas Jahve iz Egipta izveo?' A sada nas  je Jahve ostavio, predao nas u ruke Midjancima.""",Croatian
"Jahve se tad okrenu prema njemu i reče mu: ""Idi s tom  snagom u sebi i izbavit ćeš Izraela iz ruke Midjanaca. Ne šaljem  li te ja?""",Croatian
"""Ali, gospodaru"", odgovori mu Gideon, ""kako ću  izbaviti Izraela? Moj je rod najmanji u Manašeovu plemenu, a  ja sam posljednji u kući svoga oca.""",Croatian
"Jahve mu reče: ""Ja ću  biti s tobom te ćeš pobijediti Midjance kao jednoga.""",Croatian
"Gideon  mu reče: ""Ako sam našao milost u tvojim očima, daj mi znak da  ti govoriš sa mnom.",Croatian
"Nemoj otići odavde dok se ne vratim s  darom i stavim ga preda te."" A on odgovori: ""Ostat ću dok se  ne vratiš.""",Croatian
"Gideon ode, zgotovi jare i od efe brašna načini beskvasne  hljebove, stavi meso u košaricu i juhu u lonac pa donese sve  to pod hrast.",Croatian
"Anđeo Jahvin reče mu: ""Uzmi meso i beskvasne  hljebove, stavi ih na tu stijenu, a juhu prolij."" On učini tako.",Croatian
"Anđeo Jahvin tad uze štap što ga je držao i vrhom dotaknu  meso i beskvasne hljebove. Oganj planu iz stijene, spali meso  i beskvasne hljebove. Anđeo Jahvin nato iščeze pred njegovim  očima.",Croatian
"Tad Gideon vidje da je to bio Anđeo Jahvin i reče:  ""Jao, Jahve, Gospode! Anđela Jahvina vidjeh licem u lice!""",Croatian
"Jahve  mu odgovori: ""Mir s tobom! Ne boj se, nećeš umrijeti!""",Croatian
"Gideon podiže na tome mjestu žrtvenik Jahvi i nazva ga  ""Jahve-Mir"". Žrtvenik još i danas stoji u Ofri Abiezerovoj.",Croatian
"Iste noći Jahve reče Gideonu: ""U svojega oca uzmi utovljena  junca, junca od sedam godina, i razori Baalov žrtvenik i posijeci  gaj pokraj njega.",Croatian
"Potom podigni žrtvenik Jahvi, Bogu svome, na vrhu te gorske stijene i dobro ga uredi. Uzmi junca i prinesi  paljenicu na drvima Ašere što ih u gaju nasiječeš.""",Croatian
"Tada  Gideon uze deset ljudi između svojih slugu i učini kako mu je  zapovjedio Jahve. Ali kako se bojao svoje obitelji i građana, učini to noću.",Croatian
"Kad su građani sutradan poranili, a to razoren  Baalov žrtvenik i gaj posječen pored njega, a junac žrtvovan  kao paljenica na novom oltaru.",Croatian
"I pitahu jedni druge: ""Tko  je to učinio?"" Ispitaše, istražiše pa rekoše: ""Gideon, Joašev  sin, učini to.""",Croatian
"Tada građani rekoše Joašu: ""Izvedi sina da  umre jer je razorio Baalov žrtvenik i posjekao gaj pored njega.""",Croatian
"Joaš odgovori svima koji stajahu oko njega: ""Zar ćete vi  braniti Baala? Zar ćete ga vi spasavati? Tko brani Baala, bit  će pogubljen prije sutrašnjeg dana. Ako je on bog, neka se sam  brani od Gideona što mu je razorio žrtvenik.""",Croatian
"Toga dana prozvali  su Gideona Jerubaal jer se govorilo: ""Neka sam Baal s njim obračuna  što mu je srušio žrtvenik.""",Croatian
"Svi Midjanci, Amalečani i sinovi Istoka bijahu se sakupili  i, prešavši Jordan, utaborili se u Jizreelskoj ravnici.",Croatian
"Duh  Jahvin obuze Gideona i on zasvira u rog, a Abiezerov rod stade  iza njega.",Croatian
"Posla on glasnike po svem plemenu Manašeovu te  i oni stadoše iza njega. Posla glasnike i u pleme Ašerovo, Zebulunovo  i Naftalijevo te im i oni krenuše u susret.",Croatian
"Gideon reče Bogu: ""Ako zaista hoćeš osloboditi Izraela  mojom rukom, kao što si obećao,",Croatian
"evo ću metnuti ovčje runo  na gumno: ako bude rose samo na runu, a zemlja ostane suha, tada  ću znati da ćeš mojom rukom izbaviti Izraela, kao što si obećao.""",Croatian
I bi tako. Gideon urani sutradan te iscijedi rosu iz  runa - punu zdjelu vode.,Croatian
"Opet Gideon reče Bogu: ""Ne razgnjevi se na me što ti  progovaram još jednom. Dopusti mi da još ovaj put pokušam s runom:  neka samo runo bude suho, a neka po svoj zemlji bude rosa!""",Croatian
"I Bog one noći učini tako: samo je runo ostalo suho,  a po svoj zemlji pala rosa.",Croatian
"Urani Jerubaal, to jest Gideon, i sav narod bijaše s njim i  utabori se kod En-Haroda; a tabor Midjanaca nalazio se na sjeveru  od njegova, podno brijega More, u dolini.",Croatian
"Tada Jahve reče  Gideonu: ""Previše je naroda s tobom a da bih  predao Midjance  u njegove ruke. Izrael bi se mogao pohvaliti i reći: 'Vlastita  me ruka izbavila.'",Croatian
"Zato oglasi da narod čuje: 'Tko se boji  i strahuje, neka se vrati.'"" Gideon ih iskuša. Dvadeset i dvije  tisuće ljudi iz naroda vrati se, a ostade ih deset tisuća.",Croatian
"Jahve reče Gideonu: ""Još je previše naroda. Povedi ih  na vodu i ondje ću ih iskušati. Za koga ti kažem: 'Neka ide s  tobom', taj će s tobom ići. A za koga ti kažem: 'Neka ne ide  s tobom', taj neće ići.""",Croatian
"Gideon povede narod na vodu i Jahve  mu reče: ""Koji bude laptao vodu jezikom kao što lapće pas, stavi  ga na stranu. Koji klekne da pije, odvoji ga na drugu stranu.""",Croatian
"Onih koji su laptali vodu jezikom - prinoseći vodu rukom k  ustima - bijaše tri stotine, a sav je ostali narod kleknuo da  pije.",Croatian
"Tad Jahve reče Gideonu: ""Sa one tri stotine ljudi koji  su laptali vodu ja ću vas izbaviti i predat ću Midjance u vaše  ruke. Svi drugi neka se vrate svaki svojoj kući.""",Croatian
"Gideon tad  naloži narodu da mu preda opskrbu i rogove, a onda otpusti Izraelce  da ide svaki svome šatoru; zadrža samo one tri stotine. A midjanski se tabor prostirao niže njega u dolini.",Croatian
"One noći reče mu Jahve: ""Ustani, navali na tabor, jer  ti ga predajem u ruke.",Croatian
"Ako se bojiš napasti, siđi najprije  u tabor s Purom, momkom svojim;",Croatian
"slušaj što govore; ohrabrit  ćeš se i napast ćeš na tabor."" On siđe sa svojim momkom Purom  do prvih taborskih straža.",Croatian
"Midjanci, Amalečani i svi sinovi Istoka pali po dolini, brojni kao skakavci; njihovim devama ne bijaše broja, kao pijesku  na obali mora.",Croatian
"Kad je Gideon došao, a to jedan baš pripovijedaše  svome drugu što je sanjao: ""Usnuo sam kako se pogača ječmenog  kruha kotrlja u midjanski tabor: dokotrlja se do jednog šatora  i pogodi, a šator pade, prevrnu se.""",Croatian
"A drug mu odgovori:  ""Nije to drugo nego mač Gideona, Joaševa sina, Izraelca. Bog  mu je predao u ruke Midjance i sav tabor.""",Croatian
"Kada je Gideon čuo kako je onaj pripovjedio san i kako  ga je drugi protumačio, baci se ničice, vrati se onda u tabor  Izraelov i povika: ""Ustajte, jer vam je Jahve predao u ruke tabor  midjanski!""",Croatian
"Gideon tad podijeli svoje tri stotine ljudi u tri čete.  Svakome čovjeku dade u ruke rog, prazan vrč i luč u vrču:",Croatian
"""Gledajte  mene"", reče im, ""i činite što i ja! Kada dođem na rub tabora, činite što budem i ja činio!",Croatian
"Kad zatrubim u rog ja i svi  koji su sa mnom, tada i vi zasvirajte u rog oko sveg tabora i  vičite: 'Za Jahvu i Gideona!'""",Croatian
"Gideon i stotina ljudi što ga je pratila dođoše na rub  tabora pri početku ponoćne straže; tek što su postavili straže, oni zatrubiše u rogove i razbiše vrčeve koje su imali u ruci.",Croatian
"Tako tri čete zasviraše u rogove i razbiše vrčeve; lijevom  rukom držahu luči, a desnom rogove da trube i udariše vikati:  ""Za Jahvu i Gideona!""",Croatian
I svaki stajaše nepomično na svome  mjestu uokrug tabora. Tada se probudi sav tabor i Midjanci vičući  nagoše u bijeg.,Croatian
"Dok su one tri stotine trubile u rogove, učini Jahve  te oni u taboru okrenuše mač jedan na drugoga. I sva se vojska  razbježa do Bet-Hašita, prema Sartanu, do Abel-Meholske obale  kod Tabata.",Croatian
"A Izraelci iz plemena Naftalijeva, Ašerova i iz svega  plemena Manašeova sabraše se i pognaše Midjance.",Croatian
"Gideon posla  glasnike po svoj Efrajimovoj gori da govore: ""Siđite pred Midjance  i zauzmite prije njih sve gazove do Bet-Bara i Jordana."" Svi  se ljudi od plemena Efrajimova odazvaše i zauzeše gazove voda  do Bet-Bara i Jordana.",Croatian
"I uhvatiše dva midjanska kneza, Oreba  i Zeeba; Oreba ubiše na Orebovoj stijeni, a Zeeba kod Zeebova  tijeska. Progonili su Midjance i donijeli Gideonu preko Jordana  glavu Orebovu i Zeebovu.",Croatian
"Tada Efrajimovi ljudi rekoše Gideonu: ""Kako si postupio prema  nama: nisi nas pozvao kada si pošao u boj protiv Midjanaca?""  I žestoko mu prigovoriše.",Croatian
"On im odgovori: ""Pa što sam ja učinio  kad se usporedim s vama? Nije li Efrajimovo pabirčenje bolje  od Abiezerove berbe?",Croatian
"U vaše je ruke Jahve predao knezove midjanske, Oreba i Zeeba. Može li se usporediti moje djelo s onim što ste  vi učinili?"" Na te riječi utiša se njihova srdžba prema njemu.",Croatian
"Kad je Gideon došao do Jordana, prijeđe ga, ali i on i  tri stotine ljudi s njim bijahu iznemogli i gladni.",Croatian
"Stoga  reče ljudima iz Sukota: ""Dajte kruha ljudima koji idu za mnom, iznemogli su. Ja gonim Zebaha i Salmunu, kraljeve midjanske.""",Croatian
"Ali mu sukotski glavari odgovoriše: ""Zar je Zebahova i Salmunina  šaka već u tvojoj ruci da dademo kruha tvojoj vojsci?""",Croatian
"Gideon  im reče: ""Dobro! Kad mi Jahve preda u ruke Zebaha i Salmunu,  iskidat ću vam meso trnjem i dračem pustinjskim.""",Croatian
"Odatle ode u Penuel i zatraži isto od Penuelaca, a oni  mu odgovore kao što su mu odgovorili i Sukoćani.",Croatian
"On zaprijeti  i Penuelcima: ""Kad se vratim kao pobjednik, porušit ću ovu kulu.""",Croatian
"Zebah i Salmuna bijahu u Karkoru i vojska njihova s njima, oko petnaest tisuća ljudi, što ih god osta od vojske sinova  Istoka; sto dvadeset tisuća ratnika bijaše palo.",Croatian
"Gideon pođe  putem kojim prolaze oni što žive pod šatorima, istočno od Nobaha  i Jogbohe, te potuče vojsku kad stajaše bezbrižna.",Croatian
"Zebah  i Salmuna pobjegoše. On ih pogna i uhvati dva kralja midjanska, Zebaha i Salmunu. A vojsku im svu uništi.",Croatian
"Poslije bitke Gideon, sin Joašev, vrati se preko Hareške  uzvisine.",Croatian
"I uhvati nekog momka iz Sukota te ga uze ispitivati;  a on mu popisa imena sukotskih knezova i starješina, sedamdeset  i sedam ljudi.",Croatian
"Potom Gideon ode Sukoćanima i reče: ""Evo Zebaha  i Salmune zbog kojih ste mi se rugali govoreći: 'Je li Zebahova  i Salmunina šaka već u tvojoj ruci pa da dademo kruha tvojim  iznemoglim ljudima?'""",Croatian
"I uhvati starješine gradske, nabra  pustinjskog trnja i drača da ih oćute leđa Sukoćana.",Croatian
Poruši  Penuelsku kulu i pobi građane.,Croatian
"Onda reče Zebahu i Salmuni: ""Kakvi bijahu ljudi koje  pobiste na Taboru?"" ""Bili su nalik na te"", odgovoriše. ""Svaki  bijaše kao kraljev sin.""",Croatian
"""To su bila moja braća, sinovi moje  matere"", reče Gideon. ""Tako mi Jahve, da ste ih ostavili na životu, ne bih vas ubio.""",Croatian
"Potom zapovjedi svom prvencu Jeteru: ""Ustani, pogubi ih!"" Ali dječak ne izvuče mača: bojao se, bijaše još  mlad.",Croatian
"Tada rekoše Zebah i Salmuna: ""Ustani ti i navali na  nas, jer kakav je čovjek, onakva mu i snaga."" I ustavši, Gideon  pogubi Zebaha i Salmunu i uze mjesečiće što su visjeli o vratu  njihovih deva.",Croatian
"Izraelci rekoše Gideonu: ""Vladaj nad nama, ti, sin tvoj  i unuk tvoj, jer si nas ti izbavio iz ruku Midjanaca.""",Croatian
"Ali  im Gideon odgovori: ""Ne, neću ja vladati nad vama, a ni moj sin;  Jahve će biti vaš vladar.""",Croatian
"Još im reče Gideon: ""Jedno samo  od vas tražim: da mi svaki dade prsten od svog plijena."" Pobijeđeni  su nosili zlatne prstenove jer bijahu Jišmaelci.",Croatian
"""Vrlo rado"", odgovore oni. On nato razastrije svoj plašt, a svaki od njih  baci od svog plijena po prsten.",Croatian
"Težina zlatnih prestenova  što ih je zaiskao iznosila je tisuću i sedam stotina zlatnih  šekela, osim mjesečića, naušnica i skrletnih haljina koje su  nosili midjanski kraljevi i osim lančića što bijahu oko vrata  njihovih deva.",Croatian
Gideon načini od toga efod i postavi ga u  svome gradu Ofri. I sav Izrael udari za njim u nevjeru i bijaše  to zamka Gideonu i njegovu domu.,Croatian
"Tako su Midjanci bili poniženi pred Izraelcima. Više  ne dizahu glave i zemlja bi mirna četrdeset godina, koliko još  potraja vijek Gideonov.",Croatian
"Jerubaal, sin Joašev, otišao je i  živio u svojoj kući.",Croatian
Gideon je imao sedamdeset sinova koji  su potekli od njega jer je imao mnogo žena.,Croatian
Njegova inoča  koja je živjela u Šekemu rodi mu sina komu nadjenu ime Abimelek.,Croatian
"Gideon, sin Joašev, umrije u dubokoj starosti; sahraniše  ga u grobu njegova oca Joaša u Abiezerovoj Ofri.",Croatian
Po Gideonovoj smrti Izraelci okrenuše u preljub s baalima  te postaviše sebi za boga Baal-Berita.,Croatian
"Izraelci se nisu više  sjećali Jahve, svoga Boga, koji ih je izbavio iz ruku svih njihovih  neprijatelja unaokolo.",Croatian
I nisu iskazivali zahvalnost domu  Jerubaala Gideona za dobro što ga je učinio Izraelu.,Croatian
"Abimelek, sin Jerubaalov, otiđe u Šekem k braći svoje matere  i reče njima i svemu rodu kuće svoje majke:",Croatian
"""Upitajte sve  šekemske građane: što vam je bolje - da nad vama vlada sedamdeset  ljudi, svi sinovi Jerubaalovi, ili jedan čovjek? Sjetite se da  sam ja od vašeg mesa i vaših kostiju!""",Croatian
"To braća njegove matere  prenesoše ostalim šekemskim građanima i njihovo se srce prikloni  Abimeleku jer govorahu: ""Naš je brat!""",Croatian
I dadoše mu sedamdeset  šekela srebra iz hrama Baal-Beritova; time Abimelek unajmi klatež  i pustolove koji pođoše za njim.,Croatian
"Onda dođe u kuću svoga oca  u Ofri i pobi svoju braću, sinove Jerubaalove, sedamdeset ljudi, na jednom kamenu. Izmakao mu je samo Jotam, najmlađi sin Jerubaalov  jer se bijaše sakrio.",Croatian
Tada se skupiše svi šekemski građani  i sav Bet-Milo te postaviše Abimeleka za kralja kod hrasta koji  stoji u Šekemu.,Croatian
"Kada su to dojavili Jotamu, ode on, stade na vrh gore  Gerizima i povika im na sav glas: ""Čujte me, uglednici šekemski, tako vas čuo Bog!",Croatian
Jednom se zaputila stabla da pomažu kralja koji će vladati nad njima. Pa rekoše maslini: 'Budi nam kraljem!',Croatian
Odgovori im maslina: 'Zar da se svog ulja odreknem što je na čast bozima i ljudima da bih vladala nad drugim drvećem?',Croatian
"Tad rekoše stabla smokvi: 'Dođi, budi nam kraljem!'",Croatian
Odgovori im smokva: 'Zar da se odreknem slatkoće i krasnoga ploda svog da bih vladala nad drugim drvećem?',Croatian
"Tad rekoše stabla lozi: 'Dođi, budi nam kraljem!'",Croatian
Odgovori im loza: 'Zar da se odreknem vina što veseli bogove i ljude da bih vladala nad drugim drvećem?',Croatian
"Sva stabla rekoše tad glogu: 'Dođi, budi nam kraljem!'",Croatian
"A glog odgovori stablima: 'Ako me doista hoćete pomazat' za kralja, u sjenu se moju sklonite. Ako nećete, iz gloga će oganj planuti i sažeći cedrove libanonske!'",Croatian
"Sada, jeste li vjerno i čestito učinili kad ste izabrali  Abimeleka za kralja? Jeste li se dobro ponijeli prema Jerubaalu  i njegovoj kući? Jeste li mu uzvratili za djela što ih za vas  učini?",Croatian
"Moj se otac za vas borio izloživši svoj život te vas  izbavio iz ruku Midjanaca,",Croatian
"a vi danas ustaste protiv kuće  moga oca, pobiste njegove sinove, sedamdeset ljudi na istom kamenu, i nad građanima Šekema učiniste  kraljem Abimeleka, sina njegove  robinje, zato što je vaš brat!",Croatian
"Ako ste vjerno i pošteno danas  radili prema Jerubaalu i prema njegovoj kući, radujte se s Abimelekom, a on neka se raduje s vama!",Croatian
"Ako niste, neka oganj iziđe  iz Abimeleka i sažeže građane Šekema i Bet-Mila i neka iziđe  oganj iz građana Šekema i Bet-Mila i sažeže Abimeleka!""",Croatian
"Onda Jotam pobježe, skloni se i dođe u Beer, i ondje  ostade, jer se bojao svoga brata Abimeleka.",Croatian
Abimelek je vladao nad Izraelom tri godine.,Croatian
Tada  Bog posla duh razdora među Abimeleka i šekemske građane i šekemski  se građani pobuniše protiv Abimeleka.,Croatian
"Bijaše to zato da bi  se osvetio zločin počinjen nad sedamdeset Jerubaalovih sinova  i da bi njihova krv pala na njihova brata Abimeleka, koji ih  ubi, i na građane Šekema, koji mu pomogoše da ubije braću.",Croatian
"Hoteći  mu napakostiti, šekemski su građani postavili zasjede po vrhovima  planina i pljačkali svakoga tko bi prošao mimo njih onim putem.  Javiše to Abimeleku.",Croatian
"Gaal, sin Ebedov, dođe sa svojom braćom i nastani se  u Šekemu; a šekemski se građani pouzdaše u njega.",Croatian
"Otišavši  u polje, trgali su u svojim vinogradima grožđe i gazili ga, a  onda udarili u veselje; ušli su u hram svoga boga, jeli su, pili  i proklinjali Abimeleka.",Croatian
"A Gaal, Ebedov sin, povika: ""Tko  je Abimelek da mu služimo? Zar ne bi trebalo da Jerubaalov sin  i Zebul, njegov namjesnik, služe ljude Hamora, Šekemova oca?  Zašto da mi njemu služimo?",Croatian
"O, kad bih imao ovaj narod u svojoj  ruci, protjerao bih Abimeleka i rekao mu: 'Pojačaj svoju vojsku  i iziđi u boj!'""",Croatian
"A kad Zebul, gradski načelnik, doznade što  je govorio Gaal, sin Ebedov, razgnjevi se.",Croatian
"Posla glasnike  Abimeleku u Arumu i poruči mu: ""Evo, Gaal, sin Ebedov, došao  u Šekem sa svojom braćom i bune građane protiv tebe.",Croatian
"Zato  ustani noću, ti i narod što je s tobom, i stani u zasjedu u polju.",Croatian
"A ujutro, kad ograne sunce, digni se i udari na grad. Kada  Gaal i njegovi ljudi iziđu preda te, ti učini s njima što ti  prilike posavjetuju.""",Croatian
Abimelek usta noću sa svim svojim ljudima i stade u zasjedu  oko Šekema u četiri čete.,Croatian
"Kada je Gaal, sin Ebedov, izišao  pred gradska vrata i zaustavio se, Abimelek i njegovi ljudi ustaše  iz zasjede.",Croatian
"Gaal ugleda ljude i reče Zebulu: ""Eno silaze ljudi s  gorskih vrhova."" ""Od sjena gorskih vrhova"", odgovori mu Zebul, ""čine ti se ljudi.""",Croatian
"Opet progovori Gaal: ""Eno silaze ljudi  s visa zvana Zemljin pupak, a četa jedna dolazi putem od Čarobnjačkog  hrasta.""",Croatian
"Tad mu reče Zebul: ""Gdje ti je sada jezik? Pa ti  si govorio: 'Tko je Abimelek da mu služimo?' Nisu li ondje ljudi  koje si prezirao? Iziđi sada i pobij se s Abimelekom.""",Croatian
I Gaal iziđe na čelu šekemskih građana i pobi se s Abimelekom.,Croatian
Abimelek potjera Gaala i on pobježe pred njim; i mnogi njegovi  ljudi padoše mrtvi prije nego što su i došli do vrata.,Croatian
"Abimelek  se tada vrati u Arumu, a Zebul potjera Gaala i njegovu braću  i nije im više dao da ostanu u Šekemu.",Croatian
Sutradan je narod izišao u polje i javiše to Abimeleku.,Croatian
"On uze svoju vojsku, podijeli je u tri čete i stade u zasjedu  u polju. Kad bi vidio gdje ljudi izlaze iz grada, nasrnuo bi  na njih i pobio ih.",Croatian
"Dok je Abimelek sa svojom četom udarao  kod gradskih vrata, druge se dvije čete baciše na one koji bijahu  u polju i tako ih pobiše.",Croatian
"Čitav je dan Abimelek opsjedao  grad. Zauzevši ga, poubija sve stanovništvo, razori grad i posu  sol po njemu.",Croatian
"Kad su to čuli gospodari Migdal Šekema, uđoše svi u tvrdi  prostor hrama El-Berita.",Croatian
"Kada je Abimelek doznao da su se  svi građani Migdal Šekema ondje sakupili,",Croatian
"popne se na Salmonsku  goru sa svom vojskom svojom. Uzevši u ruke sjekiru, odsječe granu  od drveta, podiže je i metnu sebi na rame. A ljudima zapovjedi:  ""Što vidjeste da sam ja učinio, učinite brzo i vi.""",Croatian
"I svi  ljudi odsjekoše sebi po granu, a onda krenuše za Abimelekom,  nabacaše granje na utvrdu i zapališe ga nad onima koji su se  ondje nalazili. Tako izgiboše svi žitelji Migdal Šekema, oko  tisuću ljudi i žena.",Croatian
"Potom Abimelek krenu na Tebes, opsjede ga i osvoji.",Croatian
"Bijaše  ondje usred grada kula kamo su se sklonili svi ljudi i žene i  svi uglednici gradski. Zatvorivši za sobom vrata, popeše se kuli  na krov.",Croatian
"Abimelek dođe do kule i napade je. Dok je prilazio  vratima kule da je zapali,",Croatian
neka žena baci mu žrvanj na glavu  i razbi mu lubanju.,Croatian
"On brzo pozva svoga momka koji mu je  nosio oružje i reče mu: ""Trgni mač i ubij me da se ne govori  o meni: 'Žena ga je ubila.'"" Njegov ga momak probode te on umrije.",Croatian
"Kad su Izraelci vidjeli da je Abimelek mrtav, svi se vratiše  svojim kućama.",Croatian
Tako je Bog svalio na Abimeleka zlo koje je on učinio  svome ocu pobivši sedamdesetero svoje braće.,Croatian
"I sve zlo Šekemaca  Bog svali na njihove glave i tako ih stiže kletva Jotama, sina  Jerubaalova.",Croatian
"Poslije Abimeleka ustao je Tola, sin Pue, sina Dodova, da  izbavi Izraela. On bijaše iz Jisakarova plemena, a živio je u  Šamiru, u Efrajimovoj gori.",Croatian
"Bio je sudac Izraelu dvadeset  i tri godine, a kad je umro, pokopali su ga u Šamiru.",Croatian
"Poslije njega ustao je Jair Gileađanin, koji je bio sudac  Izraelu dvadeset i dvije godine.",Croatian
"Imao je trideset sinova koji  su jahali na tridesetero magaradi i imali trideset gradova što  se do dana današnjega zovu Sela Jairova, a nalaze se u gileadskoj  zemlji.",Croatian
"Kad umrije Jair, pokopaše ga u Kamonu.",Croatian
"Izraelci su opet stali činiti ono što Jahvi nije po volji.  Služili su baalima i aštartama, aramejskim bogovima i sidonskim  bogovima, bogovima Moabaca, bogovima Amonaca i bogovima Filistejaca.  A Jahvu su napustili i nisu mu više služili.",Croatian
Tad planu Jahve  gnjevom i predade ih u ruke Filistejcima i Amoncima.,Croatian
"Oni su  od tada osamnaest godina satirali i tlačili Izraelce - sve Izraelce  koji življahu s onu stranu Jordana, u zemlji amorejskoj, koja  je u Gileadu.",Croatian
"Potom su Amonci prešli Jordan da zavojšte i  na Judu, Benjamina i na Efrajima te se Izrael nađe u velikoj  nevolji.",Croatian
"Tada zavapiše Izraelci Jahvi govoreći: ""Griješili smo  prema tebi jer smo ostavili Jahvu, svoga Boga, da bismo služili  baalima.""",Croatian
"A Jahve odgovori Izraelcima: ""Nisu li vas tlačili  Egipćani i Amorejci, Amonci i Filistejci,",Croatian
"Sidonci, Amalečani  i Midjanci? Ali kad ste zavapili prema meni, nisam li vas izbavio  iz njihovih ruku?",Croatian
Ali vi ostaviste mene i uzeste služiti  drugim bogovima. Zbog toga vas neću više izbavljati.,Croatian
"Idite  i vapite za pomoć onim bogovima koje ste izabrali! Neka vas oni  izbave iz vaše nevolje!""",Croatian
"Izraelci odgovoriše Jahvi: ""Sagriješili  smo! Čini s nama što ti drago, samo nas danas izbavi!""",Croatian
I  odstraniše tuđe bogove i počeše opet služiti Jahvi. A Jahve više  ne mogaše trpjeti da Izraelci pate.,Croatian
"Kada su se Amonci sabrali i utaborili u Gileadu, skupiše  se i Izraelci i utaboriše se u Mispi.",Croatian
"Tada narod i knezovi  gileadski rekoše jedni drugima: ""Koji čovjek povede boj protiv  Amonaca, neka bude poglavar svima koji žive u Gileadu.""",Croatian
"Gileađanin Jiftah bijaše hrabar ratnik. Rodila ga bludnica, a otac mu bijaše Gilead.",Croatian
"Ali je Gileadu i njegova žena rodila  sinove, pa kada su sinovi te žene odrasli, otjeraše Jiftaha govoreći  mu: ""Nećeš dobiti baštine od našeg oca jer si sin strane žene.""",Croatian
Jiftah zato pobježe od svoje braće i naseli se u zemlji Tobu.  Ondje se oko njega okupila hrpa beskućnika koji su s njim pljačkali.,Croatian
Poslije nekog vremena Amonci zavojštiše na Izraela.,Croatian
"Kada  su Amonci napali Izraela, krenuše gileadske starješine da trže  Jiftaha u zemlji Tobu.",Croatian
"""Hodi"", rekoše mu, ""budi nam vojvoda da ratujemo protiv  Amonaca.""",Croatian
"Ali Jiftah odgovori gileadskim starješinama: ""Niste  li me vi mrzili i otjerali iz kuće moga oca? Zašto sada dolazite  k meni kada ste u nevolji?""",Croatian
"Gileadske starješine rekoše Jiftahu:  ""Zato smo sada došli tebi: pođi s nama, povedi rat protiv Amonaca  i bit ćeš poglavar nama i svima u Gileadu.""",Croatian
"Jiftah upita gileadske  starješine: ""Ako me odvedete natrag da ratujem protiv Amonaca  te ako ih Jahve meni preda, hoću li biti vaš poglavar?""",Croatian
"""Jahve  neka bude svjedokom među nama"", odgovore Jiftahu gradske starješine.  ""Jao nama ako ne učinimo kako si rekao!""",Croatian
I Jiftah ode sa starješinama Gileada. Narod ga postavi  sebi za poglavara i vojvodu; a Jiftah je ponovio sve svoje uvjete  pred Jahvom u Mispi.,Croatian
"Jiftah posla onda poslanike kralju Amonaca s porukom:  ""Što ima između tebe i mene da si došao ratovati protiv moje  zemlje?""",Croatian
"Kralj Amonaca odgovori Jiftahovim poslanicima: ""U  vrijeme kada je izlazio iz Egipta, Izrael ja zaposjeo moju zemlju  od Arnona do Jaboka i Jordana. Zato mi je sada dragovoljno vrati!""",Croatian
Jiftah nanovo pošalje glasnike kralju Amonaca,Croatian
"i poruči  mu:  ""Ovako govori Jiftah: Nije Izrael zaposjeo ni moapsku ni  amonsku zemlju,",Croatian
"nego je, izišavši iz Egipta, Izrael prešao  pustinjom do Crvenog mora i došao u Kadeš.",Croatian
"Tada je poslao  Izrael poslanike edomskom kralju s molbom: 'Htio bih proći kroz  tvoju zemlju!' Ali ga edomski kralj ne posluša. Poslao ih je  i moapskom kralju, ali ni on ne htjede, te Izrael ostade u Kadešu.",Croatian
"Onda je preko pustinje zaobišao edomsku i moapsku zemlju  i došao na istok od moapske zemlje. Narod se utaborio s one strane  Arnona ne prelazeći granice Moaba, jer Arnon bijaše moapska međa.",Croatian
"Izrael posla zatim poslanike Sihonu, amorejskom kralju, koji  je vladao u Hešbonu, i poruči mu: 'Pusti nas da prođemo kroz  tvoju zemlju do mjesta koje nam je određeno.'",Croatian
"Ali Sihon ne  dopusti Izraelu da prođe preko njegova područja, nego skupi svu  svoju vojsku koja bijaše utaborena u Jahasu i zametnu boj s Izraelom.",Croatian
"Jahve, Bog Izraelov, predade Sihona i svu njegovu vojsku  u ruke Izraelu, koji ih porazi, te Izrael zaposjede svu zemlju  Amorejaca koji nastavahu to područje.",Croatian
Zaposjeo je tako svu  zemlju Amorejaca od Arnona do Jaboka i od pustinje do Jordana.,Croatian
"I sada kad je Jahve, Bog Izraelov, protjerao Amorejce pred  svojim narodom Izraelom, ti bi nas htio odagnati?",Croatian
"Zar ne  posjeduješ sve što je tvoj bog Kemoš bio oteo starim posjednicima?  Tako i sve ono što je Jahve, naš Bog, oteo starim posjednicima, mi sada posjedujemo!",Croatian
"Po čemu si ti bolji od moapskog kralja  Balaka, sina Siporova? Je li se i on sporio s Izraelom? Je li  on ratovao protiv njega?",Croatian
"Kada se Izrael nastanio u Hešbonu  i u njegovim selima, u Aroeru i u njegovim selima, a tako i po  svim gradovima na obali Jordana - evo, već tri stotine godina  - zašto ih tada niste oteli?",Croatian
"Nisam ja tebi skrivio nego ti  meni činiš krivo ratujući protiv mene. Neka Jahve, Sudac, danas  presudi između sinova Izraelovih i sinova Amonovih.""",Croatian
Ali kralj Amonaca ne posluša riječi što mu ih je poručio  Jiftah.,Croatian
"Duh Jahvin siđe na Jiftaha te on pođe kroz Gileadovo  i Manašeovo pleme, prođe kroz gileadsku Mispu, a od gileadske  Mispe dođe iza Amonaca.",Croatian
"I Jiftah se zavjetova Jahvi: ""Ako  mi predaš u ruke Amonce,",Croatian
"tko prvi iziđe na vrata moje kuće  u susret meni kada se budem vraćao kao pobjednik iz boja s Amoncima  bit će Jahvin i njega ću prinijeti kao paljenicu.""",Croatian
Jiftah krenu protiv Amonaca da ih napadne i Jahve ih  izruči u njegove ruke.,Croatian
I porazi ih Jiftah od Aroera do blizu  Minita - u dvadeset gradova - i sve do Abel Keramima. Bijaše  to njihov veliki poraz; i Amonci bijahu poniženi pred Izraelom.,Croatian
"Kada se Jiftah vratio kući u Mispu, gle, iziđe mu u susret  kći plešući uza zvuke bubnjeva. Bijaše mu ona jedinica, osim  nje nije imao ni sina ni kćeri.",Croatian
"Ugledavši je, razdrije svoje haljine i zakuka: ""Jao,  kćeri moja, u veliku me tugu bacaš! Zar mi baš ti moraš donijeti  nesreću! Zavjetovah se Jahvi i ne mogu zavjeta poreći.""",Croatian
"Ona mu odgovori: ""Oče moj, ako si učinio zavjet Jahvi, učini sa mnom kako si se zavjetovao, jer ti je Jahve dao da  se osvetiš Amoncima, svojim neprijateljima.""",Croatian
"Onda zamoli  svog oca: ""Ispuni mi ovu molbu: pusti me da budem slobodna dva  mjeseca; lutat ću po gorama sa svojim drugama i oplakivati svoje  djevičanstvo.""",Croatian
"""Idi"", reče joj on i pusti je na dva mjeseca. Ona ode  sa svojim drugama i oplakivaše na gorama svoje djevičanstvo.",Croatian
"Kada su prošla dva mjeseca, ona se vrati ocu i on izvrši  na njoj zavjet što ga bijaše učinio. I nikada nije upoznala čovjeka.  Otada je potekao običaj u Izraelu",Croatian
da svake godine odlaze  Izraelove kćeri i oplakuju kćer Jiftaha Gileađanina četiri dana  na godinu.,Croatian
"Uto se skupiše ljudi od Efrajimova plemena, prijeđoše Jordan  put Safona i rekoše Jiftahu. ""Zašto si išao u boj protiv Amonaca  a nas nisi pozvao da idemo s tobom? Spalit ćemo ti kuću i tebe!""",Croatian
"Jiftah im odgovori: ""Imali smo veliku parbu, ja i moj  narod, i Amonci su nas teško tlačili. Pozvao sam vas u pomoć, ali me niste izbavili iz njihovih ruku.",Croatian
"Videći da mi nitko  ne pritječe u pomoć, stavih svoj život na kocku, odoh sam na  Amonce, i Jahve mi ih predade u ruke. Zašto ste, dakle, pošli  danas da ratujete protiv mene?""",Croatian
"Tada skupi Jiftah sve Gileađane i udari na Efrajima. Gileađani  potukoše Efrajima, jer su ovi govorili: ""Vi ste, Gileađani, Efrajimovi  bjegunci koji ste živjeli usred Efrajima i Manašea.""",Croatian
"Zatim  Gileađani presjekoše Efrajimu jordanske gazove, i kada bi koji  bjegunac Efrajimov rekao: ""Pustite me da prijeđem"", Gileađani  bi ga pitali: ""Jesi li Efrajimovac?"" A kada bi on odgovorio:  ""Nisam"",",Croatian
"oni bi mu kazali: ""Hajde reci: Šibolet!"" On bi rekao:  ""Sibolet"" jer nije mogao dobro izgovoriti. Oni bi ga tada uhvatili  i pogubili na jordanskim plićacima. Tako je poginulo četrdeset  i dvije tisuće ljudi iz Efrajimova plemena.",Croatian
"Jiftah je sudio Izraelu šest godina. A kada je Gileađanin  Jiftah umro, pokopaše ga u njegovu gradu, u Gileadu.",Croatian
Poslije njega sudac u Izraelu bijaše Ibsan iz Betlehema.,Croatian
"On je imao trideset sinova i trideset kćeri, koje je poudao  iz kuće, a trideset je snaha doveo izvana svojim sinovima. On  je sudio Izraelu sedam godina.",Croatian
Zatim umrije Ibsan i pokopaše  ga u Betlehemu.,Croatian
Poslije njega sudac u Izraelu bijaše Elon Zebulunac.  On je sudio Izraelu deset godina.,Croatian
Zatim umrije Zebulunac  Elon i pokopaše ga u Ajalonu u zemlji Zebulunovoj.,Croatian
"Poslije njega sudac u Izraelu bijaše Abdon, sin Hilela  iz Pireatona.",Croatian
On je imao četrdeset sinova i trideset unuka  koji su jahali na sedamdesetero magaradi. On je sudio Izraelu  osam godina.,Croatian
"Zatim umrije Abdon, sin Hilela iz Pireatona, i pokopaše ga u Pireatonu u Efrajimovoj gori, u zemlji Šaalimu.",Croatian
Izraelci su opet okrenuli da čine ono što Jahvi nije po volji  i Jahve ih predade u ruke Filistejcima za čerdeset godina.,Croatian
"A bijaše neki čovjek iz Sore, od Danova plemena, po imenu  Manoah. Žena mu bila nerotkinja i nije imala djece.",Croatian
"Toj se  ženi ukaza Anđeo Jahvin i reče joj: ""Ti si neplodna i nisi rađala.",Croatian
Ali se odsad pazi: da ne piješ ni vina ni žestoka pića i da  ne jedeš ništa nečisto.,Croatian
"Jer, zatrudnjet ćeš, evo, i rodit  ćeš sina. I neka mu britva ne prijeđe po glavi, jer će od majčine  utrobe dijete biti Bogu posvećeno - bit će nazirej Božji i on  će početi izbavljati Izraela iz ruke Filistejaca.""",Croatian
"Žena ode i kaza mužu: ""Božji čovjek došao k meni, lice  mu kao u Božjeg anđela, puno dostojanstva. Nisam ga upitala odakle  je došao, niti mi on kaza svog imena.",Croatian
"Ali mi je rekao: 'Ti  ćeš začeti i roditi sina. Ne pij odsad ni vina ni žestoka pića  i ne jedi ništa nečisto jer će ti dijete biti nazirej Božji od  majčine utrobe do smrti.'""",Croatian
"Tada se Manoah pomoli Jahvi i reče: ""Molim te, Gospode, neka Božji čovjek koga si jednom poslao dođe još jednom k nama  i pouči nas što ćemo činiti s djetetom kad se rodi!""",Croatian
"Jahve  usliši Manoaha i Anđeo Jahvin dođe opet k ženi dok je sjedila  u polju. Manoah, muž njezin, ne bijaše kraj nje.",Croatian
"Žena brzo  otrča da obavijesti muža i reče mu: ""Gle, ukazao mi se čovjek  koji mi je došao onog dana.""",Croatian
"Manoah ustade, pođe za ženom i kada dođe k čovjeku, upita  ga: ""Jesi li ti onaj što je govorio s ovom ženom?"" A on odgovori:  ""Jesam.""",Croatian
"""Kada se ispuni ono što si rekao"", opet će Manoah, ""po kojim propisima i kako treba postupati s djetetom?""",Croatian
"Anđeo  Jahvin odgovori Manoahu: ""Neka se žena čuva svega što sam joj  zabranio.",Croatian
"Neka ne uživa ništa što dolazi od vinove loze,  neka ne pije ni vina ni žestoka pića, neka ne jede ništa nečisto  i neka se drži svega što sam joj zapovjedio.""",Croatian
"Tada reče Manoah Anđelu Jahvinu: ""Rado bismo te ustavili  i pogostili jaretom.""",Croatian
"Anđeo Jahvin nato će Manoahu: ""Sve  da me i ustaviš, ja ne bih jeo tvoga jela; nego ako želiš žrtvovati  paljenicu, prinesi je Jahvi."" Manoah, ne znajući da je to Anđeo Jahvin,",Croatian
"reče tada Anđelu  Jahvinu: ""Kako ti je ime, da te možemo častiti kada se ispuni  što si obećao.""",Croatian
"Anđeo Jahvin odgovori mu: ""Zašto pitaš za  moje ime? Ono je tajanstveno.""",Croatian
Manoah nato uze jare i prinos te ga na stijeni kao paljenicu  žrtvova Jahvi koji čini tajanstvene stvari.,Croatian
"Kada se poče  dizati plamen sa žrtvenika k nebu, podiže se Anđeo Jahvin u tome  plamenu. Kad to vidješe Manoah i njegova žena, padoše ničice.",Croatian
Anđeo Jahvin nije se više ukazivao Manoahu i njegovoj ženi.  Manoah tada shvati da je to Anđeo Jahvin.,Croatian
"""Zacijelo ćemo umrijeti"", reče ženi, ""jer smo vidjeli  Boga.""",Croatian
"""Da nas je htio usmrtiti"", odgovori mu žena, ""ne bi  iz naše ruke primio paljenice ni prinosa i ne bi nam dao da sve  to vidimo niti da takvo što čujemo.""",Croatian
Žena rodi sina i nadjenu mu ime Samson. Dijete odraste  i Jahve ga blagoslovi.,Croatian
"I Jahvin duh bijaše s njim u Danovu  taboru, između Sore i Eštaola.",Croatian
I siđe Samson u Timnu i ugleda ondje djevojku među filistejskim  kćerima.,Croatian
"Vrativši se, povjeri to ocu i majci: ""Opazio sam  u Timni"", reče on, ""djevojku među filistejskim kćerima: oženite  me njome.""",Croatian
"Otac i mati rekoše: ""Zar nema djevojaka među kćerima  tvoga plemena i u svemu našem narodu da moraš uzeti ženu između  neobrezanih Filistejaca?"" Ali Samson odgovori ocu: ""Oženi me  njome jer mi ona omilje.""",Croatian
"Otac mu i majka nisu znali da je  to od Jahve, koji je tražio zadjevicu s Filistejcima jer Filistejci  u ono doba vladahu Izraelom.",Croatian
"Samson siđe tako u Timnu i kad dođe do timnjanskih vinograda, gle - odjednom preda nj iskoči mladi lav ričući.",Croatian
"Duh Jahvin  zahvati Samsona, i on goloruk raskida lava kao što se raskida  jare; ali ne reče ni ocu ni majci što je učinio.",Croatian
"Došavši,  razgovori se s djevojkom i ona mu omilje.",Croatian
"Poslije nekog vremena, kada se vratio da je odvede, Samson skrenu da vidi mrtvog lava, a to u mrtvom lavu roj pčela i med.",Croatian
"On uze meda u ruke i  jeo ga je idući putem. Kada se vratio k ocu i majci, dade ga  i njima te i oni jedoše; ali im ne reče da ga je uzeo iz mrtvog  lava.",Croatian
"Zatim ode ženi i ondje prirediše gozbu Samsonu; trajala  je sedam dana, jer tako običavahu mladi ljudi.",Croatian
"Ali kako ga  se bojahu, izabraše trideset svadbenih drugova da budu uza nj.",Croatian
"Tad im reče Samson: ""Hajde da vam zadam zagonetku. Ako  je odgonetnete za sedam svadbenih dana, dat ću vam trideset truba  finog platna i trideset svečanih haljina.",Croatian
"Ali ako je ne mognete  odgonetnuti, vi ćete meni dati trideset truba platna i trideset  svečanih haljina."" ""Zadaj nam zagonetku"", odgovore mu oni, ""mi te slušamo.""",Croatian
"A on im reče: ""Od onog koji jede izišlo je jelo, od jakoga izišlo je slatko."" Ali za tri dana nisu mogli odgonetnuti zagonetke.",Croatian
"Četvrtoga  dana rekoše Samsonovoj ženi: ""Izvuci od muža na prijevaru rješenje  zagonetke, ili ćemo spaliti i tebe i očev ti dom! Zar ste nas  ovamo pozvali da nas oplijenite?""",Croatian
"Tada žena, uplakana, obisnu  Samsonu oko vrata govoreći: ""Ti mene samo mrziš i ne ljubiš me.  Zadao si zagonetku sinovima moga naroda, a meni je nisi objasnio.""  On joj odgovori: ""Nisam je objasnio ni ocu ni majci, a tebi da  je kažem?""",Croatian
"Ona mu plakaše oko vrata sedam dana, koliko je  trajala gozba. Sedmoga dana on joj kaza odgonetku: toliko je  na nj navaljivala. I ona je odade sinovima svoga naroda.",Croatian
"Sedmoga dana, prije nego je zašlo sunce, ljudi iz toga  grada rekoše Samsonu: ""Što ima slađe od meda i što ima jače od lava?"" A on im odgovori: ""Da niste s mojom junicom orali, ne biste zagonetke pogodili.""",Croatian
"Tada duh Jahvin dođe na njega, te on siđe u Aškelon i  ondje pobi trideset ljudi, uze im odjeću i dade svečane haljine  onima koji su odgonetnuli zagonetku, a onda se sav gnjevan vrati  očevoj kući.",Croatian
A Samsonovu ženu dadoše drugu koji mu bijaše  svadbeni pratilac.,Croatian
"Poslije nekog vremena, o žetvi pšenice, Samson dođe da pohodi  svoju ženu, donijevši joj kozle i reče: ""Želim ući k svojoj ženi  u ložnicu."" Ali mu tast ne dopusti.",Croatian
"""Mislio sam,"" reče mu  on, ""da si je zamrzio, pa sam je dao tvome drugu. Ali zar njezina  mlađa sestra nije ljepša od nje? Uzmi je namjesto one!""",Croatian
"Samson  mu odgovori: ""Ovaj put neću biti krivac Filistejcima kad im učinim  zlo.""",Croatian
"I ode Samson, ulovi tri stotine lisica, uze luči i,  okrenuvši rep prema repu, stavi jednu luč među dva repa.",Croatian
"Tad  zapali luči, pusti lisice u filistejska polja i popali im snopove, i nepokošeno žito, i vinograde, i maslinike.",Croatian
"Filistejci zapitaše: ""Tko je to učinio?"" Odgovoriše im:  ""Samson, Timnjaninov zet, zato što mu tast oduze ženu i dade  je njegovu drugu."" Tad Filistejci odoše i spališe onu ženu i  njenu obitelj.",Croatian
"""Kad ste to učinili"", reče im Samson, ""neću mirovati dok  vam se ne osvetim.""",Croatian
I sve ih izudara uzduž i poprijeko i žestoko  ih porazi. Poslije toga ode u spilju Etamske stijene i ondje  se nastani.,Croatian
"Tad Filistejci krenuše, utaboriše se u Judi i raširiše  do Lehija.",Croatian
"""Zašto ste pošli na nas?"" - upitaše ih Judejci.  A oni im odgovoriše: ""Pošli smo da svežemo Samsona i da mu učinimo  kako je on učinio nama.""",Croatian
"Tri tisuće Judejaca odoše tada k  spilji Etamske stijene i rekoše Samsonu: ""Zar ne znaš da Filistejci  nama gospodare? Zašto si nam onda to učinio?"" On im odgovori:  ""Kako oni meni, tako ja njima!"" A oni mu rekoše:",Croatian
"""Dođosmo  da te svežemo i predamo u ruke Filistejaca."" ""Zakunite mi se"", reče im, ""da me nećete ubiti.""",Croatian
"""Ne"", odgovoriše mu, ""mi  ćemo te samo svezati i predati u njihove ruke, ali te zacijelo  ne želimo pogubiti."" Onda ga svezaše sa dva nova užeta i odvedoše  iz spilje.",Croatian
"Kad ga dovedoše u Lehi i kad Filistejci, vičući od radosti, pojuriše na nj, duh Jahvin zahvati ga i užeta na njegovim rukama  postadoše kao laneni konci, spaljeni ognjem, i spadoše mu s ruku.",Croatian
"Spazivši još sirovu magareću čeljust, pruži on ruku, uze  onu čeljust i pobi njome tisuću ljudi.",Croatian
"Tad reče Samson: ""Magarećom čeljusti gomile prebih, Magarećom čeljusti tisuću pobih.""",Croatian
"Rekavši to, baci čeljust iz ruke. Zato odonda ono mjesto  zovu Ramat Lehi.",Croatian
"Kako bijaše jako ožednio, zavapi Jahvi govoreći:  ""Ti si izvojštio ovu veliku pobjedu rukama svoga sluge, a zar  sada moram umrijeti od žeđi i pasti u ruke neobrezanima?""",Croatian
"Tad  Jahve rasiječe udubinu što je kod Lehija i voda poteče iz nje.  Samson se napi i vrati mu se snaga, oživje mu duh. Zato su onom  izvoru dali ime En Hakore, a postoji još i danas u Lehiju.",Croatian
Samson  bijaše sudac u Izraelu za vrijeme filistejske vladavine dvadeset  godina.,Croatian
Odatle ode Samson u Gazu; ondje vidje neku bludnicu i uđe  k njoj.,Croatian
"Žiteljima Gaze javiše: ""Samson je došao ovamo!"" Opkoliše  ga i vrebahu ga svu noć na gradskim vratima. Svu noć bijahu mirni.  ""Pričekajmo do zore"", mišljahu, ""pa ćemo ga ubiti.""",Croatian
"Ali je  Samson ležao samo do ponoći, a o ponoći ustade, dohvati gradska  vrata s oba dovratnika, iščupa ih zajedno s prijevornicom, metnu  ih na ramena i odnese na vrh gore koja je nasuprot Hebronu i  položi ih ondje.",Croatian
Poslije toga zamilova on neku ženu iz doline Soreka po  imenu Delilu.,Croatian
"Filistejski knezovi dođoše k njoj i rekoše joj:  ""Zavedi ga i doznaj gdje stoji njegova velika snaga, kako bismo  ga mogli svladati pa da ga svežemo i učinimo nemoćnim. A dat  će ti svaki od nas po tisuću i sto srebrnih šekela.""",Croatian
"Delila upita Samsona: ""Kaži mi gdje stoji tvoja velika  snaga i čime bi se mogao svezati i svladati.""",Croatian
"Samson joj odgovori:  ""Da me svežu sa sedam svježih još neosušenih žila od luka, onemoćao  bih i postao kao običan čovjek.""",Croatian
Filistejski knezovi donesu Delili sedam svježih još neosušenih  žila i ona ga veza njima.,Croatian
"Kod nje u sobi bijaše zasjeda i  ona viknu: ""Samsone, eto Filistejaca na te!"" On pokida žile kao  što se prekine kučina kad se primakne ognju. I tako ne doznadoše  za tajnu njegove snage.",Croatian
"Tad reče Delila Samsonu: ""Prevario si me i slagao mi.  Ali mi sada kaži čime bi te trebalo vezati.""",Croatian
"On joj odgovori:  ""Da me dobro svežu novim još neupotrijebljenim užetima, onemoćao  bih i postao kao običan čovjek.""",Croatian
"Tada Delila uze nova užeta, sveza ga njima i viknu mu: ""Samsone, eto Filistejaca na te!""  Kod nje u sobi bijaše zasjeda, ali on prekide užeta na rukama  kao da su konci.",Croatian
"Tada Delila reče Samsonu: ""Varaš me svejednako i lažeš  mi. Kaži mi napokon čime bi te trebalo vezati."" On joj odgovori:  ""Da otkaš sedam pramenova moje kose na tkalačkom stanu i da ih  zaglaviš klinom, onemoćao bih i postao kao običan čovjek.""",Croatian
"Ona  ga uspava i otka sedam pramenova njegove kose na tkalačkom stanu, zabi klin i viknu mu: ""Eto Filistejaca na te, Samsone!"" On se  probudi i istrgne i klin i tkalački stan. I nije otkrila tajnu  njegove snage.",Croatian
"Delila mu reče: ""Kako možeš reći da me ljubiš kad tvoje  srce nije sa mnom? Triput si me već prevario i nisi mi kazao  gdje je tvoja velika snaga.""",Croatian
"Kako mu je svakog dana dodijavala  molbama i mučila ga, njemu već dozlogrdje.",Croatian
"I otvori joj cijelo  svoje srce: ""Nikada britva nije prešla po mojoj glavi jer sam  od majčine utrobe nazirej Božji. Da me obriju, sva bi me snaga  ostavila, onemoćao bih i postao bih kao običan čovjek.""",Croatian
"Delila tad shvati da joj je otvorio cijelo svoje srce;  pozva filistejske knezove i reče im: ""Dođite sada jer mi je otvorio  cijelo svoje srce."" I filistejski knezovi dođoše k njoj i donesoše  sa sobom novac.",Croatian
"Uspavavši Samsona na svojim koljenima, ona  dozva čovjeka te mu obrija s glave sedam pramenova kose. Tako  on poče slabiti i ostavi ga snaga.",Croatian
"Kad ona povika: ""Samsone, eto Filistejaca na te!"" on se probudi i pomisli: ""Izvući ću  se kao i uvijek i oslobodit ću se."" Ali nije znao da se Jahve  od njega okrenuo.",Croatian
"Filistejci ga uhvatiše, iskopaše mu oči  i odvedoše ga u Gazu. Okovaše ga dvostrukim mjedenim lancem te  je okretao mlin u tamnici.",Croatian
Ali kosa gdje mu je obrijaše počne opet rasti.,Croatian
"A  knezovi se filistejski skupiše da prinesu veliku žrtvu svome  bogu Dagonu i da se provesele. Govorahu oni: ""Bog naš predade nam u ruke Samsona, našeg neprijatelja.""",Croatian
"A narod, vidjevši ga, uze hvaliti svoga boga i klicati  u njegovu čast govoreći: ""Bog naš predade nam u ruke Samsona, našeg neprijatelja, koji nam je zemlju pustošio i tolike naše usmrtio.""",Croatian
"Kad im se srce razigralo, povikaše: ""Dovedite Samsona  da nas zabavlja!"" I dovedoše iz tamnice Samsona i on igraše pred  njima; a onda ga postaviše među stupove.",Croatian
"Samson tada reče  dječaku koji ga je vodio za ruku: ""Vodi me i pomozi mi da opipam  stupove na kojima počiva zdanje da se naslonim na njih.""",Croatian
"A  kuća bijaše puna ljudi i žena. Bijahu tu i svi filistejski knezovi, a na krovu tri tisuće ljudi koji su gledali kako Samson igra.",Croatian
"Samson zavapi Jahvi: ""Gospodine Jahve, spomeni me se  i samo mi još sada podaj snagu da se Filistejcima odjednom osvetim  za oba oka.""",Croatian
"I Samson napipa dva srednja stupa na kojima  počivaše zdanje, oprije se o njih, desnom o jedan, a lijevom  o drugi,",Croatian
"i viknu: ""Neka poginem s Filistejcima!"" Nato uprije  iz sve snage i sruši zdanje na knezove i na sav narod koji se  ondje nalazio. Više ih ubi umirući nego što ih pobi za života.",Croatian
"Poslije dođoše njegova braća i sva kuća njegova oca, uzeše  ga i odnesoše i pokopaše ga između Sore i Eštaola, u grobu Manoaha, oca njegova. On je sudio Izraelu dvadeset godina.",Croatian
Bijaše u Efrajimovoj gori čovjek po imenu Mikajehu.,Croatian
"On  reče majci: ""Tisuću i sto srebrnih šekela što su ti ukradeni  i zbog kojih si izustila kletvu - uši su je moje čule - taj je  novac kod mene, ja sam ga uzeo."" Mati mu odgovori: ""Jahve te  blagoslovio, sine moj!""",Croatian
"I Mikajehu vrati joj tisuću i sto  srebrnih šekela. A mati mu njegova reče: ""Te sam novce posvetila  Jahvi iz svoje ruke za tebe, sine moj, da se izdjela za to rezan  ili ljeven idol. I evo, za to ih dajem.""",Croatian
Majka uze dvije stotine srebrnih šekela i dade ih zlataru.  On načini od njih rezani i ljeveni idol koji postaviše u Mikajehuovoj  novoj kući.,Croatian
"On mu sagradi svetište, zatim načini efod i terafe  te posveti jednoga od svojih sinova da mu bude svećenik.",Croatian
U  to vrijeme u Izraelu nije bilo kralja i svatko je radio po miloj  volji.,Croatian
"Bijaše neki mladić iz Betlehema u Judi, iz Judina plemena;  bio je levit i boravio je ondje kao došljak.",Croatian
"Taj čovjek ode  iz grada Betlehema u Judi da se nastani na kakvu prikladnu mjestu  kao došljak. Putujući, dođe u Efrajimovu goru do Mikine kuće.",Croatian
"Mika ga upita: ""Odakle dolaziš?"" ""Ja sam levit iz Judina Betlehema"", odgovori mu on, ""i putujem da se negdje nastanim.""",Croatian
"""Ostani  kod mene"", reče mu Mika, ""i budi mi ocem i svećenikom, a ja ću  ti davati deset srebrnih šekela na godinu, haljine i hranu.""  I levit uđe.",Croatian
"Levit je pristao da ostane u njega, i mladić mu bijaše  kao jedan od sinova.",Croatian
Mika posveti levita za svećenika; mladić  je postao njegovim svećenikom i živio je u Mikinoj kući.,Croatian
"""Sad  znam"", reče Mika, ""da će mi Jahve učiniti dobro kad imam levita  za svećenika.""",Croatian
"U ono vrijeme ne bijaše kralja u Izraelu. Tada je Danovo pleme  tražilo zemljište gdje da se naseli, jer mu do toga dana nije  dopalo zemljište među Izraelovim plemenima.",Croatian
"Zato poslaše Danovci  petoricu ljudi iz svoga plemena, ljude osobito hrabre iz Sore  i Eštaola, da izvide i upoznaju zemlju. I rekoše im: ""Idite,  istražite zemlju."" I oni dođoše u Efrajimovu goru, do Mikine  kuće, i ondje zanoćiše.",Croatian
"Kako bijahu blizu Mikine kuće, poznaše  glas mladog levita; svratiše se onamo te ga upitaše: ""Tko te  doveo ovamo? Što tu radiš? I što ćeš tu?""",Croatian
"A on im odgovori: ""Mika je učinio sa mnom tako i tako.  On me najmio, a ja mu služim kao svećenik.""",Croatian
"""Upitaj Boga"", kazaše mu, ""da znamo hoće li nam uspjeti put koji smo poduzeli.""",Croatian
"""Idite u miru"", odgovori im svećenik, ""put na koji ste pošli  po volji je Jahvi.""",Croatian
"Tada odoše ona petorica i stigoše u Lajiš.  I vidješe da narod koji prebiva u njemu živi bez straha - po  običaju Sidonaca - bezbrižno i mirno; imaju svega što rodi zemlja, daleko su od Sidonaca i nemaju nikakvih odnosa s Aramejcima.",Croatian
"Kad se vratiše svojoj braći u Sori i Eštaolu, braća ih  upitaše: ""Što ste doznali?""",Croatian
"Oni odgovoriše: ""Na noge! Navalimo  na njih! Zemlja koju smo vidjeli vrlo je dobra. O vi, lijenčine!  Ne oklijevajte navaliti da osvojite tu zemlju.",Croatian
"Kada dođete, naći ćete ondje bezbrižan narod. Zemlja je prostrana. Bog je  predao u vaše ruke mjesto koje ne oskudijeva ni u čemu što rodi  zemlja!""",Croatian
Tako je odande krenulo šest stotina naoružanih ljudi  iz Danova plemena iz Sore i Eštaola.,Croatian
"Krenuli su i utaborili  se u Kirjat Jearimu u Judi. Zato se to mjesto naziva do današnjeg  dana Danovim taborom, a nalazi se na zapadu od Kirjat Jearima.",Croatian
Odatle se zaputiše u Efrajimovu goru i dođoše do Mikine kuće.,Croatian
"A ona petorica što bijahu išla izviđati zemlju rekoše svojoj  braći: ""Znate li da u ovim kućama imaju efod, terafe i ljeveni  idol? Sada pazite što ćete raditi.""",Croatian
"Skrenuvši, oni uđoše  u kuću mladog levita, u Mikinu kuću, i pozdraviše ga.",Croatian
"I dok  je šest stotina naoružanih ljudi od Danovih sinova stajalo pred  vratima,",Croatian
"ona petorica što su išla izviđati zemlju uđoše,  uzeše efod, terafe i ljeveni idol, a svećenik stajaše na pragu  pokraj šest stotina naoružanih ljudi.",Croatian
"Kad su ušli u Mikinu kuću i uzeli efod, terafe, rezani  i ljeveni idol, svećenik im reče: ""Što to radite?""",Croatian
"""Šuti"", odgovoriše mu. ""Stavi ruku na usta i hajde s nama. Bit ćeš nam  otac i svećenik. Zar ti je bolje biti svećenikom u kući jednog  čovjeka nego da budeš svećenikom jednog plemena i roda u Izraelu?""",Croatian
"Svećenik se obradova; uze on efod, terafe i rezani i  ljeveni idol te ode s ljudima.",Croatian
"Vrativši se na put kojim su krenuli, odoše pustivši naprijed  žene i djecu, stoku i dragocjenosti.",Croatian
"Bijahu već daleko od  Mikine kuće, kad gle - ljudi što življahu u susjednim kućama, blizu Mikine, uzbunili se i krenuli u potjeru za Danovcima.",Croatian
"Kada počeše vikati za Danovim sinovima, oni se obazreše i  rekoše Miki: ""Što ti je? Što ste se skupili?""",Croatian
"On odgovori:  ""Uzeli ste moga boga koga sam sebi načinio i svećenika te odlazite.  A što ostaje meni? I još mi kažete: 'Što ti je?'""",Croatian
"Danovci  mu odgovore: ""Da te više nismo čuli! Jer bi gnjevni ljudi mogli  udariti na vas te bi upropastio sebe i svoju kuću!""",Croatian
"Danovci  odoše dalje, a Mika, videći da su jači od njega, okrenu se i  vrati kući.",Croatian
"I tako, uzevši boga što ga je načinio Mika i svećenika  koga je najmio da mu služi, Danovci navališe na Lajiš, na mirne  i spokojne ljude, te ih posjekoše oštrim mačem i spališe grad.",Croatian
"Nikoga ne bijaše da pomogne Lajišanima, jer bijahu daleko  od Sidona i ne imahu nikakvih odnosa s Aramejcima, a osim toga  grad bijaše u dolini koja se pruža prema Bet-Rehobu. Potom su  opet sagradili grad i nastanili se u njemu.",Croatian
"I nazvaše ga  Dan, po imenu svoga pretka Dana, koji se rodio Izraelu. A prije  se grad zvao Lajiš.",Croatian
"I Danovci namjestiše sebi rezani i ljeveni idol. A Jonatan, sin Geršona, sina Mojsijeva, a zatim njegovi sinovi, bijahu  svećenici Danova plemena do dana kada je narod bio odveden u  izgnanstvo.",Croatian
"I stajaše im onaj rezani i ljeveni idol što ga  je Mika načinio, i ostade ondje za sve vrijeme dokle Dom Božji  bijaše u Šilu.",Croatian
"U ono vrijeme kad u Izraelu još ne bijaše kralja, živio neki  čovjek, levit, kao došljak na kraju Efrajimove gore. Uzeo on  za inoču ženu iz Judina Betlehema.",Croatian
"Rasrdivši se jednom, njegova  ga inoča ostavi i vrati se u očevu kuću u Judin Betlehem i bila  je ondje neko vrijeme, kakva četiri mjeseca.",Croatian
"Njen muž ode  k njoj da je urazumi i dovede natrag; imao je sa sobom slugu  i dva magarca. Dok je prilazio kući oca mlade žene, opazi ga  tast i veselo mu iziđe u susret.",Croatian
"Tast, otac mlade žene, zadrži  ga tri dana kod sebe te su jeli, pili i noćivali.",Croatian
"Četvrtoga  dana uraniše; levit se spremao da ide, kad otac mlade žene reče  zetu: ""Okrijepi se zalogajem kruha, pa onda idite.""",Croatian
"I tako  sjedoše te su obojica jela i pila, a onda otac mlade žene reče  čovjeku: ""Hajde, ostani još noćas i proveseli se!""",Croatian
"A kad čovjek  ustade da pođe, tast uze navaljivati na njega te on još jednom  ondje prenoći.",Croatian
"Petoga dana levit urani da krene, ali mu otac  mlade žene reče: ""Okrijepi se najprije!"" Tako su proveli vrijeme  jedući zajedno dok se nije nagnuo dan.",Croatian
"Muž ustade da ide,  s inočom i slugom, kad mu tast, otac mlade žene, reče: ""Evo se  dan nagnuo k večeru. Prenoći još ovdje i proveseli se, pa sutra  uranite na put i vratite se svom šatoru.""",Croatian
"Ali čovjek ne htjede  prenoćiti nego ustade i krenu. Tako je došao do pred Jebus, to  jest Jeruzalem. S njim su bila dva osamarena magarca, inoča i  sluga.",Croatian
"Kad su bili blizu Jeruzalema, dan se već jako nagnuo, pa sluga reče svome gospodaru: ""Hajde da se svratimo u taj jebusejski  grad da tu prenoćimo.""",Croatian
"Ali mu gospodar odgovori: ""Nećemo  se svraćati u grad tuđinaca koji nisu Izraelci, nego ćemo ići  do Gibee.""",Croatian
"Još reče sluzi: ""Hajde, požurimo se da stignemo  u koje od tih mjesta gdje ćemo prenoćiti, u Gibeu ili Ramu.""",Croatian
"I prođoše, nastavljajući put. Kad su stigli pred Benjaminovu  Gibeu, sunce je zapadalo.",Croatian
"Oni skrenuše onamo da prenoće u  Gibei. Ušavši, levit sjede na gradskom trgu, ali ne bijaše nikoga  da ih primi u kuću da prenoće.",Croatian
"I dođe neki starac koji se predvečer vraćao s posla u  polju. Bijaše to čovjek iz Efrajimove gore; življaše u Gibei  kao došljak, a svi žitelji toga mjesta bijahu Benjaminovci.",Croatian
"Podigavši  oči, ugleda putnika na gradskom trgu: ""Odakle dolaziš i kamo  ćeš?"" - upita ga starac.",Croatian
"A on mu odgovori: ""Idemo od Judina  Betlehema, na kraj Efrajimove gore. Ja sam odande. Išao sam u  Judin Betlehem i vraćam se kući, ali nema nikoga da me primi  k sebi u kuću.",Croatian
"Imam i slame i krme za svoje magarce, a i  kruha i vina za sebe, za svoju ženu i za momka koji prati mene, tvoga slugu. Imamo svega dosta.""",Croatian
"""Mir s tobom i dobro mi  došao"", odgovori starac. ""Moja je briga što ti je potrebno, samo  nemoj noćiti na trgu.""",Croatian
"I uvede ga u svoju kuću i baci krme  magarcima. Putnici su oprali noge, a onda jeli i pili.",Croatian
"Dok su se oni krijepili, gle, neki građani, opaki ljudi, okružiše kuću i, lupajući svom snagom o vrata, rekoše starcu, gospodaru kuće: ""Izvedi toga čovjeka što je ušao u tvoju kuću  da ga se namilujemo.""",Croatian
"Tad iziđe domaćin iz kuće i reče im:  ""Ne, braćo moja, ne činite zla. Taj je čovjek ušao u moju kuću, zato ne činite bezakonja.",Croatian
"Evo, moja je kći djevica, prepustit  ću vam je. Činite od nje što vam drago, ali ovom čovjeku ne činite  bezakonja.""",Croatian
"Ljudi ga ne htjedoše poslušati. Tad onaj čovjek  uze inoču te im je izvede. Oni su je silovali i zlostavljali  svu noć do jutra, a kad je zora zabijeljela, pustiše je.",Croatian
Pred zoru žena dođe i pade na ulaz kuće onog čovjeka  gdje je bio njen gospodar i ležala je ondje dok se nije razdanilo.,Croatian
"Njen je gospodar ujutro ustao, otvorio kućna vrata te izišao  da nastavi put, kad spazi ženu, svoju inoču, kako leži na kućnim  vratima s rukama na pragu.",Croatian
"""Ustani, idemo!"" - reče joj. Ali  ne bijaše odgovora. Onda je uze, natovari na magarca i krenu  na put da se vrati kući.",Croatian
"Kada je došao kući, trže nož i uze  mrtvo tijelo inočino, rasiječe ga, ud po ud, na dvanaest dijelova  te ih razasla u sve krajeve Izraela.",Croatian
"I tko god vidje reče:  ""Ovakvo što se nije dogodilo od dana kada su Izraelci izašli  iz Egipta do današnjeg dana. Valja o tome promisliti, vijećati  i govoriti.""",Croatian
"Tada iziđe sav Izrael i sabra se sva zajednica kao jedan čovjek, od Dana do Beer Šebe i do gileadske zemlje, kod Jahve u Mispi.",Croatian
"Glavari svega naroda, svih Izraelovih plemena, dođoše na zbor  Božjeg naroda, četiri stotine tisuća pješaka vičnih maču.",Croatian
"A  Benjaminovci doznaše da su Izraelovi sinovi uzišli u Mispu. Sinovi  Izraelovi zapitaše tada: ""Kažite nam kako se dogodio zločin!""",Croatian
"Levit, muž ubijene žene, uze riječ: ""Došao sam s inočom u  Benjaminovu Gibeu da prenoćim.",Croatian
"A građani Gibee ustadoše na  mene i noću opkoliše kuću u kojoj sam bio; mene su htjeli ubiti, a moju su inoču silovali tako da je umrla.",Croatian
"Zato sam uzeo  mrtvu inoču, rasjekao je u komade i razaslao je u sve krajeve  Izraelove baštine, jer su počinili sramotno djelo u Izraelu.",Croatian
"Izraelci, evo vas svih ovdje. Posavjetujte se i ovdje stvorite  odluku.""",Croatian
"Sav narod ustade kao jedan čovjek govoreći: ""Neka se nitko  od nas ne vraća svome šatoru, neka nitko ne ide svojoj kući!",Croatian
Nego da sada ovo učinimo Gibei: bacit ćemo ždrijeb;,Croatian
"i  uzet ćemo iz svih Izraelovih plemena po deset ljudi od stotine, po stotinu od tisuće i po tisuću od deset tisuća: oni će nositi  hranu vojsci, onima koji će krenuti da kazne Benjaminovu Gibeu  za sramotu što ju je počinila u Izraelu.""",Croatian
"I sabraše se svi  Izraelci protiv onoga grada, udruženi kao jedan čovjek.",Croatian
"Tada Izraelova plemena razaslaše poslanike po svemu Benjaminovu  plemenu s porukom: ""Kakav se to zločin dogodio među vama?",Croatian
"Sada  izručite one opake ljude što su u Gibei da ih smaknemo te iskorijenimo  zlo iz Izraela!"" Ali Benjaminovci ne htjedoše poslušati svoje  braće Izraelaca.",Croatian
Benjaminovci se skupiše u Gibeu iz svojih gradova da  se pobiju s Izraelcima.,Croatian
"A Benjaminovaca koji su došli iz  raznih gradova nabrojiše toga dana dvadeset i šest tisuća ljudi  vičnih maču, bez stanovnika Gibee.",Croatian
"Od svega toga naroda bijaše  sedam stotina vrsnih ljudi, koji su bili ljevaci, i svaki je  taj gađao kamenom iz praćke navlas točno, ne promašujući cilja.",Croatian
"A bijaše Izraelaca, osim sinova Benjaminovih, četiri stotine  tisuća, sve ljudi vičnih maču i sve samih ratnika.",Croatian
"I sinovi  Izraelovi, ustavši, pođoše u Betel da se posavjetuju s Bogom:  ""Tko će od nas prvi u boj protiv Benjaminovaca?"" - zapitaše Izraelci.  A Jahve odgovori: ""Neka Juda pođe prvi.""",Croatian
Izjutra krenuše Izraelci te se utaboriše pred Gibeom.,Croatian
"Krenuvši u boj protiv Benjaminovaca, svrstaše se u bojni  red pred Gibeom.",Croatian
"A Benjaminovci iziđoše iz Gibee i pobiše  toga dana Izraelu dvadeset i dvije tisuće ljudi, koji ostadoše  na onome polju.",Croatian
(20:23) Tada se vojska Izraelovih sinova ohrabri  i nanovo svrsta u bojni red na istome mjestu gdje se svrstala  prvog dana.,Croatian
"(20:22) Izraelci odoše i plakahu pred Jahvom sve  do večeri, a onda upitaše Jahvu govoreći: ""Moramo li opet izići  u boj protiv sinova svoga brata Benjamina?"" A Jahve im odgovori:  ""Pođite na njega!""",Croatian
"Drugoga se dana Izraelci približiše Benjaminovcima,",Croatian
"ali toga drugog dana Benjamin iziđe iz Gibee pred njih i  pobi Izraelcima još osamnaest tisuće ljudi, koji ostadoše na  onome polju - sve sami poizbor ratnici, vični maču.",Croatian
"Tada  svi Izraelci i sav narod odoše u Betel te plakahu i stajahu ondje  pred Jahvom; cio su dan postili do večeri, prinosili paljenice  i žrtve pomirnice pred Jahvom.",Croatian
"I tad opet Izraelci upitaše  Jahvu, jer se u ono vrijeme Kovčeg saveza Božjega nalazio na  tome mjestu,",Croatian
"i Pinhas, sin Aronova sina Eleazara, posluživaše  ga. Oni upitaše: ""Moramo li opet izići u boj protiv sinova našega  brata Benjamina?"" A Jahve im odgovori: ""Pođite, jer ću ih sutra  predati u vaše ruke.""",Croatian
Tad Izrael postavi čete u zasjedu oko Gibee.,Croatian
"Trećega  dana pođoše Izraelci protiv Benjaminovaca i svrstaše se u bojne  redove pred Gibeom, kao i prije.",Croatian
"Benjaminovci iziđoše na  njih, a oni ih odmamiše daleko od grada. Kao i prije, ubijahu  Benjaminovci neke po putovima, od kojih jedan ide u Betel, a  drugi u Gibeu; ubiše tako oko trideset Izraelaca.",Croatian
"I govorahu  Benjaminovci: ""Evo ih tučemo kao i prvi put."" A Izraelci rekoše:  ""Bježimo dok ih ne odmamimo na otvorene putove, daleko od grada!""",Croatian
"Tada se glavnina Izraelove vojske pomakne sa svoga položaja  i svrsta se u bojni red kod Baal Tamara, a zasjeda Izraelova  iziđe iz svog skrovišta zapadno od Gibee.",Croatian
Deset tisuća vrsnih  ljudi izabranih iz sveg Izraela sleže se prema Gibei. Boj bijaše  žestok. Benjaminovci nisu ni slutili da će ih zadesiti zlo.,Croatian
I  Jahve potuče Benjamina pred Izraelom toga dana te Izraelci pobiše  Benjaminu dvadeset i pet tisuća i sto ljudi vičnih maču.,Croatian
Benjaminovci  vidješe da su pobijeđeni. Ljudi Izraelci bijahu se povukli sa svojih bojnih položaja  pred Benjaminom uzdajući se u zasjedu što su je postavili oko  Gibee.,Croatian
"A oni koji bijahu u zasjedi navališe brže na Gibeu  i, ušavši u nju, posjekoše oštrim mačem sve stanovništvo.",Croatian
Izraelovi  se ljudi bijahu dogovorili s onima u zasjedi da ovi podignu iz  grada stup dima kao znak:,Croatian
"tada bi se Izraelovi ljudi povukli  iz boja. Benjamin poče ubijati Izraelce i posiječe im tridesetak  ljudi. ""Doista, padaju pred nama kao u prijašnjem boju.""",Croatian
"A  kada se znak, stup dima, počeo dizati iz grada, obazre se Benjamin  i vidje kako se plamen iz svega grada diže prema nebu.",Croatian
"Tada  se Izraelovi ljudi okrenuše, a Benjaminovce obuze užas jer vidješe  da ih je zadesilo zlo.",Croatian
"I pobjegoše ispred Izraelaca prema pustinji, ali im ratnici  bijahu za petama, a oni što su dolazili iz grada ubijahu ih s  leđa.",Croatian
"Tako su opkolili Benjamina i, goneći ga bez predaha, uništiše ga pred Gibeom na istočnoj strani.",Croatian
"I palo je Benjaminu  osmnaest tisuća ljudi, sve samih vrsnih junaka.",Croatian
"Preživjeli  se okrenuše i pobjegoše u pustinju prema Rimonskoj stijeni. Sijekući  po cestama, Izraelci pobiše još pet tisuća ljudi; a onda pognaše  Benjamina do Gideoma i pobiše još dvije tisuće ljudi.",Croatian
"Toga  dana palo je Benjaminovaca dvadeset tisuća ljudi vičnih maču, sve samih vrsnih junaka.",Croatian
Šest stotina ljudi pobjeglo je  u pustinju prema Rimonskoj stijeni.,Croatian
"Izraelovi se ljudi vratiše  potom Benjaminovcima, posjekoše oštrim mačem muškarce u gradovima, stoku i što se god našlo; i sve gradove na koje su naišli u  Benjaminu popališe ognjem.",Croatian
"Izraelovi se ljudi bijahu ovako zakleli u Mispi: ""Nitko od  nas neće dati svoju kćer za ženu Benjaminovu sinu.""",Croatian
"I ode  narod u Betel i ostade ondje pred Bogom do večeri, naričući i  jecajući.",Croatian
"Govorili su: ""Zašto se, o Jahve, Bože Izraelov,  ova nesreća morala dogoditi da Izraelu danas nestane jednog plemena?""",Croatian
Sutradan uraniše ljudi i sagradiše ondje žrtvenik; prinesoše  paljenice i žrtve zahvalnice.,Croatian
"Tad zapitaše Izraelci: ""Ima  li koga među svim plemenima Izraelovim da nije došao na zbor  Jahvi?"" Jer su se svečano zakleli da će pogubiti onoga tko ne  dođe u Mispu k Jahvi.",Croatian
"Izraelcima se sada sažalilo na brata Benjamina te rekoše:  ""Danas je otkinuto jedno pleme od Izraela.",Croatian
"Kako ćemo dati  žene onima koji su preostali kad se zaklesmo Jahvom da im nećemo  dati svojih kćeri za žene?""",Croatian
"Zato zapitaše: ""Ima li koga među Izraelovim plemenima  da nije došao k Jahvi u Mispu?"" I pronađe se da nije došao u  tabor, na zbor, nitko od žitelja Jabeša u Gileadu.",Croatian
"Jer kada  se narod prebrojio, ondje ne bijaše nikoga od žitelja Jabeša  u Gileadu.",Croatian
"Zato zajednica posla onamo dvanaest tisuća hrabrih  ljudi i zapovjedi im: ""Idite i posijecite oštrim mačem stanovnike  Jabeša u Gileadu, zajedno sa ženama i djecom.",Croatian
"Evo što ćete  učiniti: izručit ćete prokletstvu sve muškarce i sve žene što  su dijelile postelju sa čovjekom, ali ćete sačuvati život djevicama.""  Tako i učiniše.",Croatian
"I našli su među stanovnicima Jabeša u Gileadu  četiri stotine mladih djevojaka koje nisu dijelile postelje s  čovjekom i doveli su ih u tabor u Šilu, koji je u Kanaanu.",Croatian
Sva zajednica posla tada poslanike Benjaminovcima koji  bijahu na Rimonskoj stijeni: objaviše im mir.,Croatian
"Tako se oporavi  Benjamin. Dadoše im one među ženama iz Jabeša u Gileadu koje  su ostavili na životu, ali ih ne bijaše dovoljno za sve.",Croatian
Narodu se sažalio Benjamin što je Jahve načinio prazninu  među Izraelovim plemenima.,Croatian
"""Kako ćemo naći žene onima što  su ostali"", rekoše starješine zbora, ""kad su Benjaminu istrijebljene  žene?""",Croatian
"Rekoše još: ""Kako sačuvati ostatak Benjaminu da se  ne zatre jedno pleme iz Izraela?",Croatian
"A ne možemo im dati svoje  kćeri za žene."" Jer se bijahu zakleli rekavši: ""Proklet bio onaj  koji dade ženu Benjaminu!""",Croatian
"""Ali"", rekoše, ""svake se godine slavi u Šilu Jahvina  svetkovina."" Grad se nalazi na sjeveru od Betela, istočno od  ceste koja vodi iz Betela u Šekem i južno od Lebone.",Croatian
"I zato  svjetovaše Benjaminovce: ""Idite u zasjedu po vinogradima.",Croatian
"Pazite, pa kada djevojke iz Šila iziđu da plešu u kolu, vi iskočite  iz vinograda, otmite svaki sebi ženu između šilskih kćeri pa  otiđite u Benjaminovu zemlju.",Croatian
"A kad njihovi očevi ili njihova  braća dođu da se prituže na vas, mi ćemo im reći: 'Oprostite  im što je svaki uzeo po ženu kao u ratu; vi im ih niste dali, pa je tako krivnja na vama.'""",Croatian
"Benjaminovci učiniše tako i od djevojaka koje oteše uzeše  onoliki broj žena koliko bijaše njih. Onda odoše svaki na svoju  baštinu, sagradiše opet gradove i naseliše se u njima.",Croatian
"Izraelci se tada raziđoše, svaki u svoje pleme i u svoj  rod, i svaki se odande vrati na svoju baštinu.",Croatian
U to vrijeme ne bijaše kralja u Izraelu i svatko je živio  kako mu se činilo da je pravo.,Croatian
"U ono vrijeme kada su vladali suci nastala glad u zemlji, pa  iz Betlehema Judina jedan čovjek ode sa svojom ženom i sa svoja  dva sina da se naseli na Moapskim poljanama.",Croatian
"Taj se čovjek  zvao Elimelek, žena mu Noemi, a dva njegova sina: Mahlon i Kiljon;  svi bijahu Efraćani iz Betlehema Judina. Stigoše na Moapske poljane  i tu se nastaniše.",Croatian
"Tada Elimelek, Noemin muž, umrije, i ona  osta sama sa svoja dva sina.",Croatian
"Oni se oženiše Moapkama; jedna  se zvala Orpa, a druga Ruta. I tu proboraviše deset godina.",Croatian
"Onda  umriješe i Mahlon i Kiljon, i tako Noemi osta i bez svoja dva  sina i bez svoga muža.",Croatian
Tada se ona diže sa svojim snahama da ode s Moapskih poljana  jer je čula na Moapskim poljanama da je Jahve pohodio narod svoj  i dao mu kruha.,Croatian
"Ode, dakle, ona iz mjesta gdje je živjela, a s njome i njezine snahe; krenuše na put da se vrate u zemlju  Judinu.",Croatian
"Noemi tada reče svojim dvjema snahama: ""Vratite se  svaka domu majke svoje! Neka vam Jahve bude milostiv kao što  vi bijaste pokojnicima i meni.",Croatian
"Neka vam Jahve udijeli da obje  nađete mir, svaka u domu svoga muža!"" I poljubi ih, a one briznuše u plač.",Croatian
"I rekoše joj: ""Ne!  Mi ćemo s tobom, tvome narodu.""",Croatian
"Ali im reče Noemi: ""Vratite se natrag, kćeri moje! Zašto  biste išle sa mnom? Zar ću još imati sinova u utrobi svojoj da  vam budu muževi?",Croatian
"Vratite se natrag, kćeri moje, idite samo!  Odviše sam stara, nisam za udaju. Pa i kad bih rekla: 'Imam nade  da se udam još noćas i da rodim sinove' -",Croatian
"zar biste mogle  čekati da odrastu i zar biste radi njih ostale neudate? Ne, kćeri  moje, tuga bi moja bila veća od vaše, jer se ruka Jahvina digla  na me.""",Croatian
"One i opet zaplakaše i zajecaše. Orpa poljubi svoju svekrvu  i vrati se, a Ruta ostade s njom.",Croatian
"Noemi joj reče: ""Eto vidiš, jetrva se tvoja vratila narodu  svome i bogu svome: vrati se i ti za jetrvom svojom!""",Croatian
"A Ruta joj odgovori: ""Nemoj me tjerati da te ostavim  i da odem od tebe: jer kamo ti ideš, idem i ja i gdje se ti nastaniš, nastanit ću se i ja; tvoj narod moj je narod i tvoj Bog moj  je Bog.",Croatian
"Gdje ti umreš, umrijet ću i ja, gdje tebe pokopaju, pokopat će i mene. Neka mi Jahve uzvrati svakim zlom i nevoljom  ako me što drugo, osim smrti, rastavi od tebe.""",Croatian
"Videći gdje je tvrdo naumila da ide s njom, prestade  je odvraćati.",Croatian
"Tako su zajedno išle dok ne dođoše u Betlehem. A kad  dođoše u Betlehem, sav se grad uzbudi zbog njih. ""Ma je li ovo  Noemi?"" - pitahu žene.",Croatian
"A ona im odgovaraše: ""Ne zovite me  više Noemi nego me zovite Mara; jer me Šadaj gorčinom ispunio!",Croatian
"Odavde sam otišla punih ruku, a sad me Jahve vraća bez igdje  ičega. Zašto me zovete Noemi kad Jahve posvjedoči protiv mene  i Svemogući me u tugu zavi?""",Croatian
"Tako se vrati Noemi s Rutom Moapkom, snahom svojom, s  Moapskih poljana. Stigle su u Betlehem baš kad je počela žetva  ječma.",Croatian
"Noemi imaše rođaka po mužu, čovjeka vrlo imućna, iz porodice  Elimelekove: zvao se Boaz.",Croatian
"Tada Ruta Moapka reče Noemi: ""Htjela  bih ići u polje pabirčiti klasje za onim u koga nađem milost.""  Ona joj odgovori: ""Hajde, kćeri moja!""",Croatian
"I ode, dođe u polje te poče pabirčiti za žeteocima. A  sreća je dovede u polje koje pripadaše Boazu, iz roda Elimelekova.",Croatian
"I gle, dođe Boaz iz Betlehema. ""Jahve bio s vama!"" - pozdravi  on žeteoce. A oni mu odgovoriše: ""Jahve te blagoslovio!""",Croatian
"Boaz  će nato momku koji je nadzirao žeteoce: ""Čija je ona mlada žena?""",Croatian
"A momak koji bijaše nad žeteocima odgovori: ""Ono je mlada  Moapka što je došla prateći Noemi s Moapskih poljana.",Croatian
"Pitala  je: 'Smijem li pabirčiti i kupiti klasje između snopova za žeteocima?'  I došla je, eto, i ostala od ranog jutra sve dosad; i samo je  malo ušla u kuću.""",Croatian
"Onda Boaz reče Ruti: ""Čuj me, kćeri moja, ne idi pabirčiti  u drugoga nego se drži mojih njiva i mojih poslenika.",Croatian
"Pazi  na kojoj njivi oni žanju, pa idi za njima. A naredio sam momcima  da te nitko ne dira. Kad ožedniš, idi k posudama i pij što moje  sluge zahitaju.""",Croatian
"Ona tada pade ničice, pokloni se do zemlje i reče: ""Čime  sam stekla toliku milost u očima tvojim da mi posvećuješ pažnju  kad sam tuđinka?""",Croatian
"Boaz joj odgovori: ""Čuo sam što si sve učinila za svoju  svekrvu poslije smrti svoga muža; kako si ostavila oca svoga, majku svoju i zavičaj svoj te došla u narod kojega do jučer  ili prekjučer nisi poznavala.",Croatian
"Neka ti Jahve plati sve što  si učinila i neka ti udijeli pravu nagradu Jahve, Bog Izraelov, kad si došla da se pod krila njegova skloniš!""",Croatian
"Ona preuze: ""Kad bih mogla uvijek nalaziti milost u tvojim  očima, gospodaru, jer si me utješio i milostivo progovorio sluškinji  svojoj, ako i nisam kao jedna od tvojih sluškinja.""",Croatian
"Kad bijaše vrijeme ručku, Boaz joj reče: ""Hodi ovamo, jedi ovog kruha i umoči svoj zalogaj u ocat!"" Ona sjede pokraj žetelaca, a on stavi pred nju prženih zrna.  Jela je i nasitila se i još joj preteče.",Croatian
"Kad je ustala da pabirči dalje, Boaz zapovjedi svojim  slugama: ""I među snopljem neka ona pabirči, a vi joj nemojte  zanovijetati.",Croatian
"Nego navlaš ispuštajte klasove iz svojih rukoveti  i ostavljajte joj neka kÓupi i nemojte je koriti!""",Croatian
"I tako je pabirčila sve do večeri, pa onda ovrše ono  što je napabirčila: bijaše otprilike jedna efa ječma.",Croatian
"Uze ona svoje i dođe u grad, a svekrva vidje koliko je  napabirčila. Tada Ruta izvadi i dade joj što joj bijaše preteklo  pošto se nasitila.",Croatian
"Svekrva je upita: ""Gdje si pabirčila danas? Gdje si radila?  Neka je blagoslovljen onaj koji je pogledao na te!"" Onda ona pripovjedi svekrvi kod koga je radila i reče: ""Čovjek  u koga sam danas radila zove se Boaz.""",Croatian
"Tada će Noemi svojoj snasi: ""Neka Jahve blagoslovi onoga  koji ne uskraćuje dobrote svoje ni živima ni mrtvima!"" I dometnu  Noemi: ""Taj je čovjek naš rod; jedan od naših skrbnika.""",Croatian
"Ruta Moapka pripovjedi dalje: ""Još mi reče: 'Drži se  mojih poslenika dokle ne požanju sve moje!'""",Croatian
"Noemi nato reče Ruti, snasi svojoj: ""Dobro je, kćeri  moja, idi za njegovim poslenicima da ti ne bude neprilike na  kojoj drugoj njivi.""",Croatian
I tako se držala poslenika Boazovih i pabirčila dokle  ne požeše i ječam i pšenicu. I živjela je kod svekrve svoje.,Croatian
"Onda će joj Noemi, svekrva njezina: ""Kćeri moja, da ti potražim  mirno mjesto gdje bi mogla biti sretna?",Croatian
"Vidiš, Boaz, s čijim  si se poslenicima našla, naš je rođak. Evo, on će noćas vijati  ječam na gumnu.",Croatian
"Umij se ti i namaži, lijepo se odjeni pa idi  na gumno. Ne daj da te prepozna prije nego što se najede i napije.",Croatian
"Kad bude lijegao, dobro pazi gdje će leći; pa kad legne, otiđi  onamo, podigni mu pokrivač s nogu i lezi ondje! Tada će ti on  reći što ti je činiti.""",Croatian
"Ona joj odgovori: ""Učinit ću sve kako mi kažeš.""",Croatian
I siđe na gumno i učini sve kako joj je svekrva naredila.,Croatian
"A Boaz, pošto je jeo i pio i tako se odobrovoljio, ode i leže  kraj stoga. Onda ona priđe polako, otkri mu noge i leže.",Croatian
"Kad bijaše oko ponoći, trže se čovjek i obrnu se, i gle:  žena leži do njegovih nogu.",Croatian
"""Tko si?"" - upita on, a ona odgovori: ""Ja sam Ruta, sluškinja  tvoja. Raširi skut svoje haljine na sluškinju svoju jer si mi  skrbnik.""",Croatian
"""Blagoslovio te Jahve, kćeri moja!"" - dočeka on. ""Ovaj  drugi tvoj čin milosti još je vredniji od prvoga, jer se nisi  trudila da slijediš mlade poslenike, bili oni bogati ili siromašni.",Croatian
"I zato se, kćeri moja, sada ne plaši: učinit ću ti sve što  zatražiš, jer sva vrata moga naroda znaju da si čestita žena.",Croatian
"Jest, uistinu sam ti skrbnik; ali postoji još bliži od mene.",Croatian
"Ostani noćas; ako te sutra ujutro on kao skrbnik htjedne  uzeti, dobro, neka te uzme; a ne htjedne li, uzet ću te ja, tako  mi Jahve! Spavaj do jutra.""",Croatian
"I spavaše ona do njegovih nogu do jutra. On ustade prije  nego što mogaše čovjek čovjeka razaznati jer mišljaše: ""Ne treba  da znaju da je žena bila na gumnu.""",Croatian
"I kaza joj: ""Daj ogrtač  što je na tebi i drži ga dobro."" Ona ga pridrža, a on joj nasu  šest mjerica ječma i naprti joj. I ode ona u grad.",Croatian
"Kad je stigla, upita je svekrva: ""Što je s tobom, kćeri  moja?"" A ona joj pripovjedi sve što je učinio za nju.",Croatian
"I nadoveza:  ""Ovih šest mjerica ječma dade mi kazujući: 'Ne smiješ se vratiti  svekrvi praznih ruku.'""",Croatian
"Nato će joj Noemi: ""Budi mirna, kćeri moja, dok ne vidiš  što će biti: jer neće on imati spokoja dok sve još danas ne dokrajči.""",Croatian
"Boaz potom iziđe na gradska vrata i sjede ondje. I gle, naiđe  onaj skrbnik o kome je govorio. I dozva ga Boaz: ""Ej, hodi ovamo  i sjedni!"" Onaj dođe i sjede.",Croatian
"Onda Boaz uze deset ljudi između starješina gradskih i  reče: ""Posjedajte ovdje!"" I posjedaše.",Croatian
"Zatim reče skrbniku: ""Noemi, koja se vratila s Moapskih  polja, htjela bi prodati ono zemlje našega brata Elimeleka.",Croatian
"Zato  sam odlučio da se s tobom razgovorim i predložim ti: otkupi njivu  pred ovima koji sjede ovdje i pred starješinama moga naroda.  Ako je kaniš otkupiti, onda otkupi; ako ne kaniš, kaži mi da  znam. Jer prije tebe nema nitko pravo na otkup; ja sam na redu  tek iza tebe."" A onaj reče: ""Hoću, otkupit ću je.""",Croatian
"Onda kaza Boaz: ""Kad uzmeš zemlju iz ruke Noemi, treba  da uzmeš i Rutu Moapku, pokojnikovu ženu, da se pokojniku sačuva  ime na baštini.""",Croatian
"Ali skrbnik reče: ""E, onda ne mogu biti otkupnik, da ne  raspem svoje baštine. Otkupi ti po svome skrbničkom pravu jer  ja ne mogu.""",Croatian
"A bijaše od starine običaj u Izraelu: da se čemu potkrijepi  valjanost otkupa ili zamjene, čovjek bi izuo sandalu i dao je  drugome. To bijaše svjedočanstvo u Izraelu.",Croatian
"Tako dakle i onaj  skrbnik reče Boazu: ""Otkupi ti!"" te izu sandalu i dade mu je.",Croatian
"Tada Boaz kaza starješinama i svemu narodu: ""Vi ste danas  svjedoci da ja otkupljujem iz ruke Noemine sve ono što je bilo  Elimelekovo, sve što je bilo Kiljonovo i Mahlonovo.",Croatian
"Uz to  uzimam za ženu Rutu Moapku, ženu Mahlonovu, da bi se sačuvalo  ime pokojnikovo na baštini i da se ime njegovo ne bi zatrlo među  braćom njegovom i nestalo s vrata zavičaja njegova. Vi ste danas  tome svjedoci.""",Croatian
"Sav narod koji se nalazio na vratima gradskim i starješine  rekoše: ""Svjedoci smo! Dao Jahve da žena koja ulazi u dom tvoj  bude kao Rahela i Lea, koje su obje podigle kuću Izraelovu! Obogati  se u Efrati, a prodiči u Betlehemu!",Croatian
"Neka tvoja kuća, po potomstvu  koje će ti dati Jahve od ove mlade žene, bude kao kuća Peresa, koga Judi rodi Tamara!""",Croatian
Tako Boaz uze Rutu i ona posta žena njegova. Uđe on k  njoj i Jahve joj dade te ona zatrudnje i rodi sina.,Croatian
"Onda žene rekoše Noemi: ""Blagoslovljen bio Jahve koji  ti danas nije uskratio skrbnika! I prodičio njegovo ime u Izraelu!",Croatian
"On će biti tvoja utjeha i potpora starosti tvojoj; jer ga  rodi snaha tvoja koja te ljubi i koja ti vrijedi više od sedam  sinova.""",Croatian
"Noemi uze dječaka, metnu ga sebi na krilo i bi mu odgojiteljicom.",Croatian
"Susjede mu nadjenuše ime govoreći: ""Noemi se rodio sin!""  I prozvaše ga Obed; on je otac Jišaja, oca Davidova.",Croatian
"A ovo je rodoslovlje Peresovo: Peres imade sina Hesrona,",Croatian
"Hesron Rama, Ram Aminadaba,",Croatian
"Aminadab Nahšona, Nahšon Salmona, Salmon Boaza, Boaz Obeda,",Croatian
"(4:21) Obed Jišaja, a Jišaj Davida.",Croatian
"Bio jedan čovjek iz Ramatajima, Sufovac iz Efrajimove gore, po imenu Elkana, sin Jerohama, sina Elihua, sina Tohua, sina  Sufova, Efrajimljanin.",Croatian
"Imao je dvije žene: ime jednoj bijaše  Ana, a drugoj bijaše ime Penina. Penina je imala djece, a Ana  ih nije imala.",Croatian
"Taj je čovjek svake godine uzlazio iz svoga  grada da se pokloni i prinese žrtvu Jahvi Sebaotu u Šilu. Ondje  su bila dva sina Elijeva, Hofni i Pinhas, kao svećenici Jahvini.",Croatian
"Jednoga dana Elkana prinese žrtvu. On je obično svojoj  ženi Penini i svim njezinim sinovima i kćerima davao više žrtvenih  dijelova,",Croatian
"a Ani je davao samo jedan dio, premda je više ljubio  Anu, ali Jahve joj ne bijaše dao od srca poroda.",Croatian
Uz to joj  je suparnica njezina zanovijetala da je ponizi što joj Jahve  ne bijaše dao od srca poroda.,Croatian
Tako je bivalo svake godine  kad god bi polazili u Dom Jahvin: Penina je zanovijetala Ani.  Ana je stoga plakala i nije htjela jesti.,Croatian
"Tada joj reče Elkana, njezin muž: ""Zašto plačeš, Ana? I zašto ne jedeš? Zašto ti je  srce rastuženo? Nisam li ti ja vredniji nego deset sinova?""",Croatian
"Ali Ana ustade, pošto su jeli i pili u sobi, i stupi pred  Jahvu - a svećenik Eli sjeđaše na stolici na pragu svetišta Jahvina.",Croatian
"I ojađena u duši pomoli se Ana Jahvi, plačući gorko.",Croatian
"I  zavjetova se ovako: ""Jahve Sebaote! Ako pogledaš na nevolju službenice  svoje i opomeneš se mene i ne zaboraviš službenice svoje te dadeš  službenici svojoj muško čedo, ja ću ga darovati Jahvi za sve  dane njegova života i britva neće prijeći preko glave njegove.""",Croatian
"Tako se ona dugo molila pred Jahvom, a Eli je motrio  usta njezina.",Croatian
"Ana govoraše u srcu; samo se usne njezine micahu, a glas joj se nije čuo. Zato Eli pomisli da je pijana.",Croatian
"I  reče joj Eli: ""Dokle ćeš biti pijana? Otrijezni se od vina što  je u tebi!""",Croatian
"Ali Ana odgovori i reče: ""Nisam pijana, gospodaru, nego  sam velika nesretnica. Nisam pila ni vina ni opojna pića nego  izlijevam dušu svoju pred Jahvom.",Croatian
"Ne sudi službenicu svoju  kao ženu nevaljalu, jer sam od preteške tuge i žalosti tako dugo  molila.""",Croatian
"Tada joj Eli odgovori ovako: ""Pođi u miru! A Bog Izraelov  neka ti ispuni molitvu kojom si ga molila.""",Croatian
"A ona reče: ""Neka službenica tvoja nađe milost u očima  tvojim!"" I žena ode svojim putem: jela je i lice joj nije više  bilo tužno kao i prije.",Croatian
"Sutradan uraniše i pokloniše se Jahvi, a onda se vratiše  i dođoše svojoj kući u Ramu. Elkana pozna Anu, ženu svoju, a  Jahve je se opomenu.",Croatian
"Ana zatrudnje i, kad bi vrijeme, rodi  sina koga nazva imenom Samuel, ""jer sam ga"", reče, ""izmolila  od Jahve"".",Croatian
Poslije godine dana uziđe njezin muž Elkana sa svim domom  svojim da prinese Jahvi godišnju žrtvu i da izvrši zavjet.,Croatian
"Ali  Ana ne pođe s njim jer reče svome mužu: ""Neću poći dok se dijete  ne odbije od prsiju, a onda ću ga odvesti da se pokaže pred Jahvom  i da ostane ondje zauvijek.""",Croatian
"I odgovori joj Elkana, njezin muž: ""Čini kako misliš  da je dobro; ostani dok ga ne odbiješ od prsiju; samo neka ti  Jahve ispuni tvoju želju!"" I žena osta kod kuće dojeći sina svoga dok ga nije odbila  od prsiju.",Croatian
"Čim ga je odbila od prsiju, povede ga sa sobom uzevši  uz to trogodišnjeg junca, efu brašna i mijeh vina; i uvede ga  u Dom Jahvin u Šilu. A dječak je bio još vrlo mlad.",Croatian
"Tada  zaklaše junca, a majka dječakova pristupi k Eliju.",Croatian
"I reče  Ana: ""Dopusti, gospodaru! Tako ti života tvoga, gospodaru, ja  sam ona žena koja je stajala ovdje kraj tebe moleći se Jahvi.",Croatian
"Molila sam za ovo dijete, i Jahve mi je uslišio prošnju kojom  sam ga prosila.",Croatian
"Zato i ja njega ustupam Jahvi za sve dane  njegova života: ta isprošen je od Jahve."" I pokloniše se ondje  Jahvi.",Croatian
"Nato se Ana pomoli ovako: ""Kliče srce moje u Jahvi, raste snaga moja po Bogu mom. Šire mi se usta na dušmane moje, jer se radujem pomoći tvojoj.",Croatian
"Nitko nije svet kao što je Jahve (jer nema nikoga osim tebe), i nema hridi kao što Bog je naš.",Croatian
"Ne govorite mnogo hvastavih riječi, neka ne izlazi drskost iz usta vaših, jer Jahve je sveznajući Bog, pravo on prosuđuje djela.",Croatian
"Lomi se luk junacima, nemoćni se snagom opasuju.",Croatian
"Nekoć siti sad se za kruh muče, nekoć gladni ne gladuju više. Nerotkinja rađa sedam puta, majka brojne djece svježinu izgubi.",Croatian
"Jahve daje smrt i život, ruši u Šeol i odande diže.",Croatian
"Jahve čini uboga i bogata, obara čovjeka i uzvisuje.",Croatian
"Diže slabića iz prašine, iz bunjišta izvlači uboga, da ih posadi s knezovima i da im odredi počasna mjesta. Jer Jahvini su stupovi zemlje, na njih je stavio ovaj svijet.",Croatian
"Korake čuva svojih vjernika, zlikovce stiže propast u mraku (svojom snagom čovjek ne stječe pobjede).",Croatian
"Koji se protive Jahvi, padaju, Svevišnji grmi s nebesa. Jahve sudi međama zemlje, daje silu svojemu kralju, uzdiže snagu pomazanika svoga.""",Croatian
"Potom se Ana vrati u Ramu, a dječak ostade da služi Jahvi  pod okom svećenika Elija.",Croatian
A Elijevi sinovi bijahu nevaljali ljudi jer nisu marili  za Jahvu,Croatian
"ni za prava svećenika nasuprot narodu: kad bi tko  prinosio žrtvu, došao bi sluga svećenikov, dok se meso još kuhalo, s trorogom vilicom u ruci",Croatian
"i zabadao njom u kotlić ili u  lonac, u tavu ili u zdjelu, i što god bi se nabolo na vilicu, uzimao je svećenik sebi. Tako su činili svim Izraelcima što  su dolazili onamo, u Šilo.",Croatian
"Tako i prije nego bi se spalilo  salo, došao bi sluga svećenikov i rekao čovjeku koji je prinosio  žrtvu: ""Daj mi mesa da ispečem svećeniku! On neće od tebe kuhana  mesa nego samo sirovo.""",Croatian
"Ako bi mu čovjek tada rekao: ""Neka  se najprije spali salo, a onda uzmi što ti duša želi"", on bi  odgovorio: ""Ne, nego daj odmah! Ako ne daš, uzet ću silom.""",Croatian
"Grijeh  je mladića bio vrlo velik pred Jahvom, jer su ljudi prezirali  žrtvu koja se prinosila Jahvi.",Croatian
"A Samuel služaše pred Jahvom, još dijete u oplećku lanenom.",Croatian
Mati bi mu njegova napravila dolamicu i donosila mu je svake  godine kad bi dolazila s mužem svojim da prinese godišnju žrtvu.,Croatian
"A Eli bi blagoslovio Elkanu i njegovu ženu govoreći: ""Neka  ti Jahve dade poroda od te žene na uzdarje za dar što ga je dala  Jahvi."" Nato bi se vraćali svojoj kući.",Croatian
Jahve pohodi Anu  i ona zatrudnje i rodi još tri sina i dvije kćeri. A mladi je  Samuel rastao pred Jahvom.,Croatian
"Eli je bio već vrlo star, ali je ipak čuo sve što su  njegovi sinovi činili svemu Izraelu.",Croatian
"I on im reče: ""Zašto  radite takvo što da o tome moram slušati od svega ovog naroda?",Croatian
"Nemojte tako, sinovi moji! Nisu dobri glasovi što ih čujem  ... Sablažnjujete narod Jahvin.",Croatian
"Ako čovjek zgriješi čovjeku, Bog će prosuditi. Ali ako čovjek zgriješi Jahvi, tko će se zauzeti  za njega?"" Ali sinovi ne poslušaše glasa oca svojega, jer je  Jahve odlučio da ih pogubi.",Croatian
A mladi je Samuel sve više rastao u dobi i mudrosti i  pred Jahvom i pred ljudima.,Croatian
"Uto dođe jedan Božji čovjek k Eliju i reče mu: ""Ovako  govori Jahve: 'Nisam li se jasno objavio domu oca tvojega kad  su bili u Egiptu, robovi u kući faraonovoj?",Croatian
"Odabrao sam ih  između svih plemena Izraelovih da mi budu svećenici, da se uspinju  na moj žrtvenik, da prinose žrtve paljenice i da nose oplećak  preda mnom: i dao sam domu oca tvojega sve paljene žrtve sinova  Izraelovih.",Croatian
"Zašto gledaš zavidnim okom žrtvu i prinos što  sam ih odredio za svoj Dom? I zašto paziš sinove svoje više nego  mene, toveći ih najboljim dijelovima svih žrtvenih prinosa naroda  moga Izraela?",Croatian
"Zato sam - riječ je Jahve, Boga Izraelova -  rekao doduše da će dom tvoj i dom oca tvojega stupati preda mnom  dovijeka, ali sada - riječ je Jahvina - neka je to daleko od  mene! Jer ja častim one koji mene časte, a koji mene preziru, bit će osramoćeni.",Croatian
"Gle, dolaze dani kad ću odsjeći mišicu  tvoju i mišicu doma oca tvojega, tako da više neće biti starca  u tvom domu.",Croatian
"Ti ćeš kivnim okom gledati na sve dobro kojim  ću obasuti Izraela, i nikada više neće biti starca u tvom domu.",Croatian
"Zadržat ću ipak nekoga od tvojih kod oltara svoga, samo zato  da mu sahnu oči i vene duša njegova, ali sve mnoštvo doma tvoga  poginut će od ljudskoga mača.",Croatian
"Znak će ti biti ono što će  stići oba tvoja sina, Hofnija i Pinhasa: obojica će poginuti  istoga dana.",Croatian
"Ja ću sebi podići vjerna svećenika koji će raditi  po mom srcu i po mojoj želji i njemu ću sazdati trajan dom, i  on će svagda stupati pred pomazanikom mojim.",Croatian
"A koji god ostane  od tvoga doma, dolazit će da mu se pokloni i da izmoli srebrn  novčić ili hljeb kruha i kazat će: 'Molim te, primi me u kakvu  god službu svećeničku, da imam zalogaj kruha.'""",Croatian
"Mladi je Samuel služio Jahvi pod nadzorom Elijevim; u ono vrijeme  Jahve je izrijetka govorio ljudima, a viđenja nisu bila česta.",Croatian
No jednoga je dana Eli ležao u svojoj sobi - oči su njegove  počele slabiti te više nije mogao vidjeti -,Croatian
"svijećnjak Božji  još ne bijaše ugašen i Samuel je spavao u svetištu Jahvinu, ondje  gdje je bio Kovčeg Božji.",Croatian
"I Jahve zovnu: ""Samuele! Samuele!""  A on odgovori: ""Evo me!""",Croatian
"I otrča k Eliju i reče: ""Evo me!  Ti si me zvao!"" A Eli reče: ""Ja te nisam zvao. Vrati se i spavaj!""  I on ode i leže.",Croatian
"I Jahve opet zovnu: ""Samuele! Samuele!"" Samuel usta, ode  k Eliju i reče: ""Evo me! Ti si me zvao!"" A Eli odgovori: ""Ja  te nisam zvao, sine! Vrati se i spavaj!""",Croatian
Samuel još nije poznavao  Jahve i još mu nikada ne bijaše objavljena riječ Jahvina.,Croatian
"I Jahve zovnu Samuela po treći put. On usta, ode k Eliju  i reče: ""Evo me! Ti si me zvao!"" Sada Eli razumje da je Jahve  zvao dječaka.",Croatian
"Zato reče Samuelu: ""Idi i lezi; a ako te zovne, ti reci: 'Govori, sluga tvoj sluša.'"" I Samuel ode i leže na  svoje mjesto.",Croatian
"I dođe Jahve i stade i zovnu kao prije: ""Samuele! Samuele!""  A Samuel odgovori: ""Govori, sluga tvoj sluša.""",Croatian
"Tada Jahve reče Samuelu: ""Evo, učinit ću nešto u Izraelu  da će oba uha zujati svakome koji čuje.",Croatian
"U onaj ću dan ispuniti  na Eliju sve što sam rekao za kuću njegovu, od početka do kraja.",Croatian
"Ti ćeš mu objaviti da osuđujem kuću njegovu dovijeka; on  je znao da njegovi sinovi hule na Boga, a nije ih obuzdao.",Croatian
"Zato  - kunem se domu Elijevu - neće oprati krivicu Elijeva doma nikakve  žrtve ni prinosi dovijeka.""",Croatian
"Samuel je spavao do jutra, a onda otvori vrata Doma Jahvina.  Samuel se bojao kazati viđenje Eliju.",Croatian
"Ali Eli zovnu Samuela  govoreći: ""Samuele, sine!"" A on odgovori: ""Evo me!""",Croatian
"I on  upita: ""Kakva je riječ koju ti reče? Nemoj mi zatajiti ništa!  Tako ti Bog učinio zlo i dodao ti drugo ako mi zatajiš nešto  od onoga što ti je kazao.""",Croatian
"Nato mu Samuel pripovjedi sve  i ništa ne zataji od njega. A Eli reče: ""On je Jahve, neka čini  što je dobro u očima njegovim!""",Croatian
"Samuel je rastao, a Jahve je bio s njim i nije pustio  da ijedna od njegovih riječi padne na zemlju.",Croatian
"Sav Izrael, od Dana do Beer Šebe, spozna da je Samuel postavljen za proroka  Jahvina.",Croatian
"Jahve se i dalje javljao u Šilu, jer se objavljivao  Samuelu, [4:1] i riječ se Samuelova obraćala svemu Izraelu. (Eli  je bio vrlo star, a njegovi su sinovi ustrajali u svome opakom  postupku pred Jahvom.)",Croatian
"U ono vrijeme skupiše Filistejci vojsku protiv Izraela. Izraelci  iziđoše pred njih da se pobiju i utaboriše se kod Eben Haezera, dok su Filistejci udarili tabor kod Afeka.",Croatian
"Filistejci se  svrstaše u bojni red protiv Izraela i nasta žestoka bitka. Izrael  podleže Filistejcima: oko četiri tisuće ljudi pogibe na bojištu, na otvorenu polju.",Croatian
"Kad se narod vratio u tabor, rekoše starješine Izraelove:  ""Zašto je Jahve dopustio da nas Filistejci danas pobijede? Pođimo  u Šilo po Kovčeg saveza Jahvina neka dođe u našu sredinu i spasi  nas iz ruku naših neprijatelja.""",Croatian
"Narod posla ljude u Šilo i donesoše odande Kovčeg saveza  Jahve nad vojskama, koji stoluje nad kerubinima; oba sina Elijeva, Hofni i Pinhas, dođoše kao pratioci Kovčega.",Croatian
"Kad je Kovčeg  Jahvin stigao u tabor, sav Izrael podiže gromki poklik, od kojega  odjeknu zemlja.",Croatian
"Filistejci čuše taj gromki poklik i zapitaše: ""Što znači  taj gromki poklik u taboru Hebreja?"" I shvatiše da je Kovčeg  Jahvin stigao u njihov tabor.",Croatian
"Tada Filistejce obuze strah  jer su govorili: ""Bog je došao u tabor!"" I povikaše: ""Jao nama!  Tako nije bilo dosad.",Croatian
Jao nama! Tko će nas izbaviti iz ruke  toga silnog Boga? To je onaj koji je udario Egipat svakojakim  nevoljama.,Croatian
"Ohrabrite se i budite junaci, Filistejci, da ne  postanete robovi Hebrejima kao što su oni bili robovi vama; budite  junaci i borite se!""",Croatian
"Tada Filistejci zametnuše bitku, Izraelci biše potučeni  i pobjegoše svaki u svoj šator. Poraz je bio silan, jer je trideset  tisuća pješaka poginulo na izraelskoj strani.",Croatian
"I Kovčeg Božji  bi otet, i oba sina Elijeva poginuše, Hofni i Pinhas.",Croatian
"Jedan Benjaminovac otrča iz bojnih redova i stiže u Šilo  još istoga dana, razderanih haljina i glave posute prašinom.",Croatian
"Kad je stigao, Eli je sjedio na svojoj stolici, pokraj vrata, pazeći na cestu, jer mu je srce strepilo za Kovčeg Božji. Taj  dakle čovjek dođe da gradu donese glas, i nasta silna vika po  svem gradu.",Croatian
"Kad je Eli čuo viku, upita: ""Kakva je to velika  vika?"" Čovjek se požuri i dođe da obavijesti Elija. -",Croatian
"A Eliju  bijaše devedeset i osam godina, oči mu bijahu ukočene te ništa  više nije vidio. -",Croatian
"Čovjek reče Eliju: ""Dolazim s bojišta, danas sam utekao iz boja."" Tada starac zapita: ""Što se dogodilo, sine?""",Croatian
"Glasnik odgovori: ""Izrael je pobjegao pred Filistejcima, bio je to težak poraz za narod i još su oba tvoja sina poginula  i Kovčeg je Božji otet!""",Croatian
"Kad je spomenuo Kovčeg Božji, pade Eli sa stolice nauznak  kraj vrata, slomi vrat i umrije, jer je bio star čovjek i težak.  Bio je sudac u Izraelu četrdeset godina.",Croatian
"Njegova snaha, žena Pinhasova, bijaše trudna i pred porodom.  Kad je čula vijest da je otet Kovčeg Božji i da je umro njezin  svekar i poginuo njezin muž, savila se i rodila jer su je najednom  uhvatili trudovi.",Croatian
"Kako je bila na samrti, rekoše joj žene  koje stajahu oko nje: ""Budi bez brige jer si rodila sina!"" Ali  ona ne odgovori niti obrati misli na to.",Croatian
"Djetetu nadjenu  ime Ikabod govoreći: ""Otišla je slava od Izraela."" Time je mislila  na oteti Kovčeg Božji i na svoga svekra i svoga muža.",Croatian
"Zato  reče: ""Otišla je slava od Izraela"" jer je otet Kovčeg Božji.",Croatian
"Kad su Filistejci osvojili Kovčeg Božji, prenesoše ga iz Eben  Haezera u Ašdod.",Croatian
"Nato Filistejci uzeše Kovčeg Božji, unesoše  ga u hram Dagonov i smjestiše pokraj Dagona.",Croatian
"Sutradan ujutro, kad su žitelji Ašdoda došli u hram Dagonov, gle, Dagon ležaše  ničice na zemlji pred Kovčegom Jahvinim. Oni digoše Dagona i  metnuše ga natrag na njegovo mjesto.",Croatian
"Ali kad su ujutro uranili, gle, Dagon opet ležaše ničice na zemlji pred Kovčegom Jahvinim;  glava Dagona i obje njegove ruke ležahu odsječene na pragu: na  mjestu je stajao samo Dagonov trup.",Croatian
Zato Dagonovi svećenici  i svi koji ulaze u Dagonov hram ne staju nogom na prag Dagonov  u Ašdodu sve do današnjeg dana.,Croatian
"Tada ruka Jahvina teško pritisnu žitelje Ašdoda i natjera  ih u silan strah: udari ih čirevima, Ašdod i njegovo područje.",Croatian
"Kad su ljudi u Ašdodu vidjeli što se dogodilo, rekoše: ""Kovčeg  Boga Izraelova ne smije ostati kod nas jer se ruka njegova ispriječila  protiv nas i protiv našega boga Dagona.""",Croatian
"Oni sazvaše i okupiše  sve knezove filistejske k sebi i rekoše: ""Što da radimo s Kovčegom  Boga Izraelova?"" A oni odgovoriše: ""U Gat neka se prenese Kovčeg  Boga Izraelova."" I prenesoše Kovčeg Boga Izraelova onamo.",Croatian
"Ali kad su ga prenijeli, ruka se Jahvina spusti na grad  i nasta silna strava: udari građane, od najmanjega do najvećega, tako da im se pojaviše čirevi.",Croatian
"Oni tada poslaše Kovčeg Božji  u Ekron. Ali kad je Kovčeg Božji stigao u Ekron, povikaše Ekronjani:  ""Donesoše Kovčeg Boga Izraelova k meni da pomori mene i sav moj  narod!""",Croatian
"Zato sazvaše i okupiše sve knezove filistejske i  rekoše: ""Pošaljite natrag Kovčeg Boga Izraelova, neka se vrati  na svoje mjesto da ne pomori mene i moj narod!"" Jer vladaše smrtna  strava u svemu gradu, toliko ondje bijaše pritisnula ruka Božja.",Croatian
Ljudi koji nisu pomrli bili su udareni čirevima i bolni se  vapaj grada dizao do neba.,Croatian
Kovčeg Jahvin bijaše sedam mjeseci u zemlji Filistejaca.,Croatian
"Tada  Filistejci sazvaše svećenike i vrače i zapitaše ih: ""Što da radimo  s Kovčegom Jahvinim? Poučite nas kako da ga pošaljemo natrag  na njegovo mjesto.""",Croatian
"Oni odgovoriše: ""Ako hoćete vratiti Kovčeg  Boga Izraelova, ne šaljite ga natrag prazna nego uza nj pošaljite  i naknadnicu. Tada ćete se izliječiti i znat ćete zašto se njegova  ruka nije okrenula od vas.""",Croatian
"Oni zapitaše: ""Kakvu naknadnicu  treba da mu pošaljemo?"" Oni odgovoriše: ""Prema broju filistejskih  knezova, pet zlatnih čireva i pet zlatnih štakora, jer je ista  nevolja na vama i na vašim knezovima.",Croatian
"Načinite, dakle, likove  svojih čireva i likove svojh štakora, koji vam zatiru zemlju, i dajte slavu Bogu Izraelovu. Možda će dignuti ruku svoju od  vas, od vaših bogova i od vaše zemlje.",Croatian
"Zašto hoćete da vam  srce otvrdne kao što je bilo otvrdnulo Egipćanima i faraonu?  Kad ih je Bog pritisnuo, nisu li ih onda pustili da odu?",Croatian
"Pripremite  sada jedna nova kola i uzmite dvije krave dojilice koje još nisu  nosile jarma: upregnite krave u kola, a njihovu telad odvedite  natrag u staju.",Croatian
Tada ćete uzeti Kovčeg Jahvin i staviti ga  na kola. Zlatne predmete koje mu prinosite kao žrtvu naknadnicu  stavit ćete u kovčežić kraj njega i tako neka pođe.,Croatian
"Zatim  gledajte: ako krene prema svome kraju, put Bet Šemeša, onda je  sigurno da nam je on zadao ovo veliko zlo; ako li ne krene tako, znat ćemo da nas nije udarila njegova ruka, nego da nam se to  dogodilo slučajno.""",Croatian
"Ljudi učiniše tako: uzeše dvije krave dojilice i upregoše  ih u kola, a njihovu telad zadržaše u staji.",Croatian
Kovčeg Jahvin  staviše na kola i kovčežić sa zlatnim štakorima i s likovima  svojih čireva.,Croatian
"Krave udariše ravno cestom prema Bet Šemešu i jednako  su išle istim putem, mukale su idući, a nisu skretale ni desno  ni lijevo. Filistejski knezovi pratili su ih do granice Bet Šemeša.",Croatian
"Stanovnici Bet Šemeša upravo su bili zabavljeni žetvom  pšenice u dolini. Digavši oči, ugledaše Kovčeg i potrčaše mu  s veseljem u susret.",Croatian
"Kad su kola stigla na polje Jošue iz  Bet Šemeša, zaustaviše se. Ondje bijaše velik kamen. Tada iscijepaše  drvo od kola i prinesoše krave kao žrtvu paljenicu Jahvi.",Croatian
Leviti  bijahu skinuli Kovčeg Jahvin i kovčežić što je bio kraj njega  i u kojem su bili zlatni predmeti i sve bijahu stavili na onaj  veliki kamen. Stanovnici Bet Šemeša prinosili su toga dana žrtve  paljenice i klali žrtve klanice Jahvi.,Croatian
"Kad je to vidjelo  pet filistejskih knezova, vratiše se u Ekron isti dan.",Croatian
"A  ovo je pet zlatnih čireva što su ih Filistejci poslali kao žrtvu  naknadnicu Jahvi: za Ašdod jedan, za Gazu jedan, za Aškelon jedan, za Gat jedan, za Ekron jedan.",Croatian
"A zlatnih je štakora bilo  toliko koliko svih gradova filistejskih, u svih pet kneževina, od utvrđenih gradova do otvorenih sela. Svjedok je veliki kamen  na koji su položili Kovčeg Jahvin i koji još i danas stoji na  polju Jošue iz Bet Šemeša.",Croatian
Sinovi Jekonijini nisu se radovali  sa stanovnicima Bet Šemeša kad su vidjeli Kovčeg Jahvin. Zato  je Jahve pobio sedamdeset ljudi među njima. Narod je tugovao  zbog toga što ga je Jahve tako teško iskušao.,Croatian
"Tada ljudi u Bet Šemešu rekoše: ""Tko bi mogao opstati  pred Jahvom, ovim Svetim Bogom? Kome će otići sada od nas?""",Croatian
"I  poslaše poslanike stanovnicima Kirjat Jearima i poručiše im:  ""Filistejci su vratili Kovčeg Jahvin. Dođite i odnesite ga sebi.""",Croatian
"Tada dođoše ljudi iz Kirjat Jearima i odnesoše Kovčeg Jahvin  sebi. Unesoše ga u kuću Abinadabovu, na uzvišici, i posvetiše  njegova sina Eleazara da čuva Kovčeg Jahvin.",Croatian
"Od dana kad je Kovčeg bio postavljen u Kirjat Jearimu, prođe mnogo vremena - dvadeset godina - i sav je dom Izraelov  uzdisao za Jahvom.",Croatian
"Tada Samuel progovori svemu domu Izraelovu  ovako: ""Ako se od svega srca svoga vraćate Jahvi, uklonite iz  svoje sredine tuđe bogove, baale i aštarte, i upravite srce svoje  Jahvi i njemu jedinome služite. Tada će vas on izbaviti iz ruke  Filistejaca.""",Croatian
Sinovi Izraelovi ukloniše nato baale i aštarte  i služahu jedinome Jahvi.,Croatian
"Samuel tada zapovjedi: ""Skupite sve sinove Izraelove u  Mispu da se pomolim Jahvi za vas.""",Croatian
"Oni se dakle skupiše u  Mispi; ondje su grabili vodu i izlijevali je pred Jahvom. I postili  su onaj dan i priznavali: ""Sagriješili smo Jahvi!"" I Samuel je  sudio sinovima Izraelovim u Mispi.",Croatian
"Kad su Filistejci čuli da su se sinovi Izraelovi skupili  u Mispi, krenu filistejski knezovi da napadnu na Izraela. Kad  to vidješe sinovi Izraelovi, uplašiše se Filistejaca.",Croatian
"I zamoliše  sinovi Izraelovi Samuela: ""Ne prestaj vapiti za nas Jahvi, Bogu  našemu, da nas izbavi iz ruke Filistejaca.""",Croatian
"Samuel uze jedno janje sisanče i prinese ga Jahvi kao  žrtvu paljenicu i glasno se pomoli Jahvi za Izraela, i Jahve  ga usliša.",Croatian
"Dok je Samuel prinosio žrtvu paljenicu, Filistejci  su došli da udare na Izraela, ali Jahve toga dana zagrmi silnom  grmljavinom na Filistejce i tako ih prestraši i smete da su podlegli  Izraelu.",Croatian
"Ratnici izraelski iziđoše iz Mispe i potjeraše Filistejce, tukući ih sve do ispod Bet Kara.",Croatian
"A Samuel uze jedan kamen  i postavi ga između Mispe i Ješane i nazva ga imenom Eben Haezer  govoreći: ""Dovde nam je Jahve pomogao.""",Croatian
"Tako su Filistejci bili poniženi i nikada više ne navališe  na zemlju Izraelovu, a ruka je Jahvina pritiskivala Filistejce  svega vijeka Samuelova.",Croatian
"I gradove koje Filistejci bijahu  zauzeli od Izraela vratiše se njemu, od Ekrona do Gata, i Izrael  oslobodi njihovo područje iz ruke filistejske. I bio je mir između  Izraela i Amorejaca.",Croatian
Samuel je bio sudac u Izraelu svega svoga vijeka.,Croatian
"Svake  je godine obilazio Betel, Gilgal i Mispu i u svim je tim mjestima  sudio Izraelu.",Croatian
"Zatim se vraćao u Ramu, jer je ondje imao  svoju kuću i ondje je sudio Izraelu. Ondje je podigao i žrtvenik  Jahvi.",Croatian
"Kad je Samuel ostario, postavio je svoje sinove za suce u Izraelu.",Croatian
"Njegov prvorođenac zvao se Joel, a drugi sin Abija; oni su  bili suci u Beer Šebi.",Croatian
"Ali sinovi nisu išli stopama očevim:  gledali su na svoj dobitak, primali mito i izvrtali pravicu.",Croatian
Tada se skupiše sve starješine izraelske i dođoše k Samuelu  u Ramu.,Croatian
"I rekoše mu: ""Eto, ti si ostario, a tvoji sinovi ne  idu tvojim stopama. Postavi nam, dakle, kralja da nam vlada,  kao što je to kod svih naroda.""",Croatian
"Ali Samuelu nije bilo drago  što su rekli: ""Daj nam kralja da nam vlada!"" Zato se Samuel pomoli  Jahvi.",Croatian
"A Jahve reče Samuelu: ""Poslušaj glas naroda u svemu što  od tebe traži, jer nisu odbacili tebe, nego su odbacili mene, ne želeći da ja kraljujem nad njima.",Croatian
Sve što su činili meni  od onoga dana kad sam ih izveo iz Egipta pa do današnjega dana  - ostavili su mene i služili tuđim bogovima - tako oni čine i  tebi.,Croatian
"Sada, dakle, poslušaj njihov zahtjev, ali ih svečano  opomeni i pouči o pravima kralja koji će vladati nad njima.""",Croatian
Samuel ponovi sve Jahvine riječi narodu koji je od njega  tražio kralja.,Croatian
"I reče: ""Ovo će biti pravo kralja koji će  kraljevati nad vama: uzimat će vaše sinove da mu služe kod bojnih  kola i kod konja i oni će trčati pred njegovim bojnim kolima.",Croatian
"Postavljat će ih za tisućnike i pedesetnike; orat će oni  njegovu zemlju, žeti njegovu žetvu, izrađivati mu bojno oružje  i opremu za njegova bojna kola.",Croatian
"Uzimat će kralj vaše kćeri  da mu priređuju mirisne pomasti, da mu kuhaju i peku.",Croatian
"Uzimat  će najbolja vaša polja, vaše vinograde i vaše maslinike i poklanjat  će ih svojim dvoranima.",Croatian
Uzimat će desetinu od vaših usjeva  i vaših vinograda i davat će je svojim dvoranima i svojim službenicima.,Croatian
"Uzimat će vaše sluge i vaše sluškinje, vaše najljepše volove  i magarce i upotrebljavat će ih za svoj posao.",Croatian
"Uzimat će  desetinu od vaše sitne stoke, a vi sami postat ćete mu robovi.",Croatian
"I kad jednoga dana budete vapili za pomoć zbog kralja koga  ste sami izabrali, Jahve vas neće uslišati u onaj dan!""",Croatian
"Narod nije htio poslušati Samuelova glasa nego reče:  ""Ne! Hoćemo da kralj vlada nad nama!",Croatian
"Tako ćemo i mi biti  kao svi narodi: sudit će nam naš kralj, bit će nam vođa i vodit  će naše ratove.""",Croatian
"Kad je Samuel čuo što narod govori, kaza sve Jahvi.",Croatian
"A  Jahve reče Samuelu: ""Poslušaj njihovu želju i postavi im kralja!"" Tada Samuel reče Izraelcima: ""Vratite se svaki u svoj grad!""",Croatian
"Živio u ono vrijeme jedan čovjek u Benjaminovu plemenu po imenu  Kiš, sin Abiela, sina Serora, sina Bekorata, sina Afijahova;  bio je iz plemena Benjaminova, čovjek imućan.",Croatian
"Imao je sina  po imenu Šaula, koji je bio mlad i lijep. Među sinovima Izraelovim  nije bilo ljepšega čovjeka od njega: za glavu bijaše viši od  svega naroda.",Croatian
"Uto se Kišu, Šaulovu ocu, izgubilo nekoliko  magarica, pa Kiš reče svome sinu Šaulu: ""Uzmi sa sobom jednoga  momka pa ustani i idi tražiti magarice!""",Croatian
"I prođoše oni Efrajimovu  goru i prođoše zemlju Šališu, ali ne nađoše ništa; prođoše zemlju  Šaalim, ali magarica ne bijaše ondje; prođoše i zemlju Benjaminovu, ali ne nađoše ništa.",Croatian
"Kad su došli u zemlju Suf, reče Šaul momku koji ga je  pratio: ""Hajde, vratimo se da se ne bi otac okanio magarica i  zabrinuo se za nas!""",Croatian
"A on mu odgovori: ""Eno, u onom ondje  gradu živi čovjek Božji; to je vrlo ugledan čovjek: što god rekne, sve se zacijelo ispunja. Pođimo, dakle, k njemu, možda će nas  uputiti u ono zbog čega smo pošli na put.""",Croatian
"A Šaul reče svome  momku: ""Ako zaista pođemo onamo, što ćemo ponijeti čovjeku? Kruha  je nestalo u našim torbama, nemamo dara da ponesemo čovjeku Božjem.  Što mu možemo dati?""",Croatian
"A momak opet progovori i reče Šaulu:  ""Gle, imam u ruci četvrt šekela srebra: dat ću ga Božjem čovjeku  da nas uputi kamo bismo išli.""",Croatian
"Nekoć se u Izraelu, kad bi išli pitati Boga za savjet, govorilo:  ""Hajde, pođimo k vidiocu!"" Jer koga danas zovu prorokom nekoć  se zvao vidjelac. -",Croatian
"Šaul odvrati svome momku:  ""Dobro veliš. Hajdemo!"" I krenuše u grad gdje je živio čovjek  Božji.",Croatian
"Kad su se penjali usponom prema gradu, sretoše djevojke  koje su izašle da zahvate vode. I zapitaše ih: ""Je li gore vidjelac?""  -",Croatian
"One im odgovore ovako: ""Jest, vidjelac  je pred vama. Upravo je stigao u grad, jer danas narod ima žrtvu  na uzvišici.",Croatian
"Čim uđete u grad, naći ćete ga još prije nego  što se popne na uzvišicu da sudjeluje na žrtvenoj gozbi. Narod  neće jesti dok on ne dođe, jer on mora blagosloviti žrtvu, a  onda će tek uzvanici jesti. Zato idite odmah gore, jer ćete ga  sada još naći.""",Croatian
"Oni otiđoše gore u grad. Kad su ulazili na vrata, Samuel  ih susrete polazeći na uzvišicu.",Croatian
A dan prije nego što je Šaul došao bijaše Jahve objavio  Samuelu:,Croatian
"""Sutra u ovo doba poslat ću k tebi čovjeka iz Benjaminove  zemlje. Ti ćeš ga pomazati za kneza nad mojim narodom Izraelom.  On će izbaviti moj narod iz ruke filistejske. Vidio sam nevolju  svoga naroda i njegov je vapaj dopro do mene.""",Croatian
"A kad je Samuel  ugledao Šaula, Jahve mu progovori: ""Evo ti čovjeka za koga ti  rekoh: 'Taj će vladati nad mojim narodom.'""",Croatian
"Šaul pristupi  Samuelu na vratima i reče: ""Daj mi kaži gdje je vidiočeva kuća.""",Croatian
"A Samuel odgovori Šaulu: ""Ja sam vidjelac. Pođi preda  mnom na uzvišicu, danas ćete sa mnom jesti. Sutra ću te ujutro  otpustiti i sve ću ti kazati što ti je na srcu.",Croatian
"A za magarice  koje su ti se izgubile prije tri dana ne uznemiruj se jer su  se našle. Uostalom, kome pripada sve što je najdragocjenije u  Izraelu? Zar ne tebi i svemu domu tvoga oca?""",Croatian
"A Šaul odgovori ovako: ""Nisam li ja od Benjaminova plemena, najmanjega plemena Izraelova? A moj rod nije li najneznatniji  između svih rodova Benjaminova plemena? Zašto mi, dakle, govoriš  takve riječi?""",Croatian
"Samuel uze Šaula i njegova momka, odvede ih u sobu i  dade im mjesto u pročelju među uzvanicima, kojih je bilo tridesetak.",Croatian
"Zatim Samuel reče kuharu: ""Donesi dio koji ti dadoh i za  koji ti rekoh da ga staviš na stranu.""",Croatian
"Kuhar uze but, donese ga i stavi pred Šaula, a Samuel  mu reče: ""Evo, pred tobom je ono što je sačuvano za tebe. Jedi, jer to ti je sačuvano baš za ovu zgodu."" Tako je u onaj dan Šaul jeo sa Samuelom.",Croatian
Potom odande siđoše u grad. Ondje prostriješe Šaulu na  krovu.,Croatian
"I on leže na počinak. Čim je svanula zora, Samuel zovnu Šaula (na krovu) govoreći:  ""Ustani da te otpustim!"" Kad je Šaul ustao, izađoše obojica,  on i Samuel.",Croatian
"Kad su došli na kraj grada, reče Samuel Šaulu: ""Kaži  momku neka pođe naprijed pred nama! A ti stani sada da ti objavim  riječ Božju.""",Croatian
"Tada Samuel uze uljanicu s uljem te je izli na glavu Šaulu;  zatim ga poljubi i reče: ""Ovim te Jahve pomazao za kneza nad svojim narodom Izraelom.  Ti ćeš vladati nad narodom Jahvinim i izbavit ćeš ga iz ruke  njegovih neprijatelja unaokolo. I evo ti znaka da te Jahve pomazao  za kneza nad svojom baštinom.",Croatian
"Kad odeš sada od mene, naći  ćeš dva čovjeka kod Rahelina groba, na granici zemlje Benjaminove, u Selsahu. Oni će ti reći: 'Našle su se magarice koje si pošao  tražiti; i gle, tvoj je otac zaboravio na magarice, a zabrinut  je za vas i govori: Što da učinim za svoga sina?'",Croatian
"A kad odeš  odande dalje i dođeš do Taborskog Hrasta, srest ćeš ondje tri  čovjeka koja će ići gore k Bogu u Betel. Jedan će nositi tri  jareta, drugi tri okrugla kruha, a treći mijeh vina.",Croatian
"Oni će  te pozdraviti i dat će ti dva kruha, a ti ih primi iz njihove  ruke.",Croatian
"Poslije toga doći ćeš u Gibeu Božju (gdje se nalazi  filistejski stup). Kad uđeš u grad, namjerit ćeš se na povorku  proroka koji će silaziti s uzvišice, a pred njima harfe, bubnjevi, frule i citre; oni će biti u proročkom zanosu.",Croatian
Tada će na  te sići duh Jahvin te ćeš pasti u proročki zanos s njima i promijenit  ćeš se u drugog čovjeka.,Croatian
"A kad ti se ispune ti znakovi, onda  čini kako ti se prilika pruži jer je Bog s tobom.",Croatian
"Zatim ćeš  sići preda mnom u Gilgal i ja ću sići k tebi da prinesem žrtve  paljenice i žrtve pričesnice. Sedam dana čekaj dok ne dođem k  tebi i ne poučim te što ćeš činiti.""",Croatian
"Čim je Šaul okrenuo leđa da ode od Samuela, Bog mu promijeni  srce i svi se oni znakovi ispuniše u onaj dan.",Croatian
"Kad su, naime, došli u Gibeu, gle, dođe mu u susret povorka proroka i duh Božji  siđe na njega te on pade u proročki zanos usred njih.",Croatian
"I kad  su ga svi koji ga poznavahu otprije vidjeli gdje prorokuje s  prorocima, počeše govoriti jedan drugome: ""Što se to dogodilo  sa sinom Kiševim? Zar je Šaul među prorocima?""",Croatian
"A jedan od  njih odvrati i reče: ""A tko je njihov otac?"" Otuda je nastala  poslovica: ""Zar je i Šaul među prorocima?""",Croatian
"Kad je prošao njegov zanos, Šaul se vrati kući.",Croatian
"A  Šaulov stric upita njega i njegova momka: ""Kamo ste išli?"" A  Šaul odgovori: ""Da tražimo magarice; a kad smo vidjeli da ih  nema, otišli smo k Samuelu.""",Croatian
"A njegov ga stric zamoli: ""Pripovijedaj  mi što vam je rekao Samuel.""",Croatian
"A Šaul odgovori svome stricu:  ""Rekao nam je da su se našle magarice."" Ali mu ništa ne reče  o kraljevskoj časti koju mu je prorekao Samuel.",Croatian
Poslije toga Samuel sazva narod pred Jahvu u Mispu,Croatian
"i  reče sinovima Izraelovim: ""Ovako govori Jahve: 'Ja sam izveo  Izraela iz Egipta i izbavio sam vas iz egipatske ruke i iz ruke  svih kraljevstava koja su vas tlačila.",Croatian
"A vi ste danas odbacili  svoga Boga, onoga koji vas je izbavljao od svih vaših zala i  svih vaših nevolja i rekli ste mu: 'Ne, nego postavi kralja nad  nama!' Zato sada stanite pred Jahvom po svojim plemenima i rodovima.'""",Croatian
Potom Samuel privede sva plemena Izraelova i ždrijeb  pade na pleme Benjaminovo.,Croatian
"Zatim privede pleme Benjaminovo  po rodovima i ždrijeb pade na Matrijev rod; a kad privede Matrijev  rod, čovjeka po čovjeka, ždrijeb pade na Šaula, sina Kiševa;  ali kad ga potražiše, na nađoše ga.",Croatian
"Tada još jednom upitaše Jahvu: ""Je li taj čovjek došao  ovamo?"" A Jahve odgovori: ""Eno ga, sakrio se za tovarom.""",Croatian
"Otrčaše  i dovedoše ga odande; a kad je stao usred naroda, bijaše glavom  i ramenima viši od sviju.",Croatian
"Tada Samuel reče svemu narodu:  ""Vidite li koga je izabrao Jahve? Nema mu ravna u svemu narodu.""  I sav narod uze klicati i vikati: ""Živio kralj!""",Croatian
Nato Samuel objavi narodu kraljevsko pravo i zapisa ga  u knjigu koju položi pred Jahvu. Najposlije Samuel otpusti sav  narod da ide svaki svojoj kući.,Croatian
"Šaul se također vrati kući u Gibeu, a s njim pođoše junaci  kojima je Bog taknuo srce.",Croatian
"Ali neke ništarije rekoše: ""Kako  će nas taj spasiti?"" I prezreše ga i ne donesoše mu nikakva dara.",Croatian
"Otprilike poslije mjesec dana dođe Amonac Nahaš i utabori  se kod Jabeša Gileadskog. Svi Jabešani poručiše Nahašu: ""Sklopi  savez s nama pa ćemo ti se pokoriti.""",Croatian
"Ali im Amonac Nahaš  odgovori: ""Ovako ću sklopiti savez s vama: svakome ću od vas  iskopati desno oko, i tako ću učiniti sramotu svemu Izraelu.""",Croatian
"A jabeške mu starješine rekoše: ""Ostavi nam sedam dana da  pošaljemo glasnike u sve krajeve Izraelove, pa ako se ne nađe  nitko da nas izbavi, predat ćemo se tebi.""",Croatian
I dođoše poslanici u Šaulovu Gibeu te izložiše sve narodu  da čuje. Tada sav narod zaplaka iza glasa.,Croatian
"A gle, Šaul je upravo išao za govedima iz polja pa upita:  ""Što je ljudima te plaču?"" I pripovjediše mu što su rekli Jabešani.",Croatian
"Kad je Šaul čuo te riječi, duh Jahvin siđe na njega i silan  gnjev uskipje u njemu.",Croatian
"I uze on dva vola, isiječe ih i komade  razasla po poslanicima u sve krajeve Izraelove i poruči: ""Tko  ne pođe za Šaulom, ovako će biti s njegovim govedima."" I strah  Božji obuze ljude te pođoše kao jedan čovjek.",Croatian
"Šaul ih izbroji  u Bezeku: i bijaše sinova Izraelovih tri stotine tisuća, a Judinih  ljudi trideset tisuća.",Croatian
"Zatim reče poslanicima koji bijahu  došli: ""Ovako recite Jabešanima u Gileadu: sutra, kad sunce pripeče, stići će vam pomoć."" Kad su se poslanici vratili, javiše sve to Jabešanima i oni  se obradovaše.",Croatian
"I poručiše Nahašu: ""Sutra ćemo izaći k vama, pa učinite s nama što vam bude drago.""",Croatian
"Sutradan Šaul razdijeli narod u tri čete, koje provališe  u tabor o jutarnjoj straži i tukoše Amonce do najveće dnevne  žege; a što preživje, rasprša se da ni dvojica ne ostaše zajedno.",Croatian
"Tada narod reče Samuelu: ""Tko je onaj što je govorio:  'Zar će Šaul kraljevati nad nama?' Dajte te ljude da ih pogubimo!""",Croatian
"Ali Šaul odgovori: ""Neka se ne pogubi u ovaj dan nitko, jer  je danas Jahve izvojevao pobjedu u Izraelu.""",Croatian
"Tada Samuel  reče narodu: ""Hajdemo u Gilgal da ondje potvrdimo kraljevstvo.""",Croatian
"I sav narod krenu u Gilgal i ondje postaviše Šaula za  kralja pred Jahvom, u Gilgalu. Ondje žrtvovaše pred Jahvom žrtve  pričesnice i ondje je Šaul sa svim Izraelcima slavio slavlje.",Croatian
"Tada Samuel reče svemu Izraelu: ""Evo, ispunio sam vašu želju  u svemu što ste od mene tražili i postavih kralja nad vama.",Croatian
I  od sada će kralj ići pred vama. A ja sam ostario i osijedio i  moji sinovi eto su među vama. Ja sam išao pred vama od svoje  mladosti pa do današnjega dana.,Croatian
"Evo me! Posvjedočite protiv  mene pred Jahvom i pred njegovim pomazanikom: kome sam oteo vola  i kome sam oteo magarca? Koga sam prevario? Koga sam tlačio?  Od koga sam primio mito da bih zažmirio na jedno oko? Ja ću vam  sve natrag vratiti.""",Croatian
"A oni odgovoriše: ""Nisi nas prevario, nisi nas tlačio, nisi ni od koga primio ništa.""",Croatian
"Još im reče: ""Svjedok je Jahve protiv vas i svjedok je  njegov pomazanik u ovaj dan da niste našli ništa u mojoj ruci.""  A oni odgovoriše: ""Tako je!""",Croatian
"Tada Samuel reče narodu: ""Jest, svjedok je Jahve koji  je postavio Mojsija i Arona i koji je izveo vaše oce iz Egipta.",Croatian
Stanite sada ovamo da probesjedim s vama pred Jahvom i da  vas podsjetim na sva velika djela koja je učinio Jahve vama i  vašim ocima.,Croatian
"Kad je Jakov došao u Egipat, Egipćani su ih pritisnuli, a vaši su oci vapili Jahvi za pomoć. I Jahve posla Mojsija i  Arona, koji izvedoše oce vaše iz Egipta i naseliše ih na ovome  mjestu.",Croatian
"Ali oni zaboraviše Jahvu, Boga svoga, i on ih predade  u ruke Siseri, vojvodi hasorske vojske, i u ruke Filistejaca, i u ruke moapskome kralju, koji su vojevali na njih.",Croatian
I opet  su vapili Jahvi za pomoć govoreći: 'Zgriješili smo jer smo ostavili  Jahvu i uzeli služiti baalima i aštartama; izbavi nas sada iz  ruku naših neprijatelja pa ćemo ti služiti!',Croatian
"I Jahve posla  Jerubaala i Baraka, Jiftaha i Samuela te vas izbavi iz ruku vaših  neprijatelja unaokolo, tako da ste mogli živjeti bez straha.",Croatian
"Ali kad vidjeste Nahaša, kralja amonskoga, kako ide na  vas, rekoste mi: 'Ne, nego kralj neka vlada nad nama!' Pa ipak  je vaš kralj Jahve, vaš Bog!",Croatian
"I eto vam sada kralja koga ste  izabrali! Eto, Jahve je postavio kralja nad vama.",Croatian
"Ako se  budete bojali Jahve i njemu budete služili, ako budete slušali  njegov glas i ne budete se protivili njegovim zapovijedima, slijedit  ćete Jahvu, Boga svoga, vi i kralj koji kraljuje nad vama.",Croatian
"Ako  li ne budete slušali Jahvina glasa, ako se budete protivili njegovim  zapovijedima, tada će se ruka Jahvina spustiti na vas i na vašega  kralja da vas uništi.",Croatian
Sada još jednom pristupite i vidite veliki znak koji  će Jahve učiniti pred vašim očima.,Croatian
"Nije li sada pšenična  žetva? Ali ja ću zazvati Jahvu i on će poslati gromove i kišu.  I jasno ćete razabrati kako je veliko zlo koje ste učinili pred  Jahvom tražeći sebi kralja.""",Croatian
Tada Samuel zazva Jahvu i Jahve posla gromove i kišu  u onaj dan i sav se narod vrlo poboja Jahve i Samuela.,Croatian
"I  sav narod reče Samuelu: ""Moli se Jahvi, svome Bogu, za svoje  sluge da ne pomremo, jer smo svim svojim grijesima dodali zlo  tražeći sebi kralja.""",Croatian
"Ali Samuel reče narodu: ""Ne bojte se! Vi ste, doduše, učinili sve ovo zlo, ali sada ne ostavljajte više Jahvu, nego  služite Jahvi svim svojim srcem.",Croatian
"Ne priklanjajte se više  ništavim idolima koji vam ništa ne koriste, ništa vam ne pomažu  jer su samo ništavila.",Croatian
"A Jahve neće odbaciti svoga naroda, radi velikog imena svoga, jer se Jahve udostojao da vas učini  svojim narodom.",Croatian
A od mene neka je daleko da zgriješim Jahvi  prestajući moliti za vas i upućivati vas na dobar i pošten put.,Croatian
"Samo se bojte Jahve i njemu iskreno služite svim svojim srcem;  jer, pogledajte kako se velikim očitovao među vama.",Croatian
"Ako li  budete činili zlo, propast ćete vi i vaš kralj.""",Croatian
"Šaulu je bilo ... godina kad je postao kralj, a kraljevao  je ... i dvije godine nad Izraelom.",Croatian
"Šaul izabra sebi tri tisuće  Izraelaca: dvije tisuće od njih bijahu sa Šaulom u Mikmasu i  u Betelskoj gori, a jedna tisuća bijaše s Jonatanom u Benjaminovoj  Gebi. Ostali je narod Šaul otpustio svakoga u njegov šator.",Croatian
Jonatan sruši filistejski stup koji je stajao u Gibei  i Filistejci saznaše da su se Hebreji pobunili. Šaul zapovjedi  te zatrubiše u rog po svoj zemlji,Croatian
"i sav Izrael doznade novost:  ""Šaul je srušio filistejski stup, Izrael se omrazio Filistejcima!""  I narod se poče skupljati oko Šaula u Gilgalu.",Croatian
"A Filistejci se skupiše da vojuju na Izraela: tri tisuće  bojnih kola, šest tisuća konja, a mnoštvo naroda kao pijeska  na morskoj obali. I utaboriše se kod Mikmasa, istočno od Bet  Avena.",Croatian
"Kad su Izraelci vidjeli da su u nevolji i da je narod  pritisnut od neprijatelja, posakrivaše se u pećine, jame, kamenjake, jarke i čatrnje.",Croatian
"Neki su prešli i preko gazova Jordana u  zemlju Gadovu i Gileadovu. Šaul je još bio u Gilgalu, a sav je narod oko njega drhtao  od straha.",Croatian
"On pričeka sedam dana kako mu je odredio Samuel;  ali kad Samuel nije došao u Gilgal, narod se stade razilaziti  od Šaula.",Croatian
"Tada reče Šaul: ""Donesite mi žrtvu paljenicu i žrtve  pričesnice!"" I prinese žrtvu paljenicu.",Croatian
"I upravo je završavao  žrtvu paljenicu, kad eto Samuela; Šaul mu iziđe u susret da ga  pozdravi.",Croatian
"Samuel ga upita: ""Što si učinio?"" A Šaul odgovori: ""Kad  sam vidio da se narod razilazi od mene, a ti da ne dolaziš do  određenoga dana, a Filistejci se skupili u Mikmasu,",Croatian
"pomislio  sam: sad će udariti Filistejci na me u Gilgalu, a ja neću stići  molitvom ublažiti Jahvu! Zato se odvažih i prinesoh žrtvu paljenicu.""",Croatian
"Samuel tada reče Šaulu: ""Ludo si radio! Da si održao  zapovijed koju ti je dao Jahve, tvoj Bog, Jahve bi učvrstio tvoje  kraljevstvo nad Izraelom dovijeka.",Croatian
"A sada se tvoje kraljevstvo  neće trajno održati: Jahve je potražio sebi čovjeka po svom srcu  i odredio ga za kneza nad svojim narodom, jer ti nisi održao  što ti je Jahve zapovjedio.""",Croatian
"Nato Samuel ustade i ode iz  Gilgala svojim putem. Što je naroda ostalo, pođe za Šaulom u susret ratnicima.  Kad su došli iz Gilgala u Gebu Benjaminovu, Šaul pobroji narod  koji je ostao uza nj i bijaše ga oko šest stotina ljudi.",Croatian
"Šaul i sin mu Jonatan s ljudima što bijahu s njima zaposjeli  su Benjaminovu Gebu, a Filistejci se utaborili u Mikmasu.",Croatian
Tada  iz filistejskog tabora izađe četa pljačkaša u tri odjela: jedan  odio udari prema Ofri u zemlju šualsku;,Croatian
"drugi odio krenu  prema Bet Horonu, a treći odio udari prema Gebi koja se uz Dolinu  hijena diže nad pustinjom.",Croatian
"A po svoj zemlji Izraelovoj nije bilo kovača, jer su  Filistejci rekli: ""Treba sve učiniti da Hebreji ne bi pravili  sebi mačeva i kopalja.""",Croatian
"Zato su svi Izraelci išli k Filistejcima  ako je tko htio da prekuje svoj raonik ili motiku, svoju sjekiru  ili ostan za volove.",Croatian
"A cijena je bila dvije trećine šekela  za raonike i motike, jedna trećina za oštrenje sjekire i za nasađivanje  ostana.",Croatian
Tako se dogodilo da na dan bitke kod Mikmasa nitko  od svega naroda koji bijaše sa Šaulom i Jonatanom nije imao ni  mača ni koplja u ruci; samo ih imahu Šaul i njegov sin Jonatan.,Croatian
A dotle jedna straža filistejska bijaše izišla prema  klancu kod Mikmasa.,Croatian
"Jednoga dana Šaulov sin Jonatan reče svome momku štitonoši:  ""Hajde da prijeđemo do filistejske straže koja je ondje prijeko.""  Svome ocu nije ništa o tom javio.",Croatian
"Šaul je sjedio na međi Gebe, pod šipkom koji je stajao kraj gumna; a bilo je s njim oko šest  stotina ljudi.",Croatian
"A Ahija, sin Ahituba, brata Ikaboda, sina Pinhasa, sina Elija, svećenika Jahvina u Šilu, nosio je u to vrijeme  oplećak. Narod nije primijetio da je Jonatan otišao.",Croatian
"U sredini klanca kuda je Jonatan htio prijeći da dođe  do filistejske straže bila je litica s jedne strane i litica  s druge strane. Jedna se zvala Boses, a druga Sene.",Croatian
"Prva je  litica stajala na sjeveru nasuprot Mikmasu, a druga na jugu nasuprot  Gebi.",Croatian
"Jonatan reče svome štitonoši: ""Hajde da prijeđemo do straže  onih neobrezanika. Možda će Jahve učiniti nešto za nas, jer ništa  ne priječi Jahvu da udijeli pobjedu - bilo mnogo ljudi ili malo.""",Croatian
"A štitonoša mu odgovori: ""Čini sve na što te srce tvoje  potiče. Ja ću s tobom, moje je srce kao tvoje srce.""",Croatian
"Jonatan mu reče: ""Evo, prijeći ćemo k tim ljudima i pokazat  ćemo im se.",Croatian
"Ako nam reknu ovako: 'Ne mičite se dok ne dođemo  do vas', tada ćemo se ustaviti na mjestu i nećemo se uspinjati  k njima.",Croatian
"Ako li nam reknu ovako: 'Uspnite se k nama', tada  ćemo se uspeti, jer ih je Jahve predao nama u ruke. To će nam  biti znak.""",Croatian
"Kad su se obojica pokazala filistejskoj straži, rekoše  Filistejci: ""Gle, Hebreji su počeli izlaziti iz rupa u koje su  se skrili.""",Croatian
"I stražari doviknuše Jonatanu i njegovu štitonoši:  ""Uspnite se k nama da vas nešto naučimo!"" A Jonatan reče svome štitonoši: ""Penji se za mnom, jer ih  je Jahve predao u ruke Izraelove.""",Croatian
"Jonatan se poče penjati  pomažući se rukama i nogama, a za njim njegov štitonoša. Filistejci  su padali pred Jonatanom, a njegov ih je štitonoša ubijao za  njim.",Croatian
U tome prvom pokolju što ga učiniše Jonatan i njegov  štitonoša pade dvadesetak ljudi na otprilike pola jutra izoranog  polja.,Croatian
"Tada se proširi strah po taboru i po polju, a i stražare  i četu pljačkaša obuze strava; i zemlja zadrhta i bijaše to silan  strah Božji.",Croatian
A Šaulovi stražari u Benjaminovoj Gebi opaziše  da se mnoštvo u taboru uskomešalo na sve strane.,Croatian
"I Šaul reče  ljudima koji su bili s njim: ""Prozovite ljude i vidite tko je  otišao od nas."" A kad prozvaše, gle, ne bijaše Jonatana i njegova  štitonoše!",Croatian
"Tada Šaul reče Ahiji: ""Primakni oplećak! Posavjetuj se  s Jahvom!"" On je, naime, tada nosio oplećak pred sinovima Izraelovim.",Croatian
"Ali dok je Šaul govorio sa svećenikom, bivala je buka u filistejskom  taboru sve veća, pa Šaul reče svećeniku: ""Povuci ruku!""",Croatian
"Nato  Šaul i sav narod što je bio s njim krenuše zajedno na mjesto  boja, i gle, ondje bijahu isukali mačeve jedni na druge i velika  pomutnja vladaše među njima.",Croatian
"A oni Hebreji koji su već poodavno  bili u službi Filistejaca i sada pošli s njima na vojsku, odmetnuše  se od njih i pristadoše uz Izraelce koji bijahu sa Šaulom i Jonatanom.",Croatian
"I svi Izraelci koji se bijahu sakrili u Efrajimovoj gori, čuvši da Filistejci bježe, nagrnuše za njima u boj.",Croatian
"Tako je Jahve udijelio pobjedu Izraelu u onaj dan, a  boj se raširio sve do preko Bet Horona.",Croatian
"Izraelci su onog dana bili vrlo izmoreni, jer je Šaul  izrekao nad narodom ovu zakletvu: ""Proklet bio čovjek koji okusi  hrane prije večeri, prije nego što se osvetim svojim neprijateljima!""  Tako sav narod ne okusi hrane toga dana.",Croatian
Ali je ondje bilo medenoga saća na površini zemlje.,Croatian
"Kad  je narod došao onamo, vidje gdje teče med, ali nitko ne prinese  ruke k ustima, jer se narod bojao zakletve.",Croatian
"Samo Jonatan, koji nije čuo kad je njegov otac zakleo narod, primače vrh štapa  koji mu bijaše u ruci i zamoči ga u medeno saće, zatim prinese  ruku k ustima; i odmah mu se zasvijetliše oči.",Croatian
"Tada jedan  iz naroda progovori i reče mu: ""Tvoj je otac zakleo narod govoreći:  'Proklet bio onaj koji okusi hrane danas!'""",Croatian
"A Jonatan odgovori:  ""Moj otac svaljuje nesreću na zemlju. Gledajte kako su mi se  zasvijetlile oči jer sam okusio malo toga meda.",Croatian
"Što bi tek  bilo da je narod slobodno jeo od plijena koji je zadobio od neprijatelja?  Ne bi li filistejski poraz bio još veći?""",Croatian
"Onoga dana potukoše Filistejce od Mikmasa sve do Ajalona, a narod je bio na kraju svojih snaga.",Croatian
"Tada se narod baci  na plijen, nahvata sitne stoke, goveda i teladi i poče ih klati  na goloj zemlji i jesti meso s krvlju.",Croatian
"I javiše to Šaulu  govoreći: ""Gle, narod griješi Jahvi jedući meso s krvlju!"" A  on reče: ""Iznevjeriste se! Dovaljajte mi ovamo velik kamen!""",Croatian
"Zatim reče: ""Zađite među narod i recite svima neka svaki  dovede k meni svoga vola ili ovcu; ovdje ćete ih klati i jesti, a nećete griješiti Jahvi jedući meso s krvlju."" Tako sav narod još iste noći dovede što je tko imao i to  su ondje klali.",Croatian
A Šaul podiže žrtvenik Jahvi; bijaše to prvi  žrtvenik koji je podigao Jahvi.,Croatian
"Nato reče Šaul: ""Pođimo još noćas u potjeru za Filistejcima  i plijenimo ih dok ne svane jutro! Nećemo im ostaviti nijednoga  čovjeka!"" A narod mu odgovori: ""Čini sve što misliš da je dobro!""  Ali svećenik reče: ""Pristupimo ovdje k Bogu!""",Croatian
"I Šaul upita  Boga: ""Moram li poći u potjeru za Filistejcima? Hoćeš li ih predati  u ruke Izraelu?"" Ali mu ne odgovori u onaj dan.",Croatian
"Zato Šaul reče: ""Pristupite ovamo, svi narodni glavari!  Ispitajte i vidite u čemu je bio današnji prestupak.",Croatian
"Jer, živoga mi Jahve, koji daje pobjedu Izraelu, ako se nađe krivnja  ma i na mome sinu Jonatanu, mora umrijeti!"" Ali nitko se iz naroda  ne usudi odgovoriti Šaulu.",Croatian
"Šaul onda reče svemu Izraelu: ""Vi stanite na jednu stranu, a ja i moj sin Jonatan stat ćemo na drugu stranu."" A narod odgovori  Šaulu: ""Čini ono što misliš da je dobro!""",Croatian
"Tada se Šaul pomoli:  ""Jahve, Bože Izraelov, zašto nisi danas odgovorio svome sluzi?  Ako je krivnja na meni ili na mome sinu Jonatanu, Jahve, Bože  Izraelov, daj Urim; ako li je krivnja na tvom narodu Izraelu, daj Tumim."" I ždrijeb pade na Šaula i Jonatana, a narod izađe  slobodan.",Croatian
"Šaul nastavi: ""Bacite ždrijeb između mene i moga sina  Jonatana!"" I ždrijeb pade na Jonatana.",Croatian
"Tada Šaul reče Jonatanu: ""Priznaj mi što si učinio!""  Jonatan odgovori: ""Ja sam samo okusio malo meda vrškom štapa  koji mi bijaše u ruci. Evo me, spreman sam umrijeti!""",Croatian
"Šaul  odgovori: ""Tako mi Bog učinio zlo i dodao mi drugo ako doista  ne umreš, Jonatane!""",Croatian
"Ali narod reče Šaulu: ""Zar da umre Jonatan, koji je izvojevao  ovu veliku pobjedu u Izraelu? Ne smije to biti! Živoga nam Jahve, nijedna vlas neće pasti s njegove glave na zemlju jer je on  s Bogom izvršio ovo djelo danas!"" Tako ga narod izbavi te Jonatan  ne pogibe.",Croatian
"Šaul odusta od potjere za Filistejcima, a Filistejci  se vratiše u svoj kraj.",Croatian
"Kad je Šaul učvrstio svoju kraljevsku vlast nad Izraelom, okrenu ratovati protiv svih svojih neprijatelja unaokolo: protiv  Moaba, protiv Amonaca, protiv Edoma, protiv Bet Rehoba, protiv  kralja Sobe i protiv Filistejaca; kuda god bi se okrenuo, svuda  bi pobjeđivao.",Croatian
"Dao je mnogo dokaza svoje hrabrosti, potukao  je Amalečane i izbavio Izraela iz ruku onih koji su ga pljačkali.",Croatian
"Šaulovi sinovi bijahu Jonatan, Išjo i Malki-Šua, a od  njegovih dviju kćeri starija se zvala Meraba, a mlađa Mikala.",Croatian
"Šaulova se žena zvala Ahinoama, a bila je kći Ahimaasova.  Vojvoda njegove vojske zvao se Abner, a bio je sin Nera, Šaulova  strica.",Croatian
"Jer Kiš, Šaulov otac, i Ner, Abnerov otac, bijahu  sinovi Abielovi.",Croatian
"Žestok se rat vodio protiv Filistejaca svega Šaulova  vijeka. Koga bi god hrabra ili bojovna čovjeka Šaul vidio, svakoga  bi uzimao u svoju službu.",Croatian
"Jednom Samuel reče Šaulu: ""Mene je Jahve poslao da te pomažem  za kralja nad njegovim narodom Izraelom. Poslušaj, dakle, riječi  Jahvine.",Croatian
Ovako govori Jahve nad vojskama: 'Odlučio sam osvetiti  ono što je Amalek učinio Izraelu zatvarajući mu put kad je izlazio  iz Egipta.,Croatian
"Sada idi i udari na Amaleka, izvrši ""herem"", kleto  uništenje, na njemu i na svemu što posjeduje; ne štedi ga, pobij  muškarce i žene, djecu i dojenčad, goveda i ovce, deve i magarce!'""",Croatian
Šaul sazva narod te ih izbroji u Telamu: bijaše ih dvije  stotine tisuća pješaka (i deset tisuća Judejaca).,Croatian
Šaul dođe  do amalečkoga grada i postavi zasjedu u dolini potoka.,Croatian
"Potom  Šaul poruči Kenijcima: ""Otiđite i odvojite se od Amalečana da  vas ne bih istrijebio zajedno s njima, jer ste bili skloni svim  Izraelcima kad su izlazili iz Egipta."" I Kenijci se odvojiše  od Amalečana.",Croatian
"Šaul potuče Amalečane od Havile pa sve do Šura, koji leži  pred Egiptom.",Croatian
"I živa uhvati Agaga, amalečkog kralja, a sav  narod zatre oštricom mača, izvršujući ""herem"", kleto uništenje.",Croatian
"Ali Šaul i narod poštedješe Agaga i najbolje ovce i najbolja  goveda, ugojenu stoku i jaganjce i sve što je bilo dobro. Na  svemu tome ne htjedoše izvršiti ""herem""; nego što je god od stoke  bilo bez cijene i vrijednosti, na tom izvršiše ""herem"".",Croatian
Zato dođe riječ Jahvina Samuelu ovako:,Croatian
"""Kajem se  što sam Šaula postavio za kralja: okrenuo se od mene i nije izvršio  mojih zapovijedi."" Samuel se ražalosti i svu je noć vapio Jahvi.",Croatian
"U rano jutro krenu Samuel da potraži Šaula. I javiše  Samuelu ovako: ""Šaul je otišao u Karmel, i gle, podigao je ondje  sebi spomenik; zatim je otišao dalje i sišao u Gilgal.""",Croatian
"Kad  je Samuel došao k Šaulu, reče mu Šaul: ""Blagoslovljen da si od  Jahve! Izvršio sam Jahvinu zapovijed.""",Croatian
"Ali Samuel upita:  ""Kakvo je to ovčje blejanje što dopire do mojih ušiju i mukanje  goveda koje čujem?""",Croatian
"A Šaul odgovori: ""Dognali su ih od Amalečana, jer je narod poštedio najbolje ovce i najbolja goveda da ih  žrtvuje Jahvi, tvome Bogu. Na svemu drugome izvršili smo 'herem'.""",Croatian
"A Samuel reče Šaulu: ""Stani da ti kažem što mi je noćas  objavio Jahve."" A on reče: ""Govori!""",Croatian
"Tada će Samuel: ""Koliko  god si malen sam u svojim očima, ipak si postao glavar Izraelovih  plemena. Jahve te pomazao za kralja nad Izraelom.",Croatian
"Jahve te  poslao na vojni pohod i zapovjedio ti: 'Idi, izvrši 'herem' na  tim grešnicima, na Amalečanima, vojuj na njih do istrebljenja.'",Croatian
"Zašto nisi poslušao riječi Jahvine? Zašto si se bacio na  plijen i učinio ono što je zlo u Jahvinim očima?""",Croatian
"Šaul odgovori Samuelu: ""Ja sam poslušao riječ Jahvinu:  poduzeo sam pohod kamo me poslao, doveo sam Agaga, amalečkoga  kralja, i izvršio 'herem' na Amalečanima.",Croatian
"Ali je narod od  plijena uzeo ovaca i goveda, i to najbolje na čemu se imao izvršiti  'herem', da žrtvuje Jahvi, tvome Bogu, u Gilgalu.""",Croatian
"A Samuel odvrati: ""Jesu li Jahvi milije paljenice i klanice nego poslušnost njegovu glasu? Znaj, poslušnost je vrednija od najbolje žrtve, pokornost je bolja od ovnujske pretiline.",Croatian
"Nepokornost je kao grijeh čaranja, samovolja je kao zločin s idolima. Ti si odbacio riječ Jahvinu, zato je Jahve odbacio tebe da  ne budeš više kralj!""",Croatian
"Tada Šaul odvrati Samuelu: ""Zgriješio sam što sam prekršio  Jahvinu zapovijed i tvoje naredbe. Bojao sam se naroda i popustio  njegovu zahtjevu.",Croatian
"A sada mi oprosti moj grijeh i vrati se  sa mnom da se poklonim Jahvi.""",Croatian
"Ali Samuel odgovori Šaulu:  ""Neću se vratiti s tobom: ti si odbacio Jahvinu riječ, zato je  Jahve odbacio tebe da ne budeš više kralj nad Izraelom.""",Croatian
"Kad se Samuel okrenuo da ode, Šaul čvrsto uhvati skut  njegova plašta, ali se skut otkide.",Croatian
"Tada mu reče Samuel: ""Danas ti je Jahve otkinuo kraljevstvo  nad Izraelom i dao ga tvome susjedu, koji je bolji od tebe.""  -",Croatian
"Ipak, Slava Izraelova ne laže i ne kaje se, jer nije čovjek  da bi se kajao. -",Croatian
"Šaul reče: ""Sagriješio sam; ali mi sada  učini čast pred starješinama moga naroda i pred Izraelom i vrati  se sa mnom da se poklonim Jahvi, tvome Bogu.""",Croatian
I Samuel se  vrati sa Šaulom i Šaul se pokloni Jahvi.,Croatian
"Potom zapovjedi Samuel: ""Dovedite k meni Agaga, amalečkoga  kralja!"" I Agag dođe k njemu opirući se i reče: ""Zaista, smrt  je gorka!""",Croatian
"Samuel mu odvrati: ""Kao što je tvoj mač mnogim  ženama oteo djecu, tako će među ženama tvoja majka ostati bez  djeteta!"" I Samuel posiječe Agaga pred Jahvom u Gilgalu.",Croatian
"Potom Samuel ode u Ramu, a Šaul se vrati svojoj kući  u Šaulovu Gibeu.",Croatian
"I Samuel nije više vidio Šaula do svoga  smrtnog dana. Samuel je tugovao zbog Šaula, ali se Jahve pokajao  što je Šaula postavio za kralja nad Izraelom.",Croatian
"Jahve reče Samuelu: ""Dokle ćeš tugovati zbog Šaula, kad sam  ga ja odbacio da ne kraljuje više nad Izraelom? Napuni uljem  svoj rog i pođi na put! Ja te šaljem Betlehemcu Jišaju, jer sam  između njegovih sinova izabrao sebi kralja.""",Croatian
"A Samuel reče:  ""Kako bih mogao ići onamo? Šaul će to čuti i ubit će me!"" Ali  mu Jahve odgovori: ""Uzmi sa sobom junicu pa reci: 'Došao sam  da žrtvujem Jahvi!'",Croatian
"I pozovi Jišaja na žrtvu, a ja ću te sam  poučiti što ćeš činiti: pomazat ćeš onoga koga ti kažem.""",Croatian
"Samuel učini kako mu je zapovjedio Jahve. Kad je došao  u Betlehem, gradske mu starješine dršćući dođu u susret i zapitaju:  ""Znači li tvoj dolazak dobro?""",Croatian
"Samuel odgovori: ""Da, dobro!  Došao sam da žrtvujem Jahvi. Očistite se i dođite sa mnom na  žrtvu!"" Potom očisti Jišaja i njegove sinove i pozva ih na žrtvu.",Croatian
"Kad su došli i kad je Samuel vidio Eliaba, reče u sebi:  ""Jamačno, evo pred Jahvom stoji njegov pomazanik!""",Croatian
"Ali Jahve  reče Samuelu: ""Ne gledaj na njegovu vanjštinu ni na njegov visoki  stas, jer sam ga odbacio. Bog ne gleda kao što gleda čovjek:  čovjek gleda na oči, a Jahve gleda što je u srcu.""",Croatian
"Zatim Jišaj  dozva Abinadaba i dovede ga pred Samuela. A on reče: ""Ni ovoga  Jahve nije izabrao.""",Croatian
"Tada Jišaj dovede Šamu, ali Samuel reče:  ""Ni ovoga Jahve nije izabrao.""",Croatian
"Tako Jišaj dovede sedam svojih  sinova pred Samuela, ali Samuel reče Jišaju: ""Jahve nije izabrao  nijednoga od ovih.""",Croatian
"Potom zapita Jišaja: ""Jesu li to svi tvoji sinovi?"" A  on odgovori: ""Ostao je još najmlađi, on je na paši, za stadom.""  Tada Samuel reče Jišaju: ""Pošalji po njega, jer nećemo sjedati  za stol dok on ne dođe.""",Croatian
"Jišaj posla po njega: bio je to  rumen momak, lijepih očiju i krasna stasa. I Jahve reče Samuelu:  ""Ustani, pomaži ga: taj je!""",Croatian
Samuel uze rog s uljem i pomaza  ga usred njegove braće. Duh Jahvin obuze Davida od onoga dana.  A Samuel krenu na put i ode u Ramu.,Croatian
"Duh Jahvin bijaše odstupio od Šaula, a jedan zao duh, od Jahve, stao ga je salijetati.",Croatian
"Tada rekoše Šaulu sluge  njegove: ""Evo, zao duh Božji salijeće te.",Croatian
"Zato neka naš gospodar  zapovjedi, pa će sluge tvoje potražiti čovjeka koji zna udarati  u harfu: kad te napadne zao duh Božji, neka onaj udara u harfu  pa će ti biti bolje.""",Croatian
"Šaul reče svojim slugama: ""Nađite mi čovjeka koji umije  vješto udarati u harfu i dovedite ga k meni!""",Croatian
"Jedan od njegovih  slugu odgovori i reče: ""Ja sam vidio jednog sina Betlehemca Jišaja:  on umije udarati u harfu, hrabar je junak i čovjek ratnik, vješt  je govornik, krasna je stasa i Jahve je s njim.""",Croatian
"Tada Šaul posla glasnike k Jišaju i poruči mu: ""Pošalji  mi svoga sina Davida (koji je kod stada)!""",Croatian
"A Jišaj uze pet  hljebova, mijeh vina i jedno jare i posla Šaulu po svome sinu  Davidu.",Croatian
Tako David dođe k Šaulu i stupi u njegovu službu.  I Šaul ga veoma zavolje i David posta njegov štitonoša.,Croatian
"Potom  Šaul posla k Jišaju i poruči mu: ""Neka David ostane kod mene  u službi, jer je stekao moju naklonost.""",Croatian
"I kad god bi Božji  duh napao Šaula, David bi uzeo harfu i svirao; tada bi Šaulu  odlanulo i bilo bi mu bolje, a zao bi duh odlazio od njega.",Croatian
Filistejci skupiše svoje čete za rat i sastaše se kod Soka  u Judeji. Tabor udariše između Soka i Azeke kod Efes Damima.,Croatian
"A Šaul i Izraelci skupiše se i utaboriše u Terebintskoj dolini, i svrstaše se za boj protiv Filistejaca.",Croatian
"Filistejci su stajali  na gori s jedne strane, Izraelci na gori s druge strane, a dolina  bila među njima.",Croatian
"Iz filistejskih redova izađe jedan izazivač. Zvao se Golijat, a bio je iz Gata. Visok bijaše šest lakata i jedan pedalj.",Croatian
"Na  glavi je imao mjedenu kacigu, obučen je bio u ljuskav oklop,  a oklop mu težak pet tisuća mjedenih šekela.",Croatian
"Na nogama je  imao mjedene nogavice, a na ramenima mjedenu sulicu.",Croatian
"Kopljača  njegova koplja bila je kao tkalačko vratilo, a šiljak koplja  težak šest stotina željeznih šekela. Pred njim je stupao štitonoša.",Croatian
"On se postavi pred izraelske bojne redove i dovikne im:  ""Što ste izašli da se svrstate za bitku? Nisam li ja Filistejac, a vi Šaulove sluge? Izaberite između sebe jednoga čovjeka pa  neka siđe k meni!",Croatian
"Ako pobijedi u borbi sa mnom i pogubi me, mi ćemo biti vaše sluge. Ako li ja pobijedim njega i pogubim  ga, onda ćete vi biti naše sluge i nama ćete robovati.""",Croatian
"Još  je Filistejac rekao: ""Ja sam danas izazvao Izraelove bojne redove.  Dajte mi čovjeka da se ogledamo u dvoboju!""",Croatian
"Kad je Šaul i  sav Izrael čuo što je rekao Filistejac, obuze ih strah i drhat.",Croatian
"David je bio sin nekoga Efraćanina iz Betlehema u Judeji;  taj se zvao Jišaj, a imao je osam sinova. Taj je čovjek u Šaulovo  vrijeme bio star i odmakao u godinama.",Croatian
"Tri najstarija Jišajeva  sina bijahu otišla u rat za Šaulom; a ta trojica njegovih sinova  koji bijahu otišli u rat zvahu se: najstariji Eliab, drugi Abinadab, a treći Šama.",Croatian
David bijaše najmlađi. A tri najstarija bijahu  otišla za Šaulom. -,Croatian
David je odlazio k Šaulu i vraćao se  iz njegove službe da pase stada svoga oca u Betlehemu.,Croatian
A  Filistejac izlazio svakoga jutra i večeri i postavljao se tako  četrdeset dana. -,Croatian
"A Jišaj reče svome sinu Davidu: ""Uzmi za  svoju braću ovu efu prženoga žita i ovih deset hljebova i odnesi  brže svojoj braći u tabor.",Croatian
A ovih deset sireva odnesi njihovu  tisućniku. Propitaj se za zdravlje svoje braće i donesi od njih  znak da si izvršio nalog!,Croatian
"Oni su sa Šaulom i svim Izraelom  u Terebintskoj dolini: vojuju protiv Filistejaca.""",Croatian
"David ustade u rano jutro, ostavi stado jednom čuvaru, spremi se i ode kako mu bijaše zapovjedio Jišaj. U tabor je  stigao kad je vojska izlazila u bojni red i dizala bojni poklik.",Croatian
Izraelci i Filistejci svrstaše se u bojni red jedni prema  drugima.,Croatian
"David ostavi svoje stvari čuvaru opreme pa otrča  u bojni red. Došavši, zapita svoju braću za zdravlje.",Croatian
"Dok je s njima govorio, gle, onaj izazivač (zvao se Golijat, Filistejac iz Gata) iziđe iz filistejskih bojnih redova i ponovi  iste riječi kao prije. I David ih je čuo.",Croatian
"A čim su Izraelci  ugledali toga čovjeka, pobjegoše svi daleko od njega i strah  ih uhvati.",Croatian
"Neki Izraelac reče: ""Jeste li vidjeli onoga čovjeka  što je izišao? A izišao je da izaziva Izraela. Tko njega pogubi, kralj će mu dati silno blago i dat će mu svoju kćer i oslobodit  će od poreza njegov očinski dom u Izraelu.""",Croatian
"Tada David zapita ljude koji stajahu oko njega: ""Što  će to dobiti čovjek koji ubije toga Filistejca i skine sramotu  s Izraela? I tko je taj neobrezani Filistejac da izaziva bojne  redove živoga Boga?""",Croatian
"A narod mu odgovori istim riječima kao  prije: ""Eto to će dobiti čovjek koji ga pogubi.""",Croatian
"A kad je Eliab, njegov najstariji brat, čuo kako se razgovara  s ljudima, usplamtje gnjevom na Davida pa mu reče: ""A što si  ti došao ovamo? Kome si ostavio ono malo ovaca u pustinji? Znam  ja tvoju drskost i zlobu tvoga srca: došao si da vidiš bitku!""",Croatian
"A David odgovori: ""A što sam učinio? Zar se ne smije ni riječ  reći?""",Croatian
Tada se okrene od njega k drugome i zapita istim riječima  kao prije. Narod mu odgovori isto kao prvi put.,Croatian
"Kad su ljudi  čuli što je govorio David, jave to Šaulu, a on ga pozva preda  se.",Croatian
"David reče Šaulu: ""Neka nikome ne klone srce zbog onoga  čovjeka! Tvoj će sluga izaći i borit će se s tim Filistejcem.""",Croatian
"Ali Šaul odvrati Davidu: ""Ne možeš ti izaći na toga Filistejca  da se boriš s njim jer si ti još dijete, a on ratnik od svoje  mladosti.""",Croatian
"Ali David odgovori Šaulu: ""Tvoj je sluga čuvao ovce svome  ocu, pa kad bi došao lav ili medvjed te uhvatio ovcu iz stada,",Croatian
"ja bih potrčao za njim, udario ga i istrgao mu ovcu iz ralja.  A ako bi se on digao na me, uhvatio bih ga za grivu i udarao  ga dok ga ne bih ubio.",Croatian
"I lava je i medvjeda tvoj sluga ubio, pa će i taj neobrezani Filistejac proći kao jedan od njih jer  je izazvao bojne čete Boga živoga.""",Croatian
"David još dometne: ""Jahve  koji me izbavio iz lavlje pandže i medvjeđe šape izbavit će me  i iz ruku toga Filistejca."" Tada Šaul reče Davidu: ""Idi i Jahve  neka bude s tobom!""",Croatian
"Šaul obuče Davida u svoju ratnu odoru, na glavu mu ustače  mjedenu kacigu i stavi mu oklop.",Croatian
"Pripasa Davidu svoj mač  preko odore, ali David uzalud pokuša hodati, jer ne bijaše navikao, pa reče Šaulu: ""Ne mogu hodati u tome jer nisam navikao."" Zato  sve skinu sa sebe.",Croatian
"David uze svoj štap u ruku, izabra u potoku pet glatkih  kamenova i metnu ih u svoju pastirsku torbu, koja mu je služila  kao torba za praćku, te s praćkom u ruci pođe prema Filistejcu.",Croatian
"A Filistejac se sve bliže primicao Davidu, dok je njegov  štitonoša stupao pred njim.",Croatian
"A kad Filistejac pogleda i vidje  Davida, prezre ga s njegove mladosti - bijaše David mladić, rumen, lijepa lica.",Croatian
"Zato Filistejac reče Davidu: ""Zar sam ja pseto  te ideš na me sa štapovima?"" I uze proklinjati Davida svojim  bogovima.",Croatian
"Zatim Filistejac reče Davidu: ""Dođi k meni da dam  tvoje meso pticama nebeskim i zvijerima zemaljskim!""",Croatian
"A David odgovori Filistejcu: ""Ti ideš na me mačem, kopljem  i sulicom, a ja idem na te u ime Jahve Sebaota, Boga Izraelovih  četa koje si ti izazvao.",Croatian
"Danas će te Jahve predati u moju  ruku, ja ću te ubiti, skinut ću tvoju glavu i još ću danas tvoje  mrtvo tijelo i mrtva tjelesa filistejske vojske dati pticama  nebeskim i zvijerima zemaljskim. Sva će zemlja znati da ima Bog  u Izraelu.",Croatian
"I sav će ovaj zbor znati da Jahve ne daje pobjedu  mačem ni kopljem, jer je Jahve gospodar bitke i on vas predaje  u naše ruke.""",Croatian
"Kad se Filistejac približio i pošao prema Davidu, izađe  David iz bojnih redova i krenu pred Filistejca.",Croatian
"David segnu  rukom u torbu, izvadi iz nje kamen i hitnu ga iz praćke. I pogodi  Filistejca u čelo; kamen mu se zabi u čelo i on pade ničice na  zemlju.",Croatian
"Tako je David praćkom i kamenom nadjačao Filistejca:  udario je Filistejca i ubio ga, a nije imao mača u ruci.",Croatian
"Zato  David potrča i stade na Filistejca, zgrabi njegov mač, izvuče  ga iz korica i pogubi Filistejca odsjekavši mu glavu. Kad Filistejci vidješe kako pogibe njihov junak, nagnuše  u bijeg.",Croatian
"Tada ustadoše Izraelci i Judejci, digoše bojnu viku  i potjeraše Filistejce do opkopa oko Gata i do gradskih vrata  Ekrona; filistejski mrtvaci pokriše put od Šaarajima sve do Gata  i do Ekrona.",Croatian
Nato se Izraelci vratiše iz te žestoke potjere  za Filistejcima i opljačkaše njihov tabor.,Croatian
"A David uze Filistejčevu  glavu i odnese je u Jeruzalem, a oružje njegovo položi u svoj  šator.",Croatian
"Kad je Šaul vidio Davida gdje izlazi pred Filistejca, upitao je svoga vojvodu Abnera: ""Čiji je sin taj mladić, Abnere?""  A Abner je odgovorio: ""Tako mi tvoga života, kralju, ne znam!""",Croatian
"A kralj mu reče: ""Raspitaj se čiji je sin taj mladić!""",Croatian
"A kad se David vratio pošto je pogubio Filistejca, uze  ga Abner i dovede ga pred Šaula, a u ruci David još držaše Filistejčevu  glavu.",Croatian
"Šaul ga upita: ""Čiji si ti sin, momče?"" A David odgovori:  ""Sin sam tvoga sluge Betlehemca Jišaja.""",Croatian
"Kad je David završio razgovor sa Šaulom, Jonatanova se duša  prikloni Davidovoj duši i Jonatan ga zavolje kao samoga sebe.",Croatian
Šaul zadrža Davida onoga istog dana kod sebe i nije mu dao  da se vrati kući svoga oca.,Croatian
I Jonatan sklopi savez s Davidom  jer ga je ljubio kao samoga sebe.,Croatian
"I skide Jonatan plašt koji  je imao na sebi i dade ga Davidu; tako i svoju odoru, čak i svoj  mač, svoj luk i svoj pojas.",Croatian
"Na svim svojim pohodima, kamo  ga je god slao Šaul, David bijaše sretne ruke i Šaul ga postavi  na čelo svojim ratnicima; omilje on svemu narodu, pa i Šaulovim  dvoranima.",Croatian
"Za njihova povratka, kad se David vraćao ubivši Filistejca, izađoše žene iz svih gradova Izraelovih u susret kralju Šaulu  veselo kličući, pjevajući i plešući uza zvuke bubnjeva i cimbala.",Croatian
"Žene su plešući pjevale: ""Pobi Šaul svoje tisuće, David na desetke tisuća.""",Croatian
"Šaul se vrlo ražestio, nije mu bila draga ta pjesma. Zato  reče: ""Davidu su dale desetke tisuća, a meni samo tisuće! Još  mu samo treba kraljevstvo!""",Croatian
I od toga dana Šaul poprijeko  gledaše Davida.,Croatian
"Sutradan zao duh Božji napade Šaula, tako da je bjesnio  po kući. David je rukom udarao u harfu kao drugih dana, a Šaul  je u ruci imao koplje.",Croatian
"I Šaul baci koplje govoreći u sebi:  ""Sad ću pribiti Davida uza zid!"" Ali mu se David izmače dva puta.",Croatian
"Šaul se poče bojati Davida, jer je Jahve bio s njim a  od Šaula je odstupio.",Croatian
Zato ga Šaul ukloni iz svoje blizine  i postavi ga za tisućnika: on je izlazio i vraćao se na čelu  naroda.,Croatian
David je imao uspjeha na svim svojim putovima jer  Jahve bijaše s njim.,Croatian
"Kad je Šaul vidio da David ima mnogo  uspjeha, obuze ga strah od njega.",Croatian
Ali svemu Izraelu i Judi  omilje David jer ih je on vodio na svim njihovim putovima.,Croatian
"Šaul reče Davidu: ""Evo svoju najstariju kćer Merabu dat  ću ti za ženu, samo mi budi hrabar i vodi Jahvine bojeve!"" Mišljaše  Šaul: ""Neću da padne od moje ruke, nego filistejska ruka neka  se digne na njega!""",Croatian
"A David odgovori: ""Tko sam ja i što znači  moj život, što li kuća oca mojega u Izraelu da budem kraljev  zet?""",Croatian
"I kad dođe vrijeme da Šaulova kći Meraba pođe za Davida, dadoše je za ženu Adrielu iz Mehole.",Croatian
"Ali je Davida ljubila Šaulova kći Mikala; kad su to javili  Šaulu, bilo mu je pravo.",Croatian
"Reče on u sebi: ""Dat ću mu je, ali  će mu ona biti zamka i ruka filistejska dići će se na njega.""  (Šaul je po drugi put rekao Davidu: ""Danas ćeš mi biti zet."")",Croatian
"Tada Šaul zapovjedi svojim slugama ovako: ""Razgovarajte se  s Davidom tajno i recite mu: 'Gle, omilio si kralju i svi te  njegovi dvorani vole; zato budi kraljev zet.'""",Croatian
"I Šaulove  sluge ponoviše te riječi Davidu, ali im David odgovori: ""Zar  je u vašim očima malenkost postati kraljev zet? Ja sam samo siromah  i mali čovjek!""",Croatian
"Šaulove sluge dojaviše to Šaulu govoreći:  ""Evo riječi što ih je rekao David.""",Croatian
"A Šaul odgovori: ""Ovako  recite Davidu: 'Kralj ne traži nikakva ženidbenog dara nego samo  sto filistejskih obrezaka da se osveti kraljevim neprijateljima.'""  Šaul mišljaše da će tako Davida gurnuti u ruke Filistejcima.",Croatian
"Šaulove sluge dojaviše te riječi Davidu, a njemu bijaše  po volji da postane kraljev zet. Još prije nego što je isteklo  vrijeme,",Croatian
spremi se David i krenu sa svojim ljudima te ubi  Filistejcima dvije stotine ljudi; i donese njihove obreske i  predade ih kralju na broj da bi postao njegov zet. Tada mu Šaul  dade svoju kćer Mikalu za ženu.,Croatian
Šaul je jasno vidio da je Jahve s Davidom i da ga ljubi  sav dom Izraelov.,Croatian
I Šaul se još većma poboja Davida i posta  neprijatelj Davidu zauvijek.,Croatian
"A filistejski su knezovi izlazili  u boj, ali koliko su god puta izlazili, David je imao više uspjeha  nego svi Šaulovi dvorani; i tako ime njegovo posta vrlo slavno.",Croatian
"Šaul razloži svome sinu Jonatanu i svim svojim dvoranima svoju  namjeru da ubije Davida. Ali Jonatan, Šaulov sin, vrlo je volio  Davida.",Croatian
"I Jonatan to javi Davidu ovako: ""Moj otac Šaul kani  te ubiti. Budi, dakle, na oprezu sutra ujutro, ostani u skrovištu  i pritaji se.",Croatian
"A ja ću izaći i stajat ću pokraj svoga oca u  polju gdje ti budeš i govorit ću za tebe sa svojim ocem. Kad  saznam kako je, javit ću ti.""",Croatian
"Jonatan pohvali Davida svome ocu Šaulu i reče mu ovako:  ""Neka se kralj ne ogriješi o svoga slugu Davida jer se on nije  ništa ogriješio o tebe; naprotiv, ono što je radio bilo je od  velike koristi za tebe.",Croatian
"On je stavio život svoj na kocku,  ubio je Filistejca i Jahve je pribavio veliku pobjedu svemu Izraelu:  vidio si i radovao se. Zašto bi se, dakle, ogriješio o nevinu  krv ubijajući Davida bez razloga?""",Croatian
"Šaul posluša Jonatanove  riječi i zakle se: ""Živoga mi Jahve, David neće umrijeti!""",Croatian
Tada  Jonatan dozva Davida i kaza mu sve te riječi. Zatim Jonatan dovede  Davida k Šaulu i David opet dobi službu koju je imao prije.,Croatian
"Kad je rat i opet buknuo, iziđe David na bojište da se  bori s Filistejcima; i porazi ih tako da su pobjegli pred njim.",Croatian
"Tada zao duh Jahvin obuze Šaula: kad je sjedio u svojoj kući, s kopljem u ruci, a David rukom udarao u harfu,",Croatian
"Šaul pokuša  da svojim kopljem pribode Davida uza zid, ali on izmakne Šaulovu  udarcu te se koplje zabode u zid. David pobježe i spasi se.",Croatian
"Iste noći Šaul posla glasnike da nadziru Davidovu kuću  jer je htio da ubije Davida u rano jutro. Ali Davidova žena Mikala  javi to Davidu govoreći: ""Ako noćas ne umakneš na sigurno mjesto, sutra ćeš biti mrtav!""",Croatian
Tada Mikala spusti Davida kroz prozor.  On ode i spasi se bijegom.,Croatian
"A Mikala uze idol, položi ga u postelju, stavi mu oko  glave kozju dlaku i pokri ga pokrivačem.",Croatian
"Kad je Šaul poslao  glasnike da uhvate Davida, ona im reče: ""Bolestan je.""",Croatian
"Ali  Šaul vrati glasnike natrag da vide Davida i zapovjedi im: ""Donesite  ga k meni u postelji da ga ubijem!""",Croatian
"A kad su glasnici ušli, gle: u postelji bješe idol, s kozjom dlakom oko glave!",Croatian
"Tada  Šaul reče Mikali: ""Zašto si me tako prevarila i pustila moga  neprijatelja da pobjegne i da se spasi?"" A Mikala odgovori Šaulu:  ""On mi je rekao: 'Pusti me da odem, ili ću te ubiti!'""",Croatian
Tako je David pobjegao i spasio se. I ode on k Samuelu  u Ramu i javi mu sve što mu je učinio Šaul. Potom odoše on i  Samuel i nastaniše se u Najotu.,Croatian
"A Šaulu javiše ovako: ""Eno  Davida u Najotu u Rami.""",Croatian
"Tada Šaul posla glasnike da uhvate  Davida. Kad su oni vidjeli zbor proroka u proročkom zanosu, a  Samuela im na čelu, obuze Božji duh i Šaulove glasnike te i oni  padoše u proročki zanos.",Croatian
"Kad su to javili Šaulu, on posla  druge glasnike, ali i oni padoše u proročki zanos. Potom Šaul  posla i treće glasnike, ali i oni padoše u proročki zanos.",Croatian
"Tada Šaul krenu sam u Ramu i kad dođe do velikog bunara  kod Sekua, zapita: ""Gdje su Samuel i David?"" I odgovoriše mu:  ""Eno ih u Najotu u Rami.""",Croatian
On odmah pođe prema Najotu u Rami.  Ali i njega obuze duh Božji te je išao u proročkom zanosu sve  dok nije došao u Najot u Rami.,Croatian
"Tu i on svuče svoje haljine  jer i njega obuze zanos pred Samuelom; zatim je legao gol i ostao  tako cio onaj dan i svu noć. Tako je nastala uzrečica: ""Zar je i Šaul među prorocima?""",Croatian
"David pobježe iz Najota u Rami i dođe k Jonatanu te mu reče:  ""Što sam učinio? Kakva je bila moja krivica i što sam zgriješio  tvome ocu da traži moj život?""",Croatian
"A on mu odgovori: ""Daleko od  tebe ta misao! Ti nećeš poginuti. Eto, moj otac ne poduzima ništa, bilo veliko ili ne bilo, a da to meni ne otkrije. Zašto bi,  dakle, moj otac krio od mene upravo to? Neće to biti!""",Croatian
"Ali  se David zakle i reče: ""Tvoj otac dobro zna da sam ja stekao  tvoju naklonost, pa misli: 'Ne treba da Jonatan išta zna o tome, da ne bude žalostan.' Ali živoga mi Jahve i života mi tvoga, ima samo jedan korak između mene i smrti.""",Croatian
"Tada Jonatan upita Davida: ""Što želiš da učinim za tebe?""",Croatian
"A David odgovori Jonatanu: ""Evo, sutra je mladi mjesec i ja  bih morao jesti s kraljem za stolom; ali me ti pusti da odem, da se sakrijem u polju do večera.",Croatian
"Ako tvoj otac opazi da  me nema, reći ćeš mu ovako: 'David me uporno molio da ga pustim  da skokne u svoj grad Betlehem, jer se ondje slavi godišnja žrtva  za svu njegovu obitelj.'",Croatian
"Ako on rekne: 'Dobro!', tvoj je sluga  spašen. Ako li plane gnjevom, znaj da je čvrsto naumio da me  pogubi.",Croatian
"Iskaži, dakle, milost svome sluzi kad si slugu svoga  uveo sa sobom u savez Jahvin. Ali ako ima kakva krivica na meni, ubij me sam; zašto bi me vodio k svome ocu?""",Croatian
"A Jonatan mu odgovori: ""Daleko od tebe ta misao! Kad bih  ja pouzdano znao da je moj otac čvrsto naumio da na tebe svali  nesreću, zar ti ja ne bih dojavio?""",Croatian
"David upita Jonatana: ""A tko će mi javiti ako ti tvoj  otac odgovori što zlo?""",Croatian
"Jonatan odgovori Davidu: ""Hodi, izađimo u polje!"" I izađu  obojica u polje.",Croatian
"Tada Jonatan reče Davidu: ""Jahve, Bog Izraelov, neka mi bude svjedok! Ja ću iskušati svoga oca sutra u ovo doba.  Ako bude dobro po Davida, a ja ne pošaljem k tebi da te obavijestim,",Croatian
"neka Jahve učini to zlo Jonatanu i neka mu doda drugo zlo!  Ako li mome ocu bude drago da ti učini zlo, javit ću ti i pustit  ću te da odeš u miru; i Jahve neka bude s tobom kao što je bio  s mojim ocem!",Croatian
"Ako ja još budem živ, moći ćeš mi iskazati  milosrđe Jahvino; ako li umrem,",Croatian
"ne uskrati svoje dobrote  mome domu dovijeka! Kad Jahve redom iskorijeni Davidove neprijatelje  s lica zemlje,",Croatian
"neka ime Jonatanovo ne iščezne s domom Šaulovim, inače će Jahve tražiti o tome račun od Davida.""",Croatian
"Tada se Jonatan još jednom zakune Davidu ljubavlju svojom, jer ga je ljubio svom ljubavlju duše svoje.",Croatian
"Potom reče Jonatan Davidu: ""Sutra je mladi mjesec i opazit  će se da te nema, jer će tvoje mjesto biti prazno.",Croatian
"Prekosutra  će se još očitije vidjeti da te nema, a ti dođi na mjesto gdje  si se bio sakrio u dan onoga događaja i sjedni kraj onoga humka  što ga znaš.",Croatian
A ja ću prekosutra izmetati strijele na onu  stranu kao da gađam onamo.,Croatian
"A onda ću poslati momka i reći  mu: 'Idi! Nađi strijelu!' Ako onda doviknem momku: 'Pazi, strijela  je ovamo bliže od tebe, donesi je!' - ti onda dođi, jer je za  tebe dobro i nema nikakve opasnosti, tako mi Jahve živoga!",Croatian
"Ako  li doviknem momku: 'Pazi, strijela je onamo dalje od tebe!' -  ti onda otiđi, jer te Jahve šalje odavde.",Croatian
"A za ovaj dogovor  što smo ga ugovorili ja i ti neka je Jahve svjedok između mene  i tebe dovijeka!""",Croatian
"Potom se David sakri u polju. Kad je došao mlađak, kralj  je sjeo za stol da jede.",Croatian
"Kralj sjede na svoje obično mjesto, na mjesto uza zid, Jonatan se smjesti sučelice njemu, Abner  sjede kraj Šaula, a Davidovo mjesto osta prazno.",Croatian
"Ali Šaul  ne reče ništa onaj dan jer mišljaše: ""Dogodilo mu se štogod,  bit će da nije čist.""",Croatian
"Sutradan iza mladog mjeseca, drugi dan u mjesecu, opet  Davidovo mjesto osta prazno, i Šaul upita svoga sina Jonatana:  ""Zašto Jišajev sin nije došao na objed ni jučer ni danas?""",Croatian
"A Jonatan odgovori Šaulu: ""David me uporno molio da ga  pustim da ide u Betlehem.",Croatian
"Rekao mi je: 'Pusti me da idem  jer slavimo obiteljsku žrtvu u mom gradu i moja su me braća pozvala  da dođem. Ako sam, dakle, stekao tvoju naklonost, daj mi dopust  da pohodim svoju braću.' Eto, zato ga nema kod kraljeva stola.""",Croatian
"Tada Šaul planu gnjevom na Jonatana i reče mu: ""Izrode  i propalico! Misliš da ne znam da si u savezu s Jišajevim sinom, na sramotu svoju i na sramotu majčinu krilu!",Croatian
"Jer dokle god  bude živ na zemlji Jišajev sin, nećeš biti siguran ni ti ni tvoje  kraljevstvo. Zato sad pošalji po njega i dovedi ga k meni jer  je osuđen na smrt.""",Croatian
"A Jonatan odvrati svome ocu Šaulu i reče mu: ""Zašto on  mora umrijeti? Što je učinio?""",Croatian
Tada Šaul izmetnu koplje na  sina da ga probode. Jonatan vidje da je njegov otac odlučio da  ubije Davida.,Croatian
Jonatan ustade od stola sav jarostan i nije  jeo ništa toga drugog dana u mjesecu jer se zabrinuo za Davida  što ga je njegov otac pogrdio.,Croatian
Sutradan ujutro izađe Jonatan u polje prema dogovoru  s Davidom; s njim je išao mlad momak.,Croatian
"I on reče svome momku:  ""Ti ćeš otrčati i naći strijele koje ću sada izmetnuti."" I momak  otrča, a Jonatan odape strijelu tako da je preletjela preko njega.",Croatian
"Kad je momak došao do mjesta gdje je bila strijela koju je  izbacio Jonatan, viknu Jonatan za momkom: ""Nije li strijela onamo  dalje od tebe?""",Croatian
"Još Jonatan viknu za momkom: ""Brže! Požuri  se! Ne stoj!"" Jonatanov momak diže strijelu i donese je svome  gospodaru.",Croatian
"Momak nije ništa opazio, samo su Jonatan i David  znali o čemu se radi.",Croatian
"Nato Jonatan preda oružje momku i reče mu: ""Idi i odnesi  to u grad!""",Croatian
"Kad je momak otišao, David iziđe iza humka, pade  ničice na zemlju i pokloni se tri puta. Potom se izljubiše i  plakahu zajedno dok se nisu isplakali.",Croatian
"Zatim Jonatan reče  Davidu: ""Idi u miru! Što smo se obojica zakleli Jahvinim imenom, neka Jahve bude svjedok između mene i tebe, između moga potomstva  i tvoga potomstva dovijeka!"" (21:1) Nato David usta i ode, a Jonatan se vrati u grad.",Croatian
"(21:2) David dođe u Nob k svećeniku Ahimeleku. Ovaj dršćući pođe  u susret Davidu i upita ga: ""Zašto si sam i nema nikoga s tobom?""",Croatian
"(21:3) A David odgovori svećeniku Ahimeleku: ""Kralj mi je dao nalog  i rekao mi: 'Nitko neka ništa ne dozna zašto te šaljem i što  sam ti zapovjedio!' A momke sam poslao da me dočekaju na tom  i tom mjestu.",Croatian
"(21:4) A sada, ako imaš pri ruci pet hljebova, daj  mi ih, ili što god se nađe!""",Croatian
"(21:5) A svećenik odgovori Davidu: ""Nemam  pri ruci običnoga kruha nego samo svetoga kruha; ali samo ako  su se tvoji momci uzdržali od žena.""",Croatian
"(21:6) David odgovori svećeniku ovako: ""Sasvim pouzdano! Žene  su nam bile uskraćene, kao uvijek kad izlazimo na vojni pohod, i tijela su u momaka čista. Iako je ovo običan put, uistinu  su danas čisti tijelom.""",Croatian
"(21:7) Tada mu svećenik dade svetoga kruha, jer nije bilo drugoga kruha ondje osim žrtvenoga, onoga koji  se uklanjao ispred Jahve da se zamijeni toplim kruhom u dan kad  se uzima.",Croatian
"(21:8) Ondje je istoga dana bio jedan od Šaulovih slugu, zadržao  se pred Jahvom; zvao se Doeg Edomac, a bio je nadglednik Šaulovih  pastira.",Croatian
"(21:9) David upita Ahimeleka: ""A nemaš li ovdje pri ruci kakvo  koplje ili mač? Nisam uzeo sa sobom ni svoga mača ni svoga oružja, jer je kraljev nalog bio hitan.""",Croatian
"(21:10) A svećenik mu odgovori:  ""Ovdje je mač Filistejca Golijata, onoga koga si ubio u Terebintskoj  dolini; zamotan je u plašt i položen iza oplećka; ako ga hoćeš  uzeti, uzmi ga samo, jer drugoga osim njega nema ovdje."" A David  odvrati: ""Takva više nema, daj mi ga!""",Croatian
"(21:11) Potom David ustade i pobježe onaj dan daleko od Šaula  i dođe Akišu, kralju Gata.",Croatian
"(21:12) A dvorani Akiševi rekoše svome  kralju: ""Nije li to David, kralj zemlje? To je onaj o kome su  plešući pjevali: 'Pobi Šaul svoje tisuće, David na desetke tisuća.'""",Croatian
(21:13) David se zamisli o tim riječima i silno se uplaši gatskoga  kralja Akiša.,Croatian
(21:14) Tada se David poče pretvarati pred njima kao  da je umobolan i vladati se kao luđak u njihovim rukama: bubnjao  je po vratima i puštao da mu teče slina niz bradu.,Croatian
"(21:15) Tada Akiš reče svojim dvoranima: ""Vidite dobro da je  čovjek lud! Zašto ga dovodite k meni?",Croatian
"(21:16) Zar nemam dosta budala  te mi dovodite ovoga da mi dosađuje svojim ludilom? Zar će taj  ući u moju kuću?""",Croatian
"David ode odande i skloni se u spilju Adulam. A kad su to  čula njegova braća i sva njegova obitelj, dođoše onamo da mu  se priključe.",Croatian
"Osim toga skupiše se oko njega svi koji bijahu  u nevolji, svi zaduženi, svi nezadovoljni, i on im posta vođom.  A bijaše ih oko njega do četiri stotine ljudi.",Croatian
"Odande ode David u Mispu u zemlji moapskoj i reče kralju  moapskome: ""Dopusti da se moj otac i moja mati sklonu kod vas  dok ne vidim što će Bog učiniti sa mnom.""",Croatian
I ostavi ih kod  kralja moapskoga i oni ostadoše kod njega sve dok David bijaše  u skrovištu.,Croatian
"Ali prorok Gad reče Davidu: ""Nemoj ostati u svome skrovištu, nego idi i zađi u zemlju Judinu."" I David ode i zađe u Heretsku  šumu.",Croatian
"Šaul doznade da se pojavio David s ljudima koji bijahu  s njim. Šaul je upravo bio u Gibei; sjedio je pod tamariskom  na uzvišici, s kopljem u ruci, a oko njega stajali svi njegovi  dvorani.",Croatian
"I reče Šaul svojim dvoranima koji stajahu oko njega:  ""Poslušajte me, sinovi Benjaminovi! Hoće li vam i Jišajev sin  svima darovati njive i vinograde? Hoće li vas sve postaviti za  tisućnike i stotnike?",Croatian
"A zašto ste se onda svi urotili protiv  mene? Nema nikoga da mi dojavi kad moj sin sklapa savez s Jišajevim  sinom, nema nikoga među vama da me požali i da mi otkrije kako  je moj sin podjario moga slugu na me, kao što se događa danas.""",Croatian
"Tada progovori Doeg Edomac, koji je stajao među Šaulovim  dvoranima, i reče: ""Ja sam vidio Jišajeva sina kad je došao u  Nob k Ahimeleku, Ahitubovu sinu.",Croatian
"Ovaj je zatražio za njega  savjet od Jahve i dao mu hrane i predao mu mač Filistejca Golijata.""",Croatian
"Šaul nato zapovjedi da pozovu svećenika Ahimeleka, Ahitubova  sina, i svu njegovu obitelj, svećenike u Nobu. I dođoše svi pred  kralja.",Croatian
"Tada reče Šaul: ""Čuj me, Ahitubov sine!"" A on odgovori:  ""Evo me, gospodaru!""",Croatian
"A Šaul ga upita: ""Zašto ste se urotili  protiv mene, ti i Jišajev sin? Ti si mu dao kruha i mač i tražio  si za njega savjet od Boga da se digne protiv mene kao neprijatelj, kao što se danas događa.""",Croatian
"Ahimelek odgovori kralju: ""A tko je među svim tvojim  slugama ravan Davidu, tako vjeran, uz to kraljev zet, glavar  tvoje tjelesne straže, čovjek koji je poštovan u tvojoj kući?",Croatian
"Zar sam danas prvi put tražio za njega savjet od Boga? Daleko  od mene svaka druga misao! Neka kralj ništa ne okrivljuje svoga  sluge i sve njegove obitelji, jer sluga njegov nije znao od svega  toga ništa!""",Croatian
"Ali kralj odvrati: ""Ti ćeš umrijeti, Ahimeleče, ti i  sva tvoja obitelj!""",Croatian
"I kralj zapovjedi glasonošama koji stajahu oko njega:  ""Pristupite i pogubite svećenike Jahvine jer su i oni pomogli  Davidu: znali su da je na bijegu, a nisu mi to dojavili."" Ali  kraljevi stražari ne htjedoše dići ruke na Jahvine svećenike  da ih smaknu.",Croatian
"Tada kralj zapovjedi Doegu: ""Pristupi ti i  smakni svećenike!"" Doeg Edomac pristupi i smaknu svećenike: on  pogubi u onaj dan osamdeset i pet ljudi koji su nosili laneni  oplećak.",Croatian
"I Nob, svećenički grad, pohara oštricom mača, pobivši  muškarce i žene, djecu i dojenčad, goveda, magarce i ovce.",Croatian
"Izbavio se samo jedan sin Ahimeleka, Ahitubova sina,  po imenu Ebjatar i pobjegao k Davidu.",Croatian
Ebjatar javi Davidu  da je Šaul poklao Jahvine svećenike.,Croatian
"A David odvrati Ebjataru:  ""Ja sam već onoga dana kad ondje bijaše Doeg Edomac znao da će  on zacijelo javiti to Šaulu! Ja sam kriv za živote tvoga očinskog  doma.",Croatian
"Ostani kod mene, ne boj se: tko bude tražio tvoj život, tražit će moj. Kod mene ćeš biti dobro čuvan.""",Croatian
"Javiše onda Davidu: ""Filistejci opsjedaju Keilu i pljačkaju  gumna.""",Croatian
"David tada upita Jahvu: ""Treba li da idem na Filistejce  i hoću li ih potući?"" A Jahve odgovori Davidu: ""Idi, potući ćeš  Filistejce i oslobodit ćeš Keilu.""",Croatian
"Ali rekoše Davidu ljudi  njegovi: ""Gle, mi smo već ovdje, u Judi, u neprestanom strahu;  što će tek biti ako odemo u Keilu protiv filistejskih četa!""",Croatian
"Zato David još jednom upita Jahvu, a Jahve mu odgovori ovako:  ""Ustani i siđi u Keilu jer ću predati Filistejce u tvoje ruke!""",Croatian
"David onda krenu sa svojim ljudima u Keilu, udari na Filistejce, otjera njihovu stoku i zada im težak poraz. Tako je David oslobodio  građane Keile. -",Croatian
"Kad je ono Ebjatar, Ahimelekov sin, pobjegao  k Davidu, on je došao u Keilu noseći u ruci oplećak.",Croatian
"Kad su Šaulu javili da je David ušao u Keilu, reče Šaul:  ""Bog ga je predao u moje ruke jer se sam uhvatio u zamku kad  je ušao u grad s vratima i prijevornicama.""",Croatian
I Šaul sazva sav  narod na oružje da ide na Keilu i da opkoli Davida i njegove  ljude.,Croatian
"Kad je David doznao da mu Šaul snuje zlo, reče svećeniku  Ebjataru: ""Donesi oplećak!""",Croatian
"Nato se David pomoli: ""Jahve, Bože Izraelov, tvoj je sluga čuo da Šaul sprema navalu na Keilu  da razori grad zbog mene.",Croatian
"Hoće li Šaul doći kao što je tvoj  sluga čuo? Jahve, Bože Izraelov, odgovori svome sluzi!"" A Jahve  odgovori: ""Doći će!""",Croatian
"David opet upita: ""Hoće li me prvaci  Keile predati, mene i moje ljude, u Šaulove ruke?"" A Jahve odgovori:  ""Predat će vas!""",Croatian
"Tada David ustade sa svojim ljudima, bijaše  ih oko šest stotina; iziđoše iz Keile te lutahu kojekuda. A kad  su Šaulu javili da je David utekao iz Keile, odusta od vojnog  pohoda.",Croatian
"David se skloni u pustinju u gorska skloništa; nastani  se na gori u pustinji Zifu. Šaul ga je neprestano tražio, ali  ga Bog ne predade u njegove ruke.",Croatian
"David se bojao što je Šaul izišao na vojnu da napadne  na njegov život. Zato je David ostao u pustinji Zifu, u Horši.",Croatian
Tada Šaulov sin Jonatan krenu na put i dođe k Davidu  u Horšu i ohrabri ga u ime Božje.,Croatian
"Reče mu: ""Ne boj se, jer  te neće stići ruka moga oca Šaula. Ti ćeš kraljevati nad Izraelom, a ja ću biti drugi do tebe; i moj otac Šaul zna to dobro.""",Croatian
"I  sklopiše njih dvojica savez pred Jahvom. David osta u Horši,  a Jonatan ode svojoj kući.",Croatian
"Jednoga dana dođoše Zifejci k Šaulu u Gibeu i javiše  mu: ""David se krije kod nas u gorskim skloništima u Horši, na  brdu Hakili, što je južno od Ješimona.",Croatian
"Sada, kralju, kad  god zaželiš sići, siđi, a naše je da ga predamo u ruke kralju.""",Croatian
"A Šaul odgovori: ""Blagoslovio vas Jahve što ste me požalili!",Croatian
"Idite, dakle, raspitajte se još i dobro razvidite mjesto  kamo ga donesu njegovi hitri koraci; rekli su mi da je vrlo lukav.",Croatian
"Zato pretražite sve rupe u koje se zavlači, pa se vratite  k meni kad budete pouzdano znali. Tada ću ja poći s vama, pa  ako bude gdje u zemlji, ići ću za njegovim tragom po svim Judinim  rodovima.""",Croatian
"Tada krenuše na put i odoše u Zif, pred Šaulom. David  je sa svojim ljudima bio u pustinji Maonu u Arabi, južno od Ješimona.",Croatian
"Potom i Šaul pođe sa svojim ljudima da traži Davida. Kad  su to javili Davidu, siđe on u klanac koji leži u pustinji Maonu.  Šaul to doznade i krenu u potjeru za Davidom u pustinju Maon.",Croatian
"Šaul je sa svojim ljudima išao jednom stranom planine, a  David sa svojim ljudima drugom stranom planine. David se silno  žurio da umakne Šaulu. Kad je Šaul sa svojim ljudima htio prijeći  na drugu stranu da opkoli Davida i njegove ljude i da ih pohvata,",Croatian
"dođe glasnik Šaulu s porukom: ""Dođi brže, Filistejci provališe  u zemlju!""",Croatian
"Tada Šaul odusta od potjere za Davidom i okrenu  se protiv Filistejaca. Zato se prozvalo ono mjesto ""Klanac razlaza"".",Croatian
(24:1) David se odande uspe i nastani u engadskim gorskim skloništima.,Croatian
"(24:2) Kad se Šaul vratio iz potjere za Filistejcima, javiše mu ovo:  ""David je u Engadskoj pustinji!""",Croatian
(24:3) Tada Šaul uze tri tisuće  odabranih ljudi iz svega Izraela i pođe da traži Davida i njegove  ljude na istok od Litica divokoza.,Croatian
(24:4) Idući dođe k ovčjim torovima  pokraj puta; ondje bijaše pećina i Šaul uđe da čučne; a David  je sa svojim ljudima sjedio u dnu pećine.,Croatian
"(24:5) I rekoše Davidu  ljudi njegovi: ""Evo dana za koji ti je rekao Jahve: 'Ja ću predati  tvoga neprijatelja u tvoje ruke, postupaj s njim kako ti se mili!'""  A David ustade i neprimjetno odsiječe skut od Šaulova plašta.",Croatian
"(24:6) Ali poslije zapeče Davida savjest što je odsjekao skut od  Šaulova plašta,",Croatian
"(24:7) pa reče svojim ljudima: ""Očuvao me Jahve da  takvo što učinim svome gospodaru, da dignem ruku na njega, jer  je pomazanik Jahvin.""",Croatian
(24:8) I David oštrim riječima ukori svoje  ljude i ne dopusti im da ustanu na Šaula. A Šaul izađe iz pećine i pođe svojim putem.,Croatian
"(24:9) Zatim ustade  David, iziđe iz pećine i vikne za Šaulom: ""Gospodaru kralju!""  A kad se Šaul obazre, David se baci ničice na zemlju i pokloni  mu se.",Croatian
"(24:10) Tada David reče Šaulu: ""Zašto slušaš ljude koji ti  govore da David snuje tebi propast?",Croatian
"(24:11) Gle, upravo u ovaj dan  tvoje su oči mogle vidjeti da te Jahve predao danas u moje ruke  u ovoj pećini. Rekoše mi da te ubijem, ali te poštedjeh i rekoh:  'Neću dići svoje ruke na svoga gospodara, jer je Jahvin pomazanik.'",Croatian
"(24:12) O, moj oče, pogledaj i vidi skut od svoga plašta u mojoj  ruci: odsjekao sam skut od tvoga plašta, a tebe nisam ubio; spoznaj  i vidi da u mojoj ruci nema ni zlobe ni opačine. Ja nisam zgriješio  protiv tebe, a ti vrebaš na moj život da mi ga uzmeš!",Croatian
"(24:13) Jahve  neka sudi između mene i tebe, Jahve neka me osveti na tebi, ali  se moja ruka neće dići na tebe.",Croatian
"(24:14) Kako kaže stara poslovica:  od nepravednika dolazi nepravda, i zato se moja ruka neće dići  protiv tebe.",Croatian
"(24:15) Za kim je izišao izraelski kralj? Za kim ideš  u potjeru? Za mrtvim psom, za običnom buhom!",Croatian
"(24:16) Jahve neka bude  sudac, on neka sudi između mene i tebe, neka ispita i brani moju  stvar i neka mi pribavi pravdu: neka me izbavi iz tvoje ruke!""",Croatian
"(24:17) Kad je David izgovorio te riječi Šaulu, odvrati Šaul:  ""Je li to tvoj glas, sine Davide?"" I Šaul glasno zaplaka.",Croatian
"(24:18) Zatim  reče Davidu: ""Pravedniji si od mene jer ti si meni učinio dobro, a ja sam tebi učinio zlo.",Croatian
"(24:19) A danas si okrunio svoju dobrotu  prema meni, jer me Jahve predao u tvoje ruke, a ti me nisi ubio.",Croatian
"(24:20) Kad se čovjek namjeri na svoga neprijatelja, pušta li ga  da ide mirno svojim putem? Neka ti Jahve naplati za ono dobro  što si mi danas učinio!",Croatian
(24:21) Sada pouzdano znam da ćeš zacijelo  biti kralj i da će se kraljevstvo nad Izraelom trajno održati  u tvojoj ruci.,Croatian
"(24:22) Zato mi se sada zakuni Jahvom da nećeš zatrti  moga potomstva poslije mene i da nećeš izbrisati moga imena iz  moga očinskoga doma!""",Croatian
"(24:23) David se zakle Šaulu, Šaul ode svojoj kući, a David se  sa svojim ljudima vrati u gorska skloništa.",Croatian
Uto umrije Samuel. Sav se Izrael skupi i oplaka ga naričući  za njim; i pokopaše ga u njegovu zavičaju u Rami. A David usta  i siđe u pustinju Paran.,Croatian
"U Maonu živio čovjek koji je imao svoje gospodarstvo u  Karmelu; bio je to vrlo bogat čovjek, imao je tri tisuće ovaca  i tisuću koza. Upravo je tada strigao svoje ovce u Karmelu.",Croatian
"Taj  se čovjek zvao Nabal, a njegova žena Abigajila. Žena je bila  mudra i vrlo lijepa, a čovjek surov i opak: bio je Kalebovac.",Croatian
David je u pustinji čuo da Nabal striže svoje ovce.,Croatian
"Stoga  posla deset momaka naloživši im: ""Idite gore u Karmel, otiđite  k Nabalu i pozdravite ga u moje ime.",Croatian
"I recite ovako mome bratu:  'Mir tebi, mir tvome domu, mir svemu što imaš!",Croatian
"Sada, čujem, strižeš ovce. A tvoji su pastiri bili kod nas, nismo ih dirali, ništa im nije nestalo dokle god su bili u Karmelu.",Croatian
"Pitaj  svoje sluge i kazat će ti. Zato neka ovi momci nađu milost pred  tobom, jer smo došli u svečan dan. Podaj svojim slugama i svome  sinu Davidu što ti se nađe pri ruci.'""",Croatian
"Dođoše momci Davidovi i ponoviše Nabalu u Davidovo ime  sve ove riječi, a onda pričekaše.",Croatian
"Ali Nabal odgovori Davidovim  slugama ovako: ""Tko je David, tko je Jišajev sin? Danas ima mnogo  slugu koji su pobjegli od svojih gospodara.",Croatian
"Zar da uzmem  svoj kruh, svoju vodu, svoju stoku koju sam poklao za svoje strigače  pa da to poklonim ljudima o kojima ne znam ni odakle su?""",Croatian
"Davidovi se momci okrenuše i vratiše se svojim putem.  Kad su se vratili, javiše sve ove riječi Davidu.",Croatian
"A David  reče svojim ljudima: ""Pripašite svaki svoj mač!"" I pripasaše  svaki svoj mač, i David pripasa svoj, i oko četiri stotine ljudi  krenu za Davidom, dok ih dvije stotine osta kod tovara.",Croatian
"A ženi Nabalovoj, Abigajili, javio jedan od Nabalovih  slugu ovo: ""Eto, David je poslao iz pustinje glasnike da pozdrave  našega gospodara, a on ih potjerao.",Croatian
"A ti su ljudi bili vrlo  dobri prema nama: nisu nas dirali, ništa nismo izgubili dokle  god smo bili u njihovoj blizini kad smo bili u polju.",Croatian
Noću  i danju bili su nam kao bedem u sve vrijeme dok smo bili s njima  pasući stada.,Croatian
"Razmisli sada i vidi što ćeš učiniti, jer je  gotova pogibija našem gospodaru i svemu njegovu domu; a on je  opak čovjek komu se ne može ništa kazati.""",Croatian
"Abigajila brzo uze dvije stotine hljebova, dva mijeha  vina, pet zgotovljenih ovaca, pet mjera pržena žita, sto grozdova  suhoga grožđa, dvije stotine smokovih kolača i sve to natovari  na magarce.",Croatian
"I zapovjedi svojim slugama: ""Idite preda mnom, a ja ću za vama."" Svome mužu Nabalu nije kazala ništa.",Croatian
"Dok je, jašući na magarcu, silazila iza gorskog zavoja, David je sa svojim ljudima silazio nasuprot njoj, tako da se  ona susrela s njima.",Croatian
"A David je upravo mislio: ""Uzalud sam, dakle, zaštićivao u pustinji sve što je taj čovjek imao i ništa  mu nije nestalo od svega što je posjedovao! Sada mi vraća zlo  za dobro!",Croatian
"Neka Bog učini Davidu ovo zlo i neka mu doda drugo  ako Nabalu do zore od svega što ima ostavim i ono što mokri uza  zid!""",Croatian
"Kad je Abigajila ugledala Davida, brzo sjaha s magarca  i pade pred Davida ničice, poklonivši se do zemlje.",Croatian
"Bacivši  mu se tako pred noge, reče: ""Gospodaru, neka na mene padne krivica!  Dopusti da službenica tvoja progovori tvojim ušima i udostoj  se poslušati riječi službenice svoje!",Croatian
"Neka moj gospodar ne  gleda na toga opakog čovjeka, na Nabala, jer on s pravom nosi  svoje ime: zove se Luda i ludost je s njim. A ja, službenica  tvoja, nisam vidjela momaka koje je poslao moj gospodar.",Croatian
"Zato  sada, gospodaru, živoga mi Jahve, i tako živ bio ti, i tako ti  Jahve koji te očuvao da ne svališ na se krvnu krivicu i da ne  pribaviš sebi pravdu svojom rukom: neka prođu kao Nabal tvoji  neprijatelji i oni koji snuju zlo mome gospodaru!",Croatian
"A ovaj  dar, što ga evo tvoja službenica nosi svome gospodaru, neka se  dade momcima koji idu za mojim gospodarom na njegovim putovima.",Croatian
"Oprosti službenici svojoj njezinu krivnju! Zacijelo će Jahve  osnovati trajan dom mome gospodaru, jer moj gospodar bije Jahvine  bojeve i za svega tvoga života neće se naći zlo na tebi.",Croatian
"Ako  se tko digne da te progoni i da ti radi o glavi, neka život moga  gospodara bude pohranjen u škrinji života kod Jahve, tvoga Boga, a život tvojih neprijatelja neka on baci kao iz praćke.",Croatian
"I  kad Jahve učini mome gospodaru svako dobro koje ti je obećao  i kad te odredi da budeš knezom nad Izraelom,",Croatian
"onda neka ne  bude na smutnju ni na grižnju savjesti mome gospodaru da je ni  za što prolio krv i da je sebi pribavio pravdu svojoj rukom.  I kad Jahve učini dobro mome gospodaru, sjeti se tada službenice  svoje!""",Croatian
"David odgovori Abigajili: ""Neka je blagoslovljen Jahve, Bog Izraelov, koji te danas poslao meni u susret!",Croatian
Neka je  blagoslovljena tvoja mudrost i blagoslovljena bila ti što si  me danas zadržala da ne svalim na se krvnu krivicu i da ne pribavim  sebi pravdu svojom rukom.,Croatian
"Ali, tako mi živog Jahve, Boga  Izraelova, koji nije dopustio da ti učinim zlo: da mi nisi tako  brzo izišla u susret, zaista ne bi Nabalu do jutra ostalo ni  ono što uza zid mokri!""",Croatian
"Nato David primi iz njezine ruke što mu bijaše donijela  i reče joj: ""Vrati se s mirom svojoj kući. Gle, uslišao sam tvoj  glas i obazreo se na tebe.""",Croatian
"Kad se Abigajila vratila k Nabalu, on je upravo imao  gozbu u kući, pravu kraljevsku gozbu: Nabal bijaše veseo i sasvim  pijan; zato mu ona ne reče ništa dok nije svanulo jutro.",Croatian
"A  ujutro, kad se Nabal otrijeznio, pripovjedi mu njegova žena sve  što se dogodilo, a njemu obamrije srce u grudima i on osta kao  da se skamenio.",Croatian
A desetak dana poslije toga Jahve udari Nabala  te umrije.,Croatian
"Kad David ču da je umro Nabal, reče: ""Neka je blagoslovljen  Jahve, koji mi je ispravio nepravdu što mi je učini Nabal; i  Jahve je očuvao svoga slugu da ne učini zla, a svalio je Nabalovu  zloću na njegovu glavu!"" Potom David posla poruku Abigajili da će je uzeti za ženu.",Croatian
"Davidove sluge dođoše k Abigajili u Karmel i rekoše joj:  ""David nas je poslao k tebi da te uzme sebi za ženu.""",Croatian
"A ona  ustade, pokloni se do zemlje i reče: ""Evo službenice tvoje koja  je spremna da bude robinja i da pere noge slugama svoga gospodara!""",Croatian
"Potom Abigajila brzo ustade i zajaha na magarca, a za njom  pođe pet njezinih dvorkinja. Tako je otišla za Davidovim poslanicima  i postala njegovom ženom.",Croatian
I Ahinoamom iz Jizreela bijaše se oženio David i obje  mu bjehu žene.,Croatian
"Jer Šaul bijaše svoju kćer Mikalu, Davidovu  ženu, dao Paltiju, sinu Lajiša iz Galima.",Croatian
"Ljudi iz Zifa dođoše Šaulu i javiše mu: ""David se krije na  Hakilskom brdu, nasuprot Ješimonu.""",Croatian
"Šaul tada krenu na put  i siđe u pustinju Zif, a s njim tri tisuće izabranih Izraelaca, da traži Davida u pustinji Zifu.",Croatian
"Šaul se utabori podno Hakilskog  brda, koje je nasuprot Ješimonu, kraj puta. David, koji je boravio  u pustinji, opazi da je Šaul došao onamo da ga progoni.",Croatian
Zato  David posla uhode i sazna da je Šaul zaista došao.,Croatian
"David se  podiže i dođe do mjesta gdje se Šaul bio utaborio. Tu David ugleda  mjesto gdje su spavali Šaul i Abner, sin Nerov, njegov vojvoda:  Šaul je spavao usred tabora, a vojska ležala u krugu oko njega.",Croatian
"David se obrati Hetitu Ahimeleku i Abišaju, sinu Sarvijinu  a bratu Joabovu, i reče im: ""Tko će sa mnom u tabor sve do Šaula?""  A Abišaj odgovori: ""Ja ću s tobom.""",Croatian
"I tako David i Abišaj  dopriješe noću do vojske: i gle, Šaul ležaše i spavaše u taboru, a koplje mu kod uzglavlja zabodeno u zemlju. Abner i vojnici  ležahu oko njega.",Croatian
"Tada Abišaj reče Davidu: ""Danas ti je Bog predao tvoga  neprijatelja u tvoje ruke; zato sada dopusti da ga njegovim vlastitim  kopljem pribodem za zemlju, jednim jedinim udarcem, drugoga mi  neće trebati.""",Croatian
"Ali David odgovori Abišaju: ""Nemoj ga ubijati!  Jer tko će dignuti ruku svoju na Jahvina pomazanika i ostati  nekažnjen?""",Croatian
"Još nastavi David: ""Živoga mi Jahve, i udarit  će ga Jahve, bilo da će mu doći njegov dan da umre, bilo da će  otići u boj i poginuti.",Croatian
"Ne dao mi Jahve da dignem ruku na  pomazanika Jahvina! Nego uzmi sada koplje što mu je kod uzglavlja  i vrč za vodu, pa hajdemo!""",Croatian
"I uze David koplje i vrč za vodu  što su bili kod Šaulova uzglavlja i oni odoše: nitko nije ništa  vidio ni opazio, nitko se nije probudio, nego su svi spavali  jer bijaše na njih pao dubok san od Jahve.",Croatian
"David prijeđe na drugu stranu i stade na vrh gore u nekoj  daljini, tako da je među njima bio velik prostor.",Croatian
"Tada viknu  vojsci i Abneru, Nerovu sinu, ovako: ""Zar se nećeš odazvati,  Abnere?"" A Abner se odazva i upita: ""Tko si ti što uznemiruješ  kralja?""",Croatian
"A David odgovori Abneru: ""Nisi li ti junak? I tko  ti je ravan u Izraelu? Pa zašto onda nisi čuvao kralja, svoga  gospodara? Jedan je od ratnika sišao do vas da ubije kralja,  tvoga gospodara.",Croatian
"Nije lijepo to što si učinio. Tako mi živog  Jahve, zaslužili ste smrt što niste čuvali svoga gospodara, pomazanika  Jahvina. Pogledaj sada gdje je kraljevo koplje i gdje je vrč  za vodu što mu bijaše do uzglavlja!""",Croatian
"Tada Šaul poznade Davidov glas i upita: ""Je li to tvoj  glas, sine Davide?"" A David odgovori: ""Jest, kralju gospodaru!""",Croatian
"I nastavi: ""Zašto moj gospodar progoni svoga slugu? Što sam  učinio? Kakva je krivica u mojoj ruci?",Croatian
"Zato neka se sada  moj gospodar i kralj udostoji poslušati riječi svoga sluge: ako  te Jahve diže protiv mene, neka se prinosnicom ublaži; ako li  to čine sinovi ljudski, neka su prokleti pred Jahvom jer su me  izagnali, tako da ne mogu imati udjela u baštini Jahvinoj, kao  da su mi govorili: 'Idi, služi tuđim bogovima!'",Croatian
"Zato neka  ne padne moja krv na zemlju daleko od Jahvina lica. Jer kralj  je Izraelov izišao u lov na moj život, kao kad tko goni jarebicu  po planini.""",Croatian
"Tada Šaul reče: ""Zgriješio sam! Vrati mi se, sine Davide, neću ti više činiti zla, kad je danas moj život u očima tvojim  bio tako drag. Jest, ludo sam radio i teško sam pogriješio!""",Croatian
"A David odgovori: ""Evo kraljeva koplja, neka dođe jedan od  momaka i neka ga uzme!",Croatian
"A Jahve će vratiti svakome po njegovoj  pravdi i po njegovoj vjernosti: danas te Jahve bijaše predao  u moje ruke, ali nisam htio dići ruke svoje na pomazanika Jahvina.",Croatian
"I gle, kako je danas tvoj život bio drag u mojim očima, tako  neka moj život bude drag u Jahvinim očima! I neka me Jahve izbavi  iz svake nevolje!""",Croatian
"A Šaul doviknu Davidu: ""Budi mi blagoslovljen, sine Davide!  Zacijelo ćeš izvršiti svoje djelo i uspjet ćeš!"" Potom David  ode svojim putem, a Šaul se vrati svojoj kući.",Croatian
"David reče u sebi: ""Ipak ću jednoga dana poginuti od Šaulove  ruke. Zato nema ništa bolje za me nego da se spasim u zemlju  Filistejaca. Tada će Šaul odustati da me dalje traži po svim  krajevima Izraelovim i izbavit ću se iz njegove ruke.""",Croatian
"David  se dakle podiže i prijeđe, sa šest stotina ljudi koje je imao, k Akišu, sinu Maokovu, kralju Gata.",Croatian
"David se nastani kod  Akiša u Gatu, on i njegovi ljudi, svaki sa svojom obitelji, a  David sa svoje dvije žene, Ahinoamom Jizreelkom i Abigajilom, Nabalovom ženom iz Karmela.",Croatian
"Kad je Šaul doznao da je David  pobjegao u Gat, nije ga više progonio.",Croatian
"David reče Akišu: ""Ako sam našao milost u tvojim očima, neka mi dadu mjesto u jednom gradu u zemlji da se nastanim u  njemu. Zašto da tvoj sluga stanuje kod tebe u kraljevskom gradu?""",Croatian
Akiš mu još istoga dana dade Siklag. Stoga Siklag pripada  do današnjega dana kraljevima Jude.,Croatian
I osta David u filistejskoj  zemlji godinu dana i četiri mjeseca.,Croatian
"David je sa svojim ljudima izlazio da pljačka Gešurce, Girzijce i Amalečane, jer su to bili stanovnici zemlje od Telama  preko Šura sve do egipatske zemlje.",Croatian
"David je pustošio zemlju  ne ostavljajući na životu ni čovjeka ni žene, otimao je ovce  i goveda, magarce, deve i haljine i vraćao se da sve to donese  Akišu.",Croatian
"Akiš bi ga pitao: ""Gdje ste danas pljačkali?"" A David  bi odgovorio da su pljačkali u Negebu Judinu ili u Negebu Jerahmeelskom  ili u Negebu Kenijskom.",Croatian
"David nije ostavljao na životu ni  čovjeka ni žene da ih dovede u Gat jer mišljaše: ""Mogli bi nas  optužiti i reći: 'Tako je David radio.'"" Takav je imao običaj  za sve vrijeme dok je boravio u filistejskoj zemlji.",Croatian
"Akiš je vjerovao Davidu i govorio u sebi: ""Baš se omrazio  svome narodu, Izraelu! Zato će mi biti sluga dovijeka!""",Croatian
"U ono vrijeme Filistejci skupiše svoje čete za rat protiv  Izraela. I Akiš reče Davidu: ""Znaj da ćeš ići sa mnom na vojsku, ti i tvoji ljudi!""",Croatian
"A David odgovori Akišu: ""Dobro! Sad ćeš  vidjeti što će učiniti tvoj sluga!"" A Akiš odvrati Davidu: ""Dobro!  Zato ću te postaviti da budeš mojim čuvarom zauvijek.""",Croatian
"Samuel bijaše umro, a sav ga Izrael bijaše oplakao naričući  za njim. Ukopali su ga u njegovu gradu Rami. A Šaul bijaše istjerao  iz zemlje sve zazivače duhova i vračeve.",Croatian
"Dok su se Filistejci skupljali te došli i utaborili se  kod Šunema, Šaul skupi sve Izraelce te se utabori na Gilboi.",Croatian
"Kad Šaul ugleda filistejski tabor, uplaši se i srce mu snažno  zadrhta.",Croatian
"Šaul upita za savjet Jahvu, ali mu Jahve ne dade  odgovora - ni u snima, ni po Urimu, ni preko proroka.",Croatian
"Zato  Šaul reče svojim slugama: ""Potražite mi ženu koja zaziva duhove  da odem k njoj i upitam je."" A sluge mu odgovoriše: ""Evo, u En  Doru ima žena koja zaziva duhove.""",Croatian
"Tada se Šaul preruši, obuče druge haljine i otputi se  sa dva čovjeka. I dođe noću k onoj ženi i reče joj: ""Daj mi vračaj  pomoću duha i dozovi mi onoga koga ti reknem.""",Croatian
"A žena mu odgovori:  ""Ta ti znaš što je učinio Šaul i kako je istrijebio iz zemlje  zazivače duhova i vračeve. Zašto postavljaš zamke mome životu  da me pogubiš?""",Croatian
"A Šaul joj se zakle Jahvom govoreći: ""Tako  mi živog Jahve, nećeš biti ništa kriva za ovo!""",Croatian
"Tada žena  zapita: ""Koga da ti dozovem?"" A on odgovori: ""Dozovi mi Samuela!""",Croatian
"Kad žena ugleda Samuela, povika iza glasa, a onda reče  Šaulu: ""Zašto si me prevario? Ta ti si Šaul!""",Croatian
"A kralj joj  odvrati: ""Ne boj se! Nego što vidiš?"" A žena odgovori Šaulu:  ""Vidim nešto božansko što se diže iz zemlje.""",Croatian
"Šaul je upita:  ""Kakva je obličja?"" A ona odgovori: ""Izlazi starac, ogrnut plaštem.""  Tada Šaul spozna da je to Samuel, pa pade licem do zemlje i pokloni  se.",Croatian
"Samuel upita Šaula: ""Zašto si pomutio moj mir dozivajući  me gore?"" A Šaul odgovori: ""U velikoj sam nevolji jer su Filistejci  zavojštili na me, a Bog se okrenuo od mene i ne odgovara mi više  ni preko proroka ni u snima. Zato sam dozvao tebe da me poučiš  što da činim.""",Croatian
"A Samuel odvrati: ""Zašto mene pitaš kad se  Jahve odvratio od tebe i postao ti neprijateljem?",Croatian
"Jahve ti  je učinio kako ti je kazao preko mene: istrgao je kraljevstvo  iz tvoje ruke i dao ga tvome suparniku, Davidu,",Croatian
jer nisi  poslušao riječi Jahvinih i jer nisi izvršio njegova žestokog  gnjeva na Amaleku: stoga ti je Jahve danas ovako učinio.,Croatian
"Jahve  će predati, zajedno s tobom, i Izraela u filistejske ruke. Sutra  ćeš sa svojim sinovima biti sa mnom, a i tabor izraelski Jahve  će predati u filistejske ruke.""",Croatian
"Šaul se užasnu i pade na zemlju kako je dug. Spopade  ga silan strah od Samuelovih riječi. I ponestade mu snage, jer  nije ništa jeo cijeli dan i cijelu noć.",Croatian
"Kad ona žena dođe  k Šaulu i opazi kako je sav zaplašen, reče mu: ""Gle, tvoja je  službenica poslušala tvoju riječ, stavila sam svoj život na kocku  i poslušala tvoje zapovijedi koje si mi naložio.",Croatian
"Zato sada  poslušaj i ti riječi službenice svoje: dopusti da ti pružim zalogaj  kruha; jedi da ti se vrati snaga te uzmogneš poći svojim putem.""",Croatian
"Ali on ne htjede nego reče: ""Neću jesti!"" Ali kad ga  zaokupiše njegove sluge, zajedno sa ženom, posluša ih, ustade  sa zemlje i sjede na postelju.",Croatian
"Žena je imala kod kuće tele  u tovu. Brzo ga zakla, zatim uze brašna, umijesi ga i napeče  beskvasnoga kruha.",Croatian
"Potom stavi sve pred Šaula i njegove ljude.  Pošto su jeli, ustadoše i još iste noći krenuše natrag.",Croatian
"Filistejci skupiše sve svoje čete u Afeku, a Izraelci se utaboriše  kod izvora u Jizreelu.",Croatian
"Filistejski su knezovi prolazili sa  svojim stotinama i tisućama, a David i njegovi ljudi išli su  sasvim na kraju s Akišem.",Croatian
"Filistejski knezovi zapitaše: ""Što  hoće ti Hebreji ovdje?"" A Akiš odgovori filistejskim knezovima:  ""Pa ovo je David, sluga izraelskoga kralja Šaula! Već je godinu-dvije  kod mene, ali nisam našao na njemu ništa sumnjivo od onoga dana  kad je prebjegao k meni pa do današnjega dana.""",Croatian
"Ali filistejski  knezovi planuše na njega i rekoše mu: ""Pošalji toga čovjeka natrag, neka se vrati na mjesto koje si mu označio. Neka ne ide s nama  u boj, da se ne okrene protiv nas u boju! Čime bi se on opet  umilio svome gospodaru ako ne glavama ovih naših ljudi?",Croatian
"To  je onaj isti David o kome se pjevalo igrajući: 'Pobi Šaul svoje tisuće, David na desetke tisuća!'""",Croatian
"Tada Akiš dozva Davida i reče mu: ""Živoga mi Jahve, ti  si pošten i meni bi drago bilo da me pratiš u pokretima moje  vojske, jer nisam našao nikakva zla na tebi od onoga dana kad  si došao k meni pa do današnjega dana. Ali nisi drag u očima  knezova.",Croatian
"Zato se sada vrati i otiđi s mirom kući da ne ozlovoljiš  filistejske knezove!""",Croatian
"David odvrati Akišu: ""Ta što sam učinio i što si zamjerio  svome sluzi od onoga dana kad sam stupio u tvoju službu pa do  današnjega dana da ne mogu ići da se bijem s neprijateljima svoga  gospodara kralja?""",Croatian
"A Akiš odgovori Davidu: ""Ti znaš da si  mi drag kao Božji anđeo, ali su filistejski knezovi rekli: 'Neka  ne ide s nama u boj!'",Croatian
"Zato ustanite rano ujutro, ti i sluge  tvoga gospodara koji su došli s tobom, i otiđite na mjesto koje  sam vam označio. I nemoj gajiti u svom srcu nikakve mržnje jer  si mi mio. Ustat ćete, dakle, u rano jutro, čim svane, i otići  ćete!""",Croatian
"Tako David sa svojim ljudima ustade rano i krenu odmah  ujutro i vrati se u filistejsku zemlju, a Filistejci odoše u  Jizreel.",Croatian
"Kad je David sa svojim ljudima treći dan stigao u Siklag,  a to Amalečani bijahu navalili na Negeb i na Siklag; opljačkali  su Siklag i ognjem ga spalili.",Croatian
"Zarobili su žene i sve koji  su bili ondje, malo i veliko. Nisu ubili nikoga, nego su samo  odveli roblje i otišli svojim putem.",Croatian
"Kad je, dakle, David  sa svojim ljudima došao u grad, vidješe da je grad spaljen, a  njihove žene, njihovi sinovi i njihove kćeri odvedeni u ropstvo.",Croatian
Tada David i ljudi koji bijahu s njim podigoše glas i plakahu  dok im nije ponestalo snage za plač.,Croatian
"I obje Davidove žene  bijahu odvedene u ropstvo - Ahinoama Jizreelka i Abigajila, Nabalova  žena iz Karmela.",Croatian
"David se našao u velikoj nevolji jer su ljudi počeli govoriti  da će ga kamenovati, budući da su svi bili ogorčeni, svaki zbog  svojih sinova i zbog svojih kćeri. Ali se David ohrabri u Jahvi, svome Bogu.",Croatian
"David reče svećeniku Ebjataru, Ahimelekovu sinu:  ""Donesi mi ovamo oplećak!"" I Ebjatar donese Davidu oplećak.",Croatian
"Tada  David upita Jahvu za savjet govoreći: ""Hoću li u potjeru za onim  razbojnicima i hoću li ih stići?"" A on mu odgovori: ""Idi u potjeru  jer ćeš ih zacijelo stići i zarobljenike ćeš izbaviti.""",Croatian
I pođe David sa šest stotina ljudi koji bijahu s njim  i dođoše do potoka Besora.,Croatian
"Odavde David sa četiri stotine  ljudi nastavi potjeru, a ostadoše dvije stotine ljudi što bijahu  tako umorni da nisu mogli prijeći preko potoka Besora.",Croatian
"U polju naiđoše na nekog Egipćanina. Dovedoše ga k Davidu, dadoše mu kruha da jede i vode da pije.",Croatian
"Dadoše mu grudu  smokava i dva grozda suhoga grožđa. Kad je to pojeo, vratio mu  se život, jer tri dana i tri noći ne bijaše ništa jeo i ništa  pio.",Croatian
"Tada ga David upita: ""Čiji si ti i odakle si?"" A on  odgovori: ""Ja sam Egipćanin, sluga jednog Amalečanina. Moj me  gospodar ostavio jer sam se razbolio prije tri dana.",Croatian
"Bili  smo provalili u Negeb Keretski i Negeb Judejski, i u Negeb Kalebov, a Siklag smo zapalili ognjem.""",Croatian
"David ga upita: ""Hoćeš li me odvesti k toj razbojničkoj  družbi?"" A on odgovori: ""Zakuni mi se Bogom da me nećeš pogubiti  i da me nećeš predati u ruke mome gospodaru, pa ću te odvesti  k njima!""",Croatian
"On ga, dakle, odvede, i gle, oni se bijahu razasuli po  svem onom kraju, jedući, pijući i slaveći slavlje zbog svega  velikog plijena što su ga oteli iz zemlje filistejske i iz zemlje  Judine.",Croatian
"I David ih poče biti i tukao ih je od zore do mraka, izvršujući na njima ""herem"", kleto uništenje. Nitko od njih  nije izmakao, osim četiri stotine momaka, koji zajahaše na deve  i pobjegoše.",Croatian
Tako je David izbavio sve što su bili oteli  Amalečani; i obje svoje žene izbavi David.,Croatian
"I ništa im nije  nestalo, od najmanjih stvari do najvećih, od plijena sve do sinova  i kćeri, sve što im bijaše oteto: sve je vratio David.",Croatian
"Tada  uzeše sve ovce i goveda, dotjeraše ih pred njega vičući: ""Ovo  je plijen Davidov!""",Croatian
"Kad je David došao k onim dvjema stotinama ljudi koji  bijahu sustali te ne mogahu ići za Davidom i koje on bijaše ostavio  kod potoka Besora, iziđoše oni u susret Davidu i četi njegovoj:  približivši se Davidu i četi, pozdraviše ih.",Croatian
"Tada progovoriše svi zlobnici i ništarije između ljudi  koji su išli s Davidom i rekoše: ""Budući da nisu išli s nama, ne dajmo im ništa od plijena koji smo izbavili, nego samo svakome  njegovu ženu i njegovu djecu, neka ih povedu sa sobom i neka  idu!""",Croatian
"Ali David reče: ""Ne činite tako, braćo moja, poslije  onoga što nam je dao Jahve: on nas je čuvao i predao nam u ruke  razbojničku družbu koja bijaše izišla protiv nas.",Croatian
"Ta tko  će vas poslušati u tome? Jer kakav je dio onome koji ide u boj, takav je dio onome koji ostaje kod tovara. Jednak dio neka imaju  svi.""",Croatian
Tako ostade od onoga dana unapredak. David to učini uredbom  i zakonom u Izraelu sve do današnjeg dana.,Croatian
"Kad je David došao u Siklag, posla dio plijena starješinama  Jude, po pojedinim njihovim gradovima, s porukom: ""Evo za vas  dar od plijena Jahvinih neprijatelja!""",Croatian
"Onima u Betulu, onima  u Rami u Negebu i onima u Jatiru;",Croatian
"onima u Aroeru, onima u  Sifmotu i onima u Eštemoi;",Croatian
"onima u Karmelu, onima u jerahmeelskim  gradovima i onima u kenijskim gradovima;",Croatian
"onima u Hormi, onima  u Bor Ašanu i onima u Eteru;",Croatian
onima u Hebronu i u svim onima  mjestima u koja je dolazio David sa svojim ljudima.,Croatian
"Filistejci su zavojštili na Izraelce, a Izraelci su pobjegli  pred njima i padali pobijeni po gori Gilboi.",Croatian
"Filistejci stisnuše  Šaula i njegove sinove i pogubiše Šaulove sinove Jonatana, Abinadaba  i Malki-Šuu.",Croatian
Boj je postao žešći oko Šaula. Iznenadiše ga  strijelci s lukovima i on pade teško ranjen od strijelaca.,Croatian
"Šaul tada reče svome štitonoši: ""Izvuci svoj mač i probodi  me da ne dođu ti neobrezanici i ne narugaju mi se."" Ali se njegov  štitonoša prestravi i ne htjede toga učiniti. Zato Šaul uze mač  i baci se na nj.",Croatian
"Kad je štitonoša vidio da je Šaul umro, baci  se i on na svoj mač i umrije s njim.",Croatian
"Tako onoga dana pogiboše  zajedno Šaul, njegova tri sina, njegov štitonoša i svi njegovi  ljudi.",Croatian
"Kad Izraelci koji bijahu na drugoj strani doline i na  drugoj strani Jordana vidješe da su sinovi Izraelovi pobjegli  i da je poginuo Šaul sa sinovima, ostaviše svoje gradove te se  razbježaše. Filistejci dođoše i nastaniše se u njima.",Croatian
"Kad su sutradan došli Filistejci da oplijene pobijeđene, nađoše Šaula i njegova tri sina gdje leže na gori Gilboi.",Croatian
"Oni  mu odsjekoše glavu i skidoše s njega oružje, koje poslaše po  svoj filistejskoj zemlji naokolo, javljajući veselu vijest svojim  idolima i narodu.",Croatian
"Potom oružje metnuše u Aštartin hram, a  Šaulovo mrtvo tijelo pribiše na zid grada Bet Šana.",Croatian
"Ali kad oni u Jabešu Gileadskom čuše što su Filistejci  učinili od Šaula,",Croatian
"ustadoše svi hrabri ljudi i, pošto su hodili  svu noć, uzeše Šaulovo mrtvo tijelo i tjelesa njegovih sinova  sa zida grada Bet Šana pa ih donesoše u Jabeš i ondje spališe.",Croatian
Potom uzeše njihove kosti i ukopaše ih pod tamarisom u Jabešu  i postiše sedam dana.,Croatian
Poslije Šaulove smrti David se vratio kući pobijedivši Amalečane.  Dva je dana proveo u Siklagu.,Croatian
"Trećega dana dođe neki čovjek  iz Šaulova tabora, razdrtih haljina i prahom posute glave. Došavši  k Davidu, baci se na zemlju i pokloni mu se.",Croatian
"David ga upita:  ""Odakle dolaziš?"" A on mu odgovori: ""Umakao sam iz izraelskog  tabora.""",Croatian
"A David ga upita: ""Što se dogodilo? Pripovijedaj  mi!"" On odvrati: ""Narod je pobjegao iz boja, a mnogo je ljudi  i poginulo. Mrtvi su i Šaul i njegov sin Jonatan.""",Croatian
"Nato David upita mladoga glasonošu: ""Kako znaš da je poginuo  Šaul i njegov sin Jonatan?""",Croatian
"A mladi glasonoša odgovori: ""Slučajno  sam došao na goru Gilbou i vidio Šaula kako se upro u svoje koplje, a bojna kola i konjanici natisnuli se za njim.",Croatian
"Šaul, obazrevši  se, ugleda mene pa me zovnu, a ja mu se odazvah: 'Evo me!'",Croatian
I  upita me on: 'Tko si ti?' A ja mu odgovorih: 'Amalečanin sam.',Croatian
"Tada mi on reče: 'Dođi ovamo k meni pa me ubij, jer me obuzeo  smrtni grč, a duša je još sva u meni!'",Croatian
"Pristupih k njemu  i zadadoh mu smrtni udarac, jer sam znao da neće preživjeti nakon  pada. Zatim uzeh kraljevski znak koji mu bijaše na glavi i narukvicu  koju imaše na ruci i, evo, donesoh to svome gospodaru.""",Croatian
"Tada David zgrabi svoje haljine i razdrije ih, a tako  i svi ljudi koji bijahu s njim.",Croatian
"I naricali su, plakali i  postili do večera za Šaulom i za njegovim sinom Jonatanom, za  Jahvinim narodom i za domom Izraelovim što izginuše od mača.",Croatian
"Potom David upita mladoga glasonošu: ""Odakle si ti?""  A on odgovori: ""Ja sam sin jednoga došljaka, Amalečanina.""",Croatian
"Tada  mu reče David: ""Kako se nisi bojao dići ruku da ubiješ pomazanika  Jahvina?""",Croatian
"I dozva David jednoga od momaka i zapovjedi mu:  ""Dođi ovamo i smakni ga!"" Udari ga momak i on umrije.",Croatian
"A David  mu još doviknu: ""Tvoja krv na tvoju glavu! Tvoja su usta posvjedočila  protiv tebe kad si rekao: 'Ja sam ubio pomazanika Jahvina.'""",Croatian
Tada David zapjeva ovu tužaljku za Šaulom i za njegovim  sinom Jonatanom.,Croatian
Zapisana je u Knjizi Pravednikovoj da je  uče sinovi Judini. David reče:,Croatian
"""Oh, kako ti slava pade, Izraele, izginuše div-junaci na tvom visu!",Croatian
"O porazu vi u Gatu ne pričajte, aškelonskim ulicama ne glasite, da se kćeri ne vesele filistejske, mlade žene da ne kliču nevjerničke.",Croatian
"O Gilbojske gore klete, rosa na vas ne padala nit vas kiša s neba prala! Vaša polja ne vraćala rod za sjeme, jer kod vas je osramoćen štit junaka! Štit Šaulov nije bio uljem mazan,",Croatian
"nego krvlju ranjenika, mašću palih! Luk Jonate nikad nije promašio, mač Šaulov nikad bezuspješan bio!",Croatian
"Šaul i Jonata, ljupki, ponositi, ni živi se ne rastaše, ni u smrti! Od orlova bjehu brži, od lavova snagom jači!",Croatian
"Za Šaulom sad plačite, Izraelke, jer je u kras i u grimiz vas odijevo! Uz to zlatan nakit on je na ruho vam pričvršćivo.",Croatian
"Usred boja poginuše div-junaci! Smrt me tvoja, Jonatane, ožalosti!",Croatian
"Žao mi je tebe, brate, Jonatane! Kako li mi drag bijaše ti veoma! Ljubav tvoja bješe meni još od ženske čudesnija.",Croatian
"Oh, kako su izginuli div-junaci, i oružje bojno kako skršeno je!""",Croatian
"Poslije toga David upita Jahvu ovako: ""Treba li da pođem u  koji Judin grad?"" A Jahve mu odgovori: ""Pođi!"" David opet upita:  ""Kamo da pođem?"" A odgovor bješe: ""U Hebron!""",Croatian
"Tako David ode  onamo, a s njim i njegove dvije žene, Ahinoama iz Jizreela i  Abigajila, Nabalova žena iz Karmela.",Croatian
"I ljudi koji bijahu s  Davidom odoše s njim, svaki sa svojom obitelji, i nastaniše se  u gradićima Hebrona.",Croatian
Tada dođoše ljudi iz Jude i pomazaše  ondje Davida za kralja nad domom Judinim. Tada javiše Davidu da su ljudi iz Jabeša u Gileadu pokopali  Šaula.,Croatian
"Nato David posla glasnike k Jabešanima u Gileadu i  poruči im: ""Budite blagoslovljeni od Jahve što ste izvršili to  djelo ljubavi prema svome gospodaru Šaulu i što ste ga pokopali!",Croatian
"Zato neka vam Jahve iskaže svoju ljubav i dobrotu, a i ja  ću vam učiniti dobro zato što ste tako radili.",Croatian
"A sada se ohrabrite  i budite junaci, jer je Šaul, vaš gospodar, poginuo, a mene je  Judin dom pomazao za svoga kralja.""",Croatian
"Ali Abner, sin Nerov, vojvoda Šaulove vojske, bijaše uzeo  Šaulova sina Išbaala i doveo ga prijeko u Mahanajim.",Croatian
"Ondje  ga je postavio za kralja nad Gileadom, nad Ašeranima, nad Jizreelom, Efrajimom, Benjaminom i nad svim Izraelom.",Croatian
"Išbaalu, sinu  Šaulovu, bijaše četrdeset godina kad je postao kraljem nad Izraelom, a kraljevao je dvije godine. Samo je Judin dom pristao uz Davida.",Croatian
A David je kraljevao u Hebronu nad Judinim domom sedam godina  i šest mjeseci.,Croatian
"Potom iziđe Abner, Nerov sin, s ljudima Šaulova sina  Išbaala iz Mahanajima prema Gibeonu.",Croatian
"Ali i Joab, Sarvijin  sin, iziđe s Davidovim ljudima iz Hebrona i srete se s njima  kod Gibeonskog jezera. Tu se zaustaviše, ovi s jedne strane jezera, a oni s druge strane.",Croatian
"Tada Abner reče Joabu: ""Neka ustanu mladići i neka se  bore pred nama!"" A Joab odgovori: ""Neka ustanu!""",Croatian
"I ustadoše, pa ih izbrojiše: dvanaest od Benjamina za Išbaala, Šaulova sina, i dvanaest od Davidovih ljudi.",Croatian
"I svaki dohvati svoga protivnika  za glavu i zabode mu mač u bok, tako da su svi popadali zajedno.  Zato se to mjesto prozvalo Polje bokova, a leži kod Gibeona.",Croatian
Potom se zametnu onoga dana vrlo žestoka bitka i Davidove  čete razbiše Abnera i Izraelce.,Croatian
"A bijahu ondje tri Sarvijina  sina: Joab, Abišaj i Asahel; a Asahel bijaše brz u trku kao gazela  u polju.",Croatian
I jurnu Asahel u potjeru za Abnerom; u stopu je  slijedio Abnera ne skrećući ni desno ni lijevo.,Croatian
"Abner se  obazre i upita: ""Jesi li to ti, Asahele?"" A on odgovori: ""Jesam.""",Croatian
"A Abner mu reče: ""Okreni se nadesno ili nalijevo pa zgrabi  jednoga od tih mladića i uzmi njegovu odoru!"" Ali Asahel nije  htio da skrene od njega.",Croatian
"Abner opet reče Asahelu: ""Ukloni  se od mene! Zašto da te sastavim sa zemljom? Kako bih onda još  smio doći na oči tvome bratu Joabu?""",Croatian
Ali on nikako nije htio  da se ukloni. Zato ga Abner udari stražnjim krajem koplja u trbuh  tako da mu je koplje izašlo kroz leđa van: on ondje pade i umrije  na mjestu. I ustavljao se tko god je došao na ono mjesto gdje  je pao i umro Asahel.,Croatian
"Ali Joab i Abišaj nastaviše da gone Abnera, a kad je  sunce zašlo, stigoše do brežuljka Ame, koji leži istočno od doline, na putu prema Gebi.",Croatian
"Dotle se Benjaminovi sinovi skupiše  za Abnerom, sastaviše četu i stadoše na vrh brežuljka Ame.",Croatian
"Tada  Abner viknu Joabu: ""Zar će nas dovijeka proždirati mač? Ne znaš  li da će to svršiti nesrećom? Kad ćeš napokon kazati svojim ljudima  da se okane gonjenja svoje braće?""",Croatian
"A Joab odvrati: ""Tako  mi živog Jahve, da ti nisi progovorio, tek bi se sutra ujutro  ovi ljudi okanili gonjenja svoje braće.""",Croatian
Nato Joab zatrubi  u rog i sva vojska stade: prestadoše goniti Izraela i ne nastaviše  boja.,Croatian
"Abner i njegovi ljudi išli su kroz Arabu cijelu onu noć;  onda prijeđoše preko Jordana, nastaviše put cijelo jutro i stigoše  napokon u Mahanajim.",Croatian
"Kad je Joab odustao od potjere za Abnerom  i skupio svu vojsku, vidješe da između Davidovih ljudi nema devetnaestorice, i uz to Asahela.",Croatian
"A Davidovi su ljudi od Benjaminovih sinova, Abnerovih vojnika, pobili tri stotine i šezdeset ljudi.",Croatian
Asahela  ponesoše i pokopaše u grobu njegova oca u Betlehemu. A Joab i  njegovi ljudi išli su svu noć i već se bijaše zadanilo kad stigoše  u Hebron.,Croatian
"Rat između Šaulove kuće i Davidove kuće potrajao je još dugo  vremena, ali je David sve više jačao, a Šaulova kuća postajala  sve slabija.",Croatian
"Davidu se rodiše sinovi u Hebronu. Prvenac mu je bio Amnon, od Ahinoame Jizreelke;",Croatian
"drugi mu je bio Kileab, od Abigajile, žene Nabalove iz Karmela; treći Abšalom, sin Maake, kćeri gešurskoga  kralja Tolmaja;",Croatian
"četvrti Adonija, sin Hagitin; peti Šefatja, sim Abitalin;",Croatian
"šesti Jitream, od Egle, Davidove žene. Ti se  Davidu rodiše u Hebronu.",Croatian
"Dok je trajao rat između Šaulove kuće i Davidove kuće, Abner je malo-pomalo prisvajao svu vlast u Šaulovoj kući.",Croatian
"A  u kući bijaše Šaulova inoča po imenu Rispa, kći Ajina: nju Abner  uze sebi. A Išbaal upita Abnera: ""Zašto si se približio inoči  moga oca?""",Croatian
"Na te Išbaalove riječi Abner se razgnjevi i reče:  ""Zar sam ja pasja glava u Judi? Do danas sam samo dobro činio  domu tvoga oca Šaula, njegovoj braći i njegovim prijateljima;  nisam dopustio da padneš u Davidove ruke, a ti me danas prekoravaš  zbog obične žene!",Croatian
Neka Abneru Bog učini ovo zlo i neka mu  doda drugo ako ne izvršim kako se Jahve zakleo Davidu:,Croatian
"da  će oduzeti kraljevstvo Šaulovoj kući i da će utvrditi Davidov  prijesto nad Izraelom i nad Judom od Dana pa do Beer Šebe!""",Croatian
Išbaal se ne usudi odgovoriti ni riječi Abneru jer ga  se bojaše.,Croatian
"Nato Abner posla glasnike k Davidu i poruči mu: ""Čija  je zemlja?"" Htio je reći: ""Učini savez sa mnom i moja će ti ruka  pomoći da okupiš oko sebe svega Izraela.""",Croatian
"David odgovori  Abneru: ""Dobro! Učinit ću savez s tobom! Ali samo jedno tražim  od tebe: ne smiješ mi doći na oči ako ne dovedeš sa sobom Mikalu, Šaulovu kćer, kad dođeš da vidiš moje lice.""",Croatian
"Ujedno posla  David glasnike i k Išbaalu, Šaulovu sinu, s porukom: ""Vrati mi  moju ženu Mikalu, koju sam stekao stotinom filistejskih obrezaka.""",Croatian
"Išbaal posla po nju i uze je od njezina muža Paltiela, Lajiševa  sina.",Croatian
"A njezin muž pođe s njom i pratio ju je plačući sve  do Bahurima. Tada mu Abner reče: ""Hajde, vrati se sada kući!""  I on se vrati.",Croatian
"Abner je već bio razgovarao s Izraelovim starješinama  i rekao im: ""Već odavna želite Davida za svoga kralja.",Croatian
"Učinite  to sada, jer je Jahve rekao o Davidu ovo: 'Rukom svoga sluge  Davida izbavit ću svoj narod Izraela iz ruke filistejske i iz  ruku svih njegovih neprijatelja.'""",Croatian
"Tako je Abner govorio  i Benjaminovim sinovima, a onda je otišao u Hebron da javi Davidu  sve što se svidjelo Izraelu i domu Benjaminovu.",Croatian
"Kad je Abner došao k Davidu u Hebron, i s njim dvadeset  ljudi, David priredi gozbu Abneru i ljudima koji bijahu s njim.",Croatian
"Tada Abner reče Davidu: ""Hajdemo! Ja ću skupiti svega Izraela  oko gospodara moga kralja: oni će sklopiti s tobom savez i ti  ćeš kraljevati nad svim što budeš želio."" David otpusti Abnera, koji ode u miru.",Croatian
"I gle, Davidovi se ljudi s Joabom upravo vraćali sa četovanja, noseći sa sobom bogat plijen, a Abner nije više bio kod Davida  u Hebronu, jer ga David bijaše otpustio te je on otišao u miru.",Croatian
"Kad stiže Joab i sva vojska što je išla s njim, javiše Joabu  da je Abner, Nerov sin, bio došao kralju i da ga je kralj otpustio  da ode u miru.",Croatian
"Tada Joab dođe kralju i reče mu: ""Što si učinio?  Abner je došao k tebi, zašto si ga otpustio da ode u miru?",Croatian
"Zar  ne znaš Abnera, Nerova sina? Došao je da te prevari, da dozna  tvoje korake, da dozna sve što činiš!""",Croatian
"Potom izađe Joab od Davida i posla glasnike za Abnerom, koji ga vratiše, od studenca Sire, a David nije znao ništa o  tome.",Croatian
"Kad se Abner vratio u Hebron, odvede ga Joab u stranu  iza vrata, kao da želi s njim nesmetano govoriti, i ondje ga  smrtno rani u slabine da se osveti za krv svoga brata Asahela.",Croatian
"Kad je David to poslije čuo, reče: ""Ja i moje kraljevstvo  nevini smo pred Jahvom dovijeka za krv Abnera, sina Nerova.",Croatian
"Neka  padne na Joabovu glavu i na sav njegov očinski dom! Nikad ne  ponestalo u Joabovu domu ljudi bolesnih od gnojenja ili od gube, ljudi koji se laćaju vretena ili padaju od mača, ljudi koji  nemaju kruha!"" -",Croatian
Joab i njegov brat Abišaj ubili su Abnera  jer je on pogubio njihova brata Asahela u boju kod Gibeona. -,Croatian
"Nato David reče Joabu i svoj vojsci koja je bila s njim:  ""Razderite svoje haljine, obucite kostrijet i naričite za Abnerom!""  I kralj David pođe za nosilima.",Croatian
"Kad su ukopali Abnera u Hebronu, udari kralj u glasan plač na grobu Abnerovu, a plakao je i sav  narod.",Croatian
"Tada kralj ispjeva ovu tužaljku za Abnerom: ""Zar morade umrijeti Abner kako umire luda?",Croatian
"Ruke tvoje ne bijahu vezane, noge tvoje ne bijahu okovane. Pao si kao što se pada od zlikovaca!"" Tada sav narod još ljuće zaplaka za njim.",Croatian
"Nato pristupi sav narod nutkajući Davida da jede dok  je još dana, ali se David zakle ovako: ""Neka mi Bog učini ovo  zlo i neka mi doda drugo zlo ako okusim kruha ili što drugo prije  zalaska sunca!""",Croatian
"Sav je narod to čuo, i bilo mu je po volji, kao što je narod i sve drugo odobravao što god je kralj činio.",Croatian
"Toga dana sav narod i sav Izrael spozna da kralj nije kriv  u umorstvu Abnera, sina Nerova.",Croatian
"Nato kralj reče svojim dvoranima: ""Ne znate li da je  danas pao knez i velik čovjek u Izraelu?",Croatian
"Ali ja sam sada  još slab, iako sam pomazani kralj, a ovi ljudi, Sarvijini sinovi, jači su od mene. Neka Jahve plati zločincu po njegovoj zloći!""",Croatian
"Kad je Šaulov sin Išbaal čuo da je poginuo Abner u Hebronu, klonuše mu ruke i sav se Izrael zaprepasti.",Croatian
"A Šaulov sin  Išbaal imaše dvojicu vođa svojih četa; jedan se zvao Baana, a  drugi Rekab; bili su sinovi Rimona Beeroćanina iz Benjaminova  plemena, jer se Beerot pribraja k Benjaminu.",Croatian
"A Beeroćani bijahu  pobjegli u Gitajim, gdje su ostali kao došljaci do današnjeg  dana.",Croatian
"Šaulov sin Jonatan imao je sina hroma na obje noge. Njemu  je bilo pet godina kad je iz Jizreela došao glas o Šaulovoj i  Jonatanovoj pogibiji. Njegova ga dadilja uze i pobježe, ali u  brzini bijega dijete pade i osta hromo. Ime mu bijaše Meribaal.",Croatian
"Sinovi Rimona Beeroćanina, Rekab i Baana, digoše se i  dođoše za najveće dnevne vrućine Išbaalu do kuće, a on upravo  spavaše podnevni počinak.",Croatian
"A vratarica, čisteći pšenicu, bijaše  zadrijemala te je spavala. Rekab i njegov brat Baana prošuljaše  se kraj nje.",Croatian
"Kad su ušli u kuću, on je ležao na postelji u  svojoj spavaonici. Oni ga ubiše, odsjekoše mu glavu i uzeše je  i cijelu su onu noć išli putem kroz Arabu.",Croatian
"Glavu Išbaalovu  donesoše Davidu u Hebron i rekoše kralju: ""Evo glave Išbaala, sina Šaulova, tvoga neprijatelja koji ti je radio o glavi. Jahve  je danas krvavo osvetio moga gospodara i kralja na Šaulu i njegovu  rodu.""",Croatian
"Ali David odvrati Rekabu i njegovu bratu Baani, sinovima  Rimona iz Beerota, i reče im: ""Tako mi živog Jahve koje me izbavio  iz svake nevolje!",Croatian
"Onaj koji mi je javio da je poginuo Šaul  mislio je da mi javlja radosnu vijest, a ja sam ga uhvatio i  pogubio u Siklagu da mu platim za njegovu dobru vijest!",Croatian
"Što  ću tek učiniti sa zlikovcima koji su ubili poštena čovjeka u  njegovoj kući, na njegovoj postelji! Zar da ne tražim od vas  račun za njegovu krv i da vas ne istrijebim sa zemlje?""",Croatian
Nato  David zapovjedi vojnicima te ih pogubiše. Potom im odsjekoše  ruke i noge i objesiše ih kod jezera u Hebronu. Išbaalovu glavu  uzeše i pokopaše u Abnerovu grobu u Hebronu.,Croatian
"Tada se sabraše sva izraelska plemena k Davidu u Hebron i rekoše:  ""Evo, mi smo od tvoje kosti i od tvoga mesa.",Croatian
"Još prije, dok  je još Šaul bio kralj nad nama, ti si upravljao svim pokretima  Izraela, a Jahve ti je rekao: 'Ti ćeš pasti moj izraelski narod  i ti ćeš biti knez nad Izraelom!'""",Croatian
"Tako dođoše sve izraelske  starješine kralju u Hebron, a kralj David sklopi s njima savez  u Hebronu pred Jahvom; i pomazaše Davida za kralja nad Izraelom.",Croatian
"Trideset je godina bilo Davidu kad je postao kralj, a  kraljevao je četrdeset godina.",Croatian
"U Hebronu je kraljevao nad  Judom sedam godina i šest mjeseci, a u Jeruzalemu kraljevaše  trideset i tri godine nad svim Izraelom i nad Judom.",Croatian
"David krene s ljudima na Jeruzalem protiv Jebusejaca,  koji su živjeli u onoj zemlji. Ali oni poručiše Davidu: ""Nećeš  ući ovamo! Slijepci će te i kljasti odbiti!"" (To je imalo značiti:  David neće ući ovamo.)",Croatian
"Ipak David osvoji Sionsku tvrđavu,  to jest Davidov grad.",Croatian
"Onoga dana reče David: ""Tko god pobije  Jebusejce i popne se kroz prorov ..."" A kljaste i slijepe mrzi  David iz sve duše. (Stoga se kaže: Slijepci i kljasti neka ne  ulaze u Hram.)",Croatian
David se nastani u tvrđavi i prozva je Davidov  grad. Tada David podiže zid unaokolo od Mila pa unutra.,Croatian
"David  je postajao sve silniji, jer Jahve, Bog nad vojskama, bijaše  s njim.",Croatian
"Tirski kralj Hiram posla k Davidu izaslanstvo i cedrova  drveta, tesara i zidara, koji sagradiše dvor Davidu.",Croatian
Tada  David spozna da ga je Jahve potvrdio za kralja nad Izraelom i  da je vrlo uzvisio njegovo kraljevstvo radi svojega izraelskog  naroda.,Croatian
Po dolasku iz Hebrona David uze još inoča i žena iz Jeruzalema;  i rodi se Davidu još sinova i kćeri.,Croatian
"Evo imena djece koja  mu se rodiše u Jeruzalemu: Šamua, Šobab, Natan, Salomon,",Croatian
"Jibhar, Elišua, Nefeg, Jafija,",Croatian
"Elišama, Beeljada i Elifelet.",Croatian
"Kad su Filistejci čuli da su Davida pomazali za kralja  nad Izraelom, iziđoše svi da se dočepaju Davida. Čuvši to, David  siđe u svoj zaklon.",Croatian
Filistejci dođoše i raširiše se po Refaimskoj  dolini.,Croatian
"Tada David upita Jahvu: ""Mogu li napasti Filistejce?  Hoćeš li ih predati meni u ruke?"" Jahve odgovori Davidu: ""Napadni!  Predat ću Filistejce tebi u ruke!""",Croatian
"Tada David dođe u Baal  Perasim i ondje ih pobi. David reče: ""Jahve je preda mnom prodro  među moje neprijatelje kao što voda prodire."" Stoga se ono mjesto  prozvalo Baal Perasim.",Croatian
Ostavili su ondje svoje bogove; a  David i njegovi ljudi odnesoše ih.,Croatian
Filistejci opet dođoše i raširiše se po Refaimskoj dolini.,Croatian
"David opet upita Jahvu, a on mu odgovori: ""Ne idi pred njih, nego im zađi za leđa i navali na njih s protivne strane Bekaima.",Croatian
"Kad začuješ topot koraka po bekaimskim vrhovima, onda se  požuri, jer će tada Jahve ići pred tobom da pobije filistejsku  vojsku.""",Croatian
David učini kako mu je zapovjedio Jahve i pobi Filistejce  od Gibeona sve do ulaza u Gezer.,Croatian
"Jednoga dana David opet skupi svu izabranu momčad u Izraelu, trideset tisuća ljudi.",Croatian
"Zatim David i sva vojska što je bila  s njim krenu na put i odoše u Baalu Judinu da odande donesu Kovčeg  Božji, što nosi ime Jahve Sebaota koji stoluje nad kerubinima.",Croatian
"Kovčeg Božji metnuše na nova kola, iznijevši ga iz kuće Abinadabove, koja je stajala na brežuljku. Uza i Ahjo, Abinadabovi sinovi, pratili su kola.",Croatian
"Uza je stupao kraj Kovčega Božjeg, a Ahjo  išao pred njim.",Croatian
"David i sav dom Izraelov igrahu pred Jahvom  iz sve snage pjevajući uza zvuke citara, harfa, bubnjeva, udaraljki  i cimbala.",Croatian
"Kad su došli do Nakonova gumna, posegnu Uza rukom  za Kovčegom Božjim da ga pridrži jer ga volovi umalo ne prevrnuše.",Croatian
"Ali se Jahve razgnjevio na Uzu: Bog ga na mjestu udari za  taj prijestup, tako da je umro ondje, kraj Kovčega Božjega.",Croatian
"Davidu  bijaše žao što je Jahve onako udario Uzu, i on prozva ono mjesto  Peres Uza, kako se zove i dan-danas.",Croatian
"Toga se dana David uplaši Jahve i reče u sebi: ""Kako bi  mogao doći k meni Kovčeg Jahvin?""",Croatian
"Zato David ne htjede dovesti  Kovčeg Jahvin k sebi, u Davidov grad, nego ga otpremi u kuću  Obed-Edoma iz Gata.",Croatian
I ostade Jahvin Kovčeg u kući Obed-Edomovoj  u Gatu tri mjeseca i Jahve blagoslovi Obed-Edoma i svu njegovu  obitelj.,Croatian
"Kad su kralju javili da je Jahve blagoslovio Obed-Edomovu  obitelj i sav njegov posjed zbog Kovčega Božjeg, ode David i  ponese Kovčeg Božji iz Obed-Edomove kuće gore u Davidov grad  s velikim veseljem.",Croatian
"Tek što su nosioci Kovčega Božjeg pokročili  šest koraka, David žrtvova vola i tovna ovna.",Croatian
"David je igrao  iz sve snage pred Jahvom, a bio je ogrnut samo lanenim oplećkom.",Croatian
Tako su David i sav Izraelov dom nosili gore Kovčeg Jahvin  kličući i trubeći u rog.,Croatian
"A kad je Kovčeg Jahvin ulazio u Davidov grad, Šaulova  je kći Mikala gledala kroz prozor i vidjela kralja Davida kako  skače i vrti se pred Jahvom i prezre ga ona u svome srcu.",Croatian
Tada  unesoše Kovčeg Jahvin i postaviše ga usred šatora koji mu bijaše  razapeo David. Onda David prinese pred Jahvom paljenice i pričesnice.,Croatian
"Pošto je prinio paljenice i pričesnice, David blagoslovi  narod imenom Jahve Sebaota.",Croatian
"Potom razdijeli među sav narod, među sve mnoštvo Izraelovo, ljudima i ženama, svakome po jedan  kruh, komad mesa i kolač od suhoga grožđa. Zatim se raziđe sav  narod, svaki svojoj kući.",Croatian
"Kad se David vratio kući da blagoslovi svoju obitelj, Šaulova kći Mikala iziđe u susret Davidu i reče mu: ""Kako se  časno danas ponio Izraelov kralj kad se otkrio pred očima sluškinja  slugu svojih kao što se otkriva prost čovjek!""",Croatian
"Ali David  odgovori Mikali: ""Pred Jahvom ja igram! Tako mi živoga Jahve, koji me izabrao mjesto tvog oca i mjesto svega njegova doma  da me postavi za kneza nad Izraelom, narodom Jahvinim: pred Jahvom  ću igrati!",Croatian
"I još ću se dublje poniziti. Bit ću neznatan u  tvojim očima, ali pred sluškinjama o kojima govoriš, pred njima  ću biti u časti.""",Croatian
"A Mikala, Šaulova kći, ne imade poroda  do dana svoje smrti.",Croatian
"Kad se David nastanio u svojem dvoru i kad mu je Jahve pribavio  mir od svih njegovih neprijatelja unaokolo,",Croatian
"reče kralj proroku  Natanu: ""Pogledaj! Ja, evo, stojim u dvoru od cedrovine, a Kovčeg  Božji stoji pod šatorom.""",Croatian
"A Natan odgovori kralju: ""Idi i  čini sve što ti je na srcu jer je Jahve s tobom.""",Croatian
Ali još iste noći dođe Natanu ova Jahvina riječ:,Croatian
"""Idi i reci mome sluzi Davidu: Ovako govori Jahve: 'Zar  ćeš mi ti sagraditi kuću da u njoj prebivam?",Croatian
"Nisam nikad prebivao  u kući otkako sam izveo iz Egipta sinove Izraelove pa do današnjega  dana, nego sam bio lutalac pod šatorom i u prebivalištu.",Croatian
"Dok  sam hodio sa svim Izraelovim sinovima, jesam li ijednu riječ  rekao nekomu od Izraelovih sudaca kojima sam zapovjedio da budu  pastiri mojem narodu izraelskom i kazao: 'Zašto mi ne sagradite  kuću od cedrovine?'",Croatian
"Zato sad ovo reci mome sluzi Davidu: Ovako  govori Jahve nad vojskama: Ja sam te doveo s pašnjaka, od ovaca  i koza, da budeš knez nad mojim izraelskim narodom.",Croatian
"Bio sam  s tobom kuda si god išao, iskorijenio sam sve tvoje neprijatelje  pred tobom. Ja ću ti pribaviti veliko ime, kao što je velikaško  ime na zemlji.",Croatian
"Odredit ću prebivalište svojem izraelskom  narodu, posadit ću ga da živi na svojem mjestu i da ne luta više  naokolo, niti da ga zlikovci muče kao prije,",Croatian
onda kad sam  odredio suce nad svojim izraelskim narodom. Ja ću mu pribaviti  mir od svih njegovih neprijatelja. Jahve će te učiniti velikim.  Jahve će ti podići dom.,Croatian
"I kad se ispune tvoji dani i ti počineš  kod svojih otaca, podići ću tvoga potomka nakon tebe, koji će  se roditi od tvoga tijela, i utvrdit ću njegovo kraljevstvo.",Croatian
"On će sagraditi dom imenu mojem, a ja ću utvrditi njegovo  prijestolje zauvijek.",Croatian
"Ja ću njemu biti otac, a on će meni  biti sin: ako učini što zlo, kaznit ću ga ljudskom šibom i udarcima  kako ih zadaju sinovi ljudski.",Croatian
"Ali svoje naklonosti neću  odvratiti od njega, kao što sam je odvratio od Šaula koga sam  uklonio ispred tebe.",Croatian
"Tvoja će kuća i tvoje kraljevstvo trajati  dovijeka preda mnom, tvoje će prijestolje čvrsto stajati zasvagda.'""",Croatian
Natan prenese Davidu sve te riječi i cijelo viđenje.,Croatian
"Nato kralj David uđe u šator i stade pred Jahvom i pomoli  se:  ""Tko sam ja, Gospode Jahve, i što je moj dom te si me doveo  dovde?",Croatian
"Pa i to je još premalo u tvojim očima, Gospode Jahve, te daješ svoja obećanja kući svoga sluge za daleku budućnost  i gledaš na me kao na ugledna čovjeka!",Croatian
"Ali što bi ti David  još mogao kazati, kad ti sam poznaješ svoga slugu, Gospode Jahve!",Croatian
"Radi svoje riječi i po svome srcu učinio si sve ovo veliko  djelo, obznanivši ove veličajnosti.",Croatian
"Zato si velik, Gospode  Jahve; nema takvoga kakav si ti i nema Boga osim tebe, po svemu  što smo ušima svojim čuli.",Croatian
"Postoji li ijedan narod na zemlji  kao tvoj izraelski narod radi kojega je Bog išao da ga izbavi  sebi za narod da tako stečeš sebi ime velikim i strašnim čudesima, izgoneći krivobožačka plemena pred svojim narodom koji si otkupio  iz Egipta?",Croatian
"Tako si učinio svoj izraelski narod svojim narodom  zauvijek, a ti si mu, Jahve, postao Bogom.",Croatian
"Zato sada, Gospode  Jahve, ispuni zauvijek obećanje koje si dao svome sluzi i njegovu  domu i učini kako si obrekao.",Croatian
"Neka se veliča tvoje ime zauvijek  i neka se govori: Jahve nad vojskama jest Bog Izraelov, a dom  sluge tvoga Davida neka stoji čvrsto pred tobom.",Croatian
"Jer si ti, Jahve nad vojskama, Bože Izraelov, objavio svome sluzi ovo:  'Ja ću ti podići dom.' Zato je tvoj sluga smogao hrabrosti da  ti se pomoli ovom molitvom.",Croatian
"Uistinu, Gospode Jahve, ti si  Bog, tvoje su riječi istinite i ti daješ ovo lijepo obećanje  svome sluzi.",Croatian
"Udostoj se sada blagosloviti dom svoga sluge  da ostane dovijeka pred tobom. Jer kad ti, Gospode Jahve, obrekneš  i blagosloviš, kuća tvoga sluge bit će blagoslovljena zasvagda.""",Croatian
Poslije toga David porazi Filistejce i pokori ih te ote Gat  s njegovim selima iz filistejskih ruku.,Croatian
"Porazi i Moapce i  izmjeri ih uzicom polegavši ih po zemlji: dvije uzice odmjeri  onih koje treba pogubiti, a jednu punu uzicu onih koje treba  ostaviti na životu. Tako Moapci postadoše Davidovi podanici koji  su mu donosili danak.",Croatian
"David je porazio i Hadadezera, Rehobova sina, sopskoga  kralja, kad je izišao da proširi svoju vlast do Rijeke.",Croatian
David  zarobi od njega tisuću i sedam stotina konjanika i dvadeset tisuća  pješaka; ispresijecao je petne žile svim konjima od bojnih kola;  ostavio ih je samo stotinu.,Croatian
"Damaščanski su Aramejci došli  u pomoć Hadadezeru, sopskome kralju, ali je David pobio među  Aramejcima dvadeset i dvije tisuće ljudi.",Croatian
Postavio je namjesnike  u Damaščanskom Aramu. Tako Aramejci postadoše Davidovi podanici  i moradoše mu plaćati danak. Jahve je davao pobjedu Davidu kuda  je god išao.,Croatian
David zaplijeni zlatne štitove što ih imahu Hadadezerove  sluge i donese ih u Jeruzalem.,Croatian
"Iz Tebaha i iz Berotaja, Hadadezerovih  gradova, donese kralj David silni tuč.",Croatian
"Kad je čuo hamatski kralj Tou da je David porazio svu  Hadadezerovu vojsku,",Croatian
"poslao je svoga sina Hadorama kralju  Davidu da ga pozdravi i da mu čestita što je vojevao protiv Hadadezera  i porazio ga, jer je Hadadezer bio u ratu s Touom; Hadoram donese  srebrnih, zlatnih i tučanih predmeta.",Croatian
I njih kralj David  posveti Jahvi sa srebrom i zlatom što ga bijaše uzeo od svih  naroda koje je pokorio:,Croatian
"od Aramaca, Moabaca, Amonaca, Filistejaca  i od Amalečana te od plijena Hadadezera, Rehobova sina, kralja  Sobe.",Croatian
"David steče novu slavu kad je na povratku porazio Edomce, u Slanoj dolini, osamnaest tisuća njih.",Croatian
"I postavi upravitelje  u Edomu, i svi Edomci postadoše podanici Davidovi. I kuda je  god David išao, Jahve mu davaše pobjedu.",Croatian
"David kraljevaše nad svim Izraelom, čineći pravo i pravicu  svemu svome narodu.",Croatian
"Joab, sin Sarvijin, zapovijedaše vojskom, a Jošafat, sin Ahiludov, bijaše ljetopisac.",Croatian
"Sadok, sin Ahitubov, i Ebjatar, sin Ahimelekov, bijahu svećenici; Seraja bijaše državni  pisar;",Croatian
"Benaja, sin Jojadin, zapovijedaše Kerećanima i Pelećanima;  Davidovi sinovi bijahu namjesnici.",Croatian
"Jednoga dana upita David: ""Ima li još koji preživjeli od Šaulove  kuće da mu učinim milost zbog Jonatana?""",Croatian
"A bijaše u Šaulovoj  kući sluga po imenu Siba: njega dozvaše pred Davida i kralj ga  zapita: ""Jesi li ti Siba?"" A on odgovori: ""Jesam, tvoj sluga!""",Croatian
"A kralj nastavi: ""Zar nema više nikoga od Šaulove kuće da  mu iskažem milost kao što je Božja milost?"" A Siba odgovori kralju:  ""Ima još Jonatanov sin koji je hrom na obje noge.""",Croatian
"Kralj ga  upita: ""Gdje je on?"" A Siba odgovori kralju: ""Eno ga u kući Makira, sina Amielova, u Lo Debaru.""",Croatian
"Tada kralj David posla po njega u kuću Makira, sina Amielova, iz Lo Debara.",Croatian
"Kad je Meribaal, sin Jonatana, sina Šaulova, došao k Davidu, pade ničice i pokloni se. A David reče: ""Meribaale!"" On odgovori:  ""Evo tvoga sluge!""",Croatian
"A David mu reče: ""Ne boj se jer ti želim  iskazati milost zbog tvoga oca Jonatana. Vratit ću ti sva polja  tvoga djeda Šaula, a ti ćeš svagda jesti kruh za mojim stolom.""",Croatian
"Meribaal se pokloni i reče: ""Što je tvoj sluga te iskazuješ  milost mrtvome psu kao što sam ja?""",Croatian
"Potom kralj dozva Sibu, Šaulova slugu, i reče mu: ""Sve  što je pripadalo Šaulu i njegovoj kući, sve to dajem sinu tvoga  gospodara.",Croatian
"Ti ćeš mu sa svojim sinovima i sa svojim slugama  obrađivati zemlju, od nje ćeš skupljati žetvu da obitelj tvoga  gospodara ima kruha; a Meribaal, sin tvoga gospodara, jest će  svagda za mojim stolom."" A Siba imaše petnaest sinova i dvadeset  slugu.",Croatian
"Siba odgovori kralju: ""Tvoj će sluga učiniti sve što  je moj gospodar i kralj zapovjedio svome sluzi."" Meribaal je, dakle, jeo za Davidovim stolom kao jedan između  kraljevih sinova.",Croatian
Meribaal je imao maloga sina po imenu Mika.  A svi koji su živjeli u Sibinoj kući bijahu u službi Meribaala.,Croatian
"A Meribaal je boravio u Jeruzalemu, jer je uvijek jeo za  kraljevim stolom. Bio je hrom na obje noge.",Croatian
"Poslije toga umrije Nahaš, kralj Amonaca, a zakralji se njegov  sin Hanun mjesto njega.",Croatian
"A David reče u sebi: ""Želio bih iskazati  ljubav Nahaševu sinu Hanunu, kao što je njegov otac iskazao meni.""  Zato David posla svoje sluge da mu izraze sućut zbog njegova  oca. Ali kad su Davidove sluge došle u zemlju Amonaca,",Croatian
"rekoše  knezovi Amonaca svome gospodaru Hanunu: ""Zar misliš da je David  poslao ljude da ti izraze sućut zato što bi htio iskazati čast  tvome ocu? Nije li možda zato David poslao svoje ljude k tebi  da razvide grad da bi doznao njegovu obranu i potom ga oborio?""",Croatian
"Tada Hanun pograbi Davidove sluge, obrija im pola brade i  skrati im haljine dopola, sve do zadnjice, i posla ih natrag.",Croatian
"Kad su to javili Davidu, posla on čovjeka pred njih, jer su  ti ljudi bili teško osramoćeni, i poruči im: ""Ostanite u Jerihonu  dok vam ne naraste brada, pa se onda vratite!""",Croatian
"Tada Amonci uvidješe da su se omrazili s Davidom; zato  Amonci poslaše glasnike da za plaću unajme Aramejce iz Bet Rehoba  i Aramejce iz Sobe, dvadeset tisuća pješaka, zatim kralja Maake, tisuću ljudi, i ljude iz Toba, dvanaest tisuća vojnika.",Croatian
"Kad  je David to čuo, posla Joaba s vojskom i izabranim junacima.",Croatian
"Amonci iziđoše i svrstaše se u bojni red pred gradskim vratima, dok su Aramejci iz Sobe i iz Rehoba i ljudi iz Toba i iz Maake  stajali zasebno na polju.",Croatian
"Vidjevši postavljene bojne redove  prema sebi sprijeda i straga, probra Joab najvrsnije među Izraelcima  i svrsta ih prema Aramejcima.",Croatian
Ostalu vojsku predade bratu  Abišaju da je svrsta prema Amoncima.,Croatian
"I reče mu: ""Ako Aramejci  budu jači od mene, onda ti meni priskoči u pomoć; ako Amonci  budu jači od tebe, ja ću tebi pohrliti u pomoć.",Croatian
"Budi hrabar  i junački se držimo radi naroda i radi gradova svoga Boga; a  Jahve neka učini što je dobro u njegovim očima.""",Croatian
"Tada se  Joab i vojska koja je bila s njim počeše primicati da udare na  Aramejce, ali oni pobjegoše pred njima.",Croatian
"Kad su Amonci vidjeli  da su Aramejci pobjegli, umakoše i oni ispred Abišaja i povukoše  se u grad. Tada Joab odustane od rata protiv Amonaca i vrati  se u Jeruzalem.",Croatian
"Kad su Aramejci vidjeli gdje su ih Izraelci razbili,  sabraše ponovo svoje čete.",Croatian
"Hadadezer posla glasnike i sabra  Aramejce što su s one strane rijeke. Ovi dođoše u Helam pod vodstvom  Šobaka, vojvode Hadadezerove vojske.",Croatian
"Pošto su to javili Davidu, on skupi sve Izraelce i, prešavši preko Jordana, dođe u Helam.  Aramejci se svrstaše protiv Davida i zametnuše s njime boj.",Croatian
Ali  Aramejci udariše u bijeg ispred Izraelaca i David im pobi sedam  stotina konja od bojnih kola i četrdeset tisuća pješaka; pogubi  i njihova vojvodu Šobaka te je ondje umro.,Croatian
"A kad svi kraljevi, Hadadezerovi vazali, vidješe da ih je razbio Izrael, sklopiše  mir s Izraelom i počeše mu služiti. A Aramejci se više nisu usuđivali  pomagati Amoncima.",Croatian
"U početku slijedeće godine, u doba kad kraljevi izlaze u rat, posla David Joaba i s njim svoje ljude i svega Izraela: oni  pobiše Amonce i podsjedoše Rabu. A David osta u Jeruzalemu.",Croatian
A jednoga dana predveče usta David sa svoje postelje i  prošeta se po krovu svoje palače. Opazi s krova ženu gdje se  kupa. Ta žena bijaše izvanredno lijepa.,Croatian
"David se propita za  tu ženu i rekoše mu: ""Pa to je Bat-Šeba, kći Eliamova i žena  Urije Hetita!""",Croatian
"Nato David posla glasnika da je dovedu k njemu.  Kad je došla, leže on s njom, upravo kad se bila očistila od  svoje nečistoće. Zatim se ona vrati svojoj kući.",Croatian
"Žena zatrudnje  te poruči Davidu: ""Trudna sam!""",Croatian
"Tada David posla poruku Joabu: ""Pošalji k meni Uriju Hetita!""  I Joab posla Uriju k Davidu.",Croatian
"Kad je Urija došao k njemu, zapita  ga David kako je Joab, kako je vojska i kako napreduje rat.",Croatian
"Potom  David reče Uriji: ""Siđi u svoju kuću i operi svoje noge!"" Urija  iziđe iz kraljeva dvora, a za njim ponesoše dar s kraljeva stola.",Croatian
Ali Urija osta da spava pred vratima kraljeva dvora sa stražarima  svoga gospodara i ne ode svojoj kući.,Croatian
"Javiše to Davidu govoreći: ""Urija nije otišao svojoj  kući!"" Tada David upita Uriju: ""Zar nisi došao s puta? Zašto  ne ideš svojoj kući?""",Croatian
"A Urija odgovori Davidu: ""Kovčeg, Izrael  i Juda borave pod šatorima, moj gospodar Joab i straža moga gospodara  borave na otvorenu polju, a ja da uđem u svoju kuću da jedem  i da pijem i da spavam sa svojom ženom? Živoga mi Jahve, i tako  mi tvoga života, zaista neću učiniti nešto takvo!""",Croatian
"Tada David  reče Uriji: ""Ostani još danas ovdje, a sutra ću te otpustiti.""  Tako Urija osta u Jeruzalemu onaj dan.",Croatian
"Sutradan David pozva  Uriju da jede i da pije pred njim i on ga opi. A uvečer Urija  iziđe i leže na svoju postelju sa stražama svoga gospodara, ali  svojoj kući nije otišao.",Croatian
Ujutro David napisa pismo Joabu i posla ga po Uriji.,Croatian
"A u tom pismu pisao je ovako: ""Postavite Uriju naprijed,  gdje je najžešći boj, pa uzmaknite iza njega: neka bude pogođen  i neka pogine!""",Croatian
"Zato Joab, opsjedajući grad, postavi Uriju  na mjesto gdje je znao da stoje najhrabriji ratnici.",Croatian
"Kad  su onda građani provalili van i pobili se s Joabom, pade nekoliko  od njegove vojske, od Davidovih ljudi, a pogibe i Urija Hetit.",Croatian
Potom Joab posla čovjeka i javi Davidu sve što se dogodilo  u boju.,Croatian
"I zapovjedi glasniku ovako: ""Kad pripovjediš kralju  sve što se dogodilo u boju,",Croatian
možda će se kralj razljutiti  pa ti kazati: 'Zašto ste se primakli tako blizu gradu da navalite?  Zar niste znali da se obično izmeću strijele sa zida?,Croatian
"Tko  je ubio Abimeleka, sina Jerubaalova? Nije li jedna žena bacila  na njega mlinski kamen, ozgo sa zida, te je poginuo u Tebesu?  Zašto ste se primakli tako blizu zidu?' Ako ti tako kaže, a ti  mu reci: 'Poginuo je i tvoj sluga Urija Hetit.'""",Croatian
"Glasnik krenu na put, dođe k Davidu i pripovjedi mu sve  što mu je naložio Joab. A David planu gnjevom na Joaba i reče  glasniku: ""Zašto ste se primakli tako blizu zidu? Tko je ubio  Abimeleka, sina Jerubaalova? Nije li jedna žena bacila na njega  mlinski kamen, ozgo sa zida, te je poginuo u Tebesu? Zašto ste  se primakli tako blizu zidu?""",Croatian
"Glasnik odgovori Davidu: ""Ti  su ljudi silovito udarali na nas i izašli su protiv nas na otvoreno  polje. Mi smo ih potisnuli natrag do gradskih vrata,",Croatian
"ali  su strijelci sa zida stali izmetati strijele na tvoje ljude te  ih je poginulo nekoliko između kraljevih slugu; tako je poginuo  i tvoj sluga Urija Hetit.""",Croatian
"Tada David reče glasniku: ""Ovako reci Joabu: 'Nemoj to  uzimati toliko k srcu, jer mač proždire sad ovoga, sad onoga.  Udaraj još jače na grad i obori ga!' Tako ćeš mu vratiti srčanost!""",Croatian
"Kad je Urijina žena čula da je poginuo njezin muž Urija,  žalila je za svojim mužem.",Croatian
"A kad je prošlo vrijeme žalosti, posla David po nju i uze je u svoj dvor, i ona mu posta ženom.  I rodi mu sina. Ali djelo koje učini David bijaše zlo u očima  Jahvinim.",Croatian
"Jahve posla proroka Natana k Davidu. On uđe k njemu i reče  mu:  ""U nekom gradu živjela dva čovjeka, jedan bogat, a drugi  siromašan.",Croatian
Bogati imaše ovaca i goveda u obilju.,Croatian
"A siromah  nemaše ništa, osim jedne jedine ovčice koju bijaše kupio. Hranio  ju je i ona je rasla kraj njega i s njegovom djecom; jela je  od njegova zalogaja, pila iz njegove čaše; spavala ja na njegovu  krilu: bila mu je kao kći.",Croatian
"I dođe putnik k bogatom čovjeku, a njemu bilo žao uzeti od svojih ovaca ili goveda da zgotovi  gostu koji mu je došao. On ukrade ovčicu siromaha i zgotovi je  za svog pohodnika.""",Croatian
"Tada David planu žestokim gnjevom na toga čovjeka i reče  Natanu: ""Tako mi živog Jahve, smrt je zaslužio čovjek koji je  to učinio!",Croatian
"Četverostruko će naknaditi ovcu zato što je učinio  to djelo i što nije znao milosrđa!""",Croatian
"Tada Natan reče Davidu: ""Ti si taj čovjek! Ovako govori  Jahve, Bog Izraelov: 'Ja sam te pomazao za kralja nad Izraelom, ja sam te izbavio iz Šaulove ruke.",Croatian
"Predao sam ti kuću tvoga  gospodara, položio sam žene tvoga gospodara na tvoje krilo, dao  sam ti dom Izraelov i dom Judin; a ako to nije dosta, dodat ću  ti još ovo ili ono.",Croatian
"Zašto si prezreo Jahvu i učinio ono što  je zlo u njegovim očima? Ubio si mačem Uriju Hetita, a njegovu  si ženu uzeo za svoju ženu. Jest, njega si ubio mačem Amonaca.",Croatian
"Zato se neće nikada više okrenuti mač od tvoga doma, jer  si me prezreo i jer si uzeo ženu Urije Hetita da ti bude žena.'",Croatian
"Ovako govori Jahve: 'Evo ja ću podići na te zlo iz tvoga  doma. Uzet ću tvoje žene ispred tvojih očiju i dat ću ih tvome  bližnjemu, koji će spavati s tvojim ženama na vidiku ovome suncu.",Croatian
"Ti si doduše radio tajno, ali ja ću ovu prijetnju izvršiti  pred svim Izraelom i pred ovim suncem!'""",Croatian
"Tada David reče Natanu: ""Sagriješio sam protiv Jahve!""  A Natan odvrati Davidu: ""Jahve ti oprašta tvoj grijeh: nećeš  umrijeti.",Croatian
"Ali jer si tim djelom prezreo Jahvu, neminovno  će umrijeti dijete koje ti se rodilo!""",Croatian
Potom Natan ode svojoj kući.  A Jahve udari dijete koje je Urijina žena rodila Davidu i  ono se teško razbolje.,Croatian
"David se molitvom obrati Bogu za dijete:  postio je, vraćao se kući i ležao preko noći na goloj zemlji, pokriven vrećom.",Croatian
"A starješine njegova doma stajahu oko njega  da ga podignu sa zemlje, ali on ne htjede i ne okusi s njima  nikakva jela.",Croatian
"A sedmi dan umrije dijete. Davidovi dvorani  ne usudiše se javiti mu da je dijete umrlo. Jer mišljahu: ""Dok  je dijete bilo živo, govorili smo mu, a on nas nije htio slušati.  A kako ćemo mu kazati da je dijete umrlo? Učinit će zlo!""",Croatian
"A David opazi da njegovi dvorani šapću među sobom i on  shvati da je dijete umrlo. I upita David svoje dvorane: ""Je li  dijete umrlo?"" A oni odgovoriše: ""Umrlo je.""",Croatian
"Tada David usta sa zemlje, okupa se, pomaza se i preobuče  se u druge haljine. Zatim uđe u Dom Jahvin i pokloni se. Vrativši  se potom svojoj kući, zatraži da mu dadu jela; i jeo je.",Croatian
"A  njegovi dvorani upitaše ga: ""Što to radiš? Dok je dijete bilo  živo, postio si i plakao; a sada, kad je dijete umrlo, ustaješ  i jedeš!""",Croatian
"A on odgovori: ""Dok je dijete bilo živo, postio  sam i plakao jer sam mislio: 'Tko zna? Jahve će se možda smilovati  na me i dijete će ostati živo!'",Croatian
"A sada, kad je umrlo, čemu  da postim? Mogu li ga vratiti? Ja ću otići k njemu, ali se ono  neće vratiti k meni!""",Croatian
Potom David utješi svoju ženu Bat-Šebu. Dođe k njoj i  leže s njom. Ona zatrudnje i rodi sina komu nadjenu ime Salomon.  Jahve ga zamilova,Croatian
"i objavi to po proroku Natanu. Ovaj ga  nazva imenom Jedidja, po riječi Jahvinoj.",Croatian
Joab navali na Rabu sinova Amonovih i osvoji kraljevski  grad.,Croatian
"Tada Joab posla glasnika k Davidu s porukom: ""Ja sam  navalio na Rabu i osvojio grad uz vodu.",Croatian
"Sada ti saberi ostalu  vojsku, opkoli grad i osvoji ga, da ne bih ja osvojio grada i  dao mu svoje ime.""",Croatian
"I skupi David svu vojsku, krenu na Rabu, navali na grad  i zauze ga.",Croatian
"Ondje skinu s Malkomove glave krunu, koja bijaše  teška jedan zlatni talenat; u njoj je bio dragi kamen, koji posta  ures na Davidovoj glavi. I vrlo bogat plijen odnese iz grada.",Croatian
"A narod koji bijaše u njemu izvede i stavi ga da radi kod  pila, željeznim pijucima i željeznim sjekirama i upotrijebi ga  za rad u ciglanama. I tako je isto činio svim gradovima sinova  Amonovih. Potom se David sa svom vojskom vrati u Jeruzalem.",Croatian
A potom se dogodi ovo: Davidov sin Abšalom imao je lijepu  sestru po imenu Tamaru i u nju se zaljubio Davidov sin Amnon.,Croatian
"Amnon se toliko mučio da se gotovo razbolio radi svoje sestre  Tamare: jer ona bijaše djevica, pa Amnon nije vidio mogućnosti  da joj učini bilo što.",Croatian
"Ali imaše Amnon prijatelja po imenu  Jonadaba, sina Davidova brata Šimeja; a Jonadab bijaše vrlo domišljat.",Croatian
"I upita on Amnona: ""Odakle to, kraljev sine, da si svako jutro  mlitav? Ne bi li mi kazao?"" A Amnon mu odgovori: ""Zaljubljen  sam u Tamaru, sestru svoga brata Abšaloma.""",Croatian
"A Jonadab mu reče:  ""Lezi u postelju i pričini se bolestan, pa kad dođe tvoj otac  da te pohodi, ti mu reci: 'Dopusti da dođe moja sestra Tamara  da mi dade jesti; ako ona pred mojim očima zgotovi jelo da to  vidim, onda ću iz njezine ruke jesti.'""",Croatian
"Amnon, dakle, leže i pričini se bolestan. Kad je došao  kralj da ga pohodi, reče Amnon kralju: ""Dopusti da dođe moja  sestra Tamara da pred mojim očima zgotovi koji kolač i ja ću  se okrijepiti iz njezine ruke.""",Croatian
"Tada David poruči Tamari u  palaču: ""Idi u kuću svoga brata Amnona i priredi mu jelo!""",Croatian
"Tamara ode u kuću svoga brata Amnona. A on ležaše. Uze  ona brašna, umijesi ga, načini kolače pred njegovim očima te  ih ispeče.",Croatian
"Potom uze tavu i istrese je preda nj, ali Amnon  ne htjede jesti nego reče: ""Otpremite sve odavde!"" I svi iziđoše  od njega.",Croatian
"Tada Amnon reče Tamari: ""Donesi mi jelo u spavaonicu  da se okrijepim iz tvoje ruke!"" I Tamara uze kolače koje bijaše  zgotovila i donese ih svome bratu Amnonu u spavaonicu.",Croatian
"A  kad mu je pružila da jede, on je uhvati rukom i reče joj: ""Dođi, sestro moja, lezi sa mnom!""",Croatian
"A ona mu reče: ""Nemoj, brate  moj! Ne sramoti me jer se tako ne radi u Izraelu. Ne čini takve  sramote!",Croatian
"Kuda bih ja sa svojom sramotom? A i ti bi bio kao  bestidnik u Izraelu! Nego govori s kraljem: on me neće uskratiti  tebi!""",Croatian
"Ali je on ne htjede poslušati, nego je svlada i leže  s njom.",Croatian
"Nato je odmah zamrzi silnom mržnjom te je mržnja kojom  ju je zamrzio bila veća od ljubavi kojom ju je prije ljubio.  I reče joj Amnon: ""Ustani! Odlazi!""",Croatian
"A ona mu odvrati: ""Ne, brate moj! Ako me sad otjeraš, bit će to veće zlo od onoga koje  si mi učinio!"" Ali je on ne htjede slušati,",Croatian
"nego dozva momka  koji ga je služio i zapovjedi mu: ""Otjeraj ovu od mene, izbaci  je i zaključaj vrata za njom!""",Croatian
"(A ona je imala na sebi haljinu  s dugim rukavima, jer su se nekoć u takve haljine oblačile kraljeve  kćeri dok su bile djevojke.) Sluga je izvede van i zaključa vrata  za njom.",Croatian
"Tada Tamara uze prašine i posu se njom po glavi, razdrije  haljinu s dugim rukavima koju je imala na sebi, stavi ruku na  glavu i ode vičući glasno dok je išla.",Croatian
"A njezin je brat Abšalom  upita: ""Je li možda tvoj brat Amnon bio s tobom? Ali sada, sestro  moja, šuti: brat ti je! Ne uzimaj to k srcu!"" Tako je Tamara  ostala osamljena u kući svoga brata Abšaloma.",Croatian
"Kad je kralj David čuo sve što se dogodilo, vrlo se razgnjevi, ali ne htjede žalostiti svoga sina Amnona, koga je ljubio jer  mu bijaše prvorođenac.",Croatian
"A Abšalom ne reče Amnonu ni riječi, ni zle ni dobre, jer je Abšalom zamrzio Amnona što mu osramoti  sestru Tamaru.",Croatian
A poslije dvije godine imao je Abšalom striženje ovaca  u Baal Hasoru kod Efrajima; i Abšalom pozva svu kraljevu obitelj.,Croatian
"Abšalom dođe kralju i reče mu: ""Evo, tvoj sluga ima striženje  ovaca, pa neka se kralj i njegovi dvorani udostoje doći svome  sluzi.""",Croatian
"Ali kralj odgovori Abšalomu: ""Ne, sine, nećemo doći  svi, da ti ne budemo na teret."" Abšalom ustraja, ali kralj ne  htjede ići, nego ga blagoslovi i otpusti.",Croatian
"Ali Abšalom nastavi:  ""Ako ti nećeš, dopusti da bar moj brat Amnon pođe s nama."" A  kralj ga upita: ""Zašto da ide s tobom?""",Croatian
Ali je Abšalom i  dalje navaljivao te David naposljetku pusti s njim Amnona i sve  kraljeve sinove. Abšalom priredi kraljevsku gozbu,Croatian
"i zapovjedi svojim slugama  ovako: ""Pazite! Kad se Amnonu razveseli srce od vina i ja vam  viknem: 'Ubijte Amnona!' tada ga pogubite! Ne bojte se, jer vam  tako zapovijedam! Ohrabrite se i pokažite se junaci!""",Croatian
"I Abšalomove  sluge učiniše s Amnonom kako im zapovjedi Abšalom. Tada skočiše  svi kraljevi sinovi, pojahaše svaki svoju mazgu i pobjegoše.",Croatian
"Dok su oni još bili na putu, dođe ovakva vijest Davidu:  ""Abšalom je pobio sve kraljeve sinove, nije ostao od njih ni  jedan jedini.""",Croatian
"Kralj ustade, razdrije svoje haljine i baci  se na zemlju; i svi njegovi dvorani koji stajahu oko njega razdriješe  svoje haljine.",Croatian
"Ali Jonadab, sin Davidova brata Šimeja, progovori  ovako: ""Neka ne govori moj gospodar da su pobili sve mladiće, kraljeve sinove, jer je poginuo samo Amnon: na Abšalomovu licu  mogla se predviđati nesreća od onoga dana kad je Amnon osramotio  njegovu sestru Tamaru.",Croatian
"Zato neka sada moj gospodar i kralj  ne misli u srcu da su svi kraljevi sinovi poginuli. Poginuo je  samo Amnon,",Croatian
"a Abšalom je pobjegao."" A momak koji bijaše na straži podiže oči i ugleda mnoštvo  naroda gdje silazi cestom od Horonajima. Stražar dođe i javi  kralju: ""Vidio sam ljude gdje silaze cestom od Horonajima po  gorskom obronku.""",Croatian
"Tada Jonadab reče kralju: ""Evo stigoše  kraljevi sinovi! Dogodilo se kako je rekao tvoj sluga.""",Croatian
"Tek  što je to izrekao, a to kraljevi sinovi uđoše i zaplakaše u sav  glas; a i kralj i svi njegovi dvorani plakahu.",Croatian
"Abšalom pak  bijaše pobjegao i otišao k Talmaju, sinu Amihudovu, gešurskom  kralju. A David tugovaše za svojim sinom bez prestanka.",Croatian
"A pošto je Abšalom pobjegao i otišao u Gešur, ostao je  ondje tri godine.",Croatian
Kralj David prestao se srditi na Abšaloma jer se utješio  zbog smrti Amnonove.,Croatian
"A Joab, sin Sarvijin, opazi da se kraljevo srce okreće k Abšalomu.",Croatian
"Zato Joab pošalje u Tekou po jednu pametnu ženu i reče joj:  ""Učini se kao da si u žalosti za mrtvim, obuci žalobne haljine, nemoj se mazati uljem, nego budi kao žena koja je već dugo vremena  u žalosti za mrtvim.",Croatian
"Otići ćeš kralju i govorit ćeš mu ovako.""  I Joab je nauči što će govoriti.",Croatian
"Žena iz Tekoe ode kralju, pade ničice na zemlju i pokloni  se, zatim reče: ""Pomozi, kralju!""",Croatian
"Kralj je upita: ""Što ti  je?"" A ona odgovori: ""Ah, ja sam udovica. Muž mi je umro,",Croatian
"a  tvoja je službenica imala dva sina. Oni se posvadiše u polju, a nije bilo nikoga da ih razdvoji te je jedan od njih udario  svoga brata i ubio ga.",Croatian
"I sad se podiže sav rod na tvoju službenicu  i reče: 'Predaj nam toga što je ubio svoga brata: mi ćemo ga  pogubiti za život njegova brata koga je ubio, a time ćemo zatrti  i baštinika.' Tako hoće da ugase žeravicu koja mi je ostala,  da ne ostave mome mužu ni imena ni potomstva na zemlji.""",Croatian
"A  kralj reče ženi: ""Idi svojoj kući, ja ću odrediti što treba za  te.""",Croatian
"A žena iz Tekoe reče kralju: ""Gospodaru kralju! Neka  na me i na moj očinski dom padne krivica; kralj i njegovo prijestolje  nedužni su u tome!""",Croatian
"A kralj nastavi: ""Onoga koji ti se zaprijetio  dovedi k meni! Taj te neće više dirnuti!""",Croatian
"A ona reče: ""Neka  se kralj udostoji spomenuti ime Jahve, svoga Boga, da krvni osvetnik  neće umnožiti zator i da neće pogubiti moga sina!"" A on obeća:  ""Tako mi živog Jahve, nijedna vlas neće pasti s glave tvome sinu!""",Croatian
"A žena nastavi: ""Dopusti da tvoja službenica kaže jednu  riječ svome gospodaru kralju."" A on odvrati: ""Govori!""",Croatian
"A  žena reče: ""Dakle, zašto je kralj - jer se izričući ovakvu presudu  sam priznao krivim - donio protiv naroda Božjega odluku da ne  pušta kući onoga koga je prognao?",Croatian
"Mi smo svi osuđeni na smrt, slični smo vodi koja se prolije na zemlju i više se ne može  skupiti, i Bog ne podiže mrtvaca: neka, dakle, kralj misli na  to da prognanik ne ostane izagnan daleko od njega.",Croatian
"A razlog zašto sam došla da iznesem pred svoga gospodara  kralja ovu stvar bio je taj što su me zaplašili ljudi, pa je  mislila tvoja službenica: moram govoriti s kraljem, možda će  kralj učiniti ono što mu njegova službenica kaže.",Croatian
Jer će  kralj poslušati svoju službenicu i izbaviti je iz ruku čovjeka  koji hoće da me istrijebi zajedno s mojim sinom iz Božje baštine.,Croatian
"Zato je tvoja službenica pomislila: neka mi riječ moga gospodara  i kralja bude na umirenje. Jer moj je gospodar i kralj kao Božji  anđeo koji sluša dobro i zlo. Jahve, tvoj Bog, neka bude s tobom!""",Croatian
"Tada progovori kralj i reče ženi: ""Nemoj mi sada zatajiti  ono što ću te pitati!"" A žena odgovori: ""Neka govori moj gospodar  kralj!""",Croatian
"Tada kralj upita: ""Nisu li Joabovi prsti s tobom  u svemu tome?"" A žena odgovori: ""Tako bio živ, gospodaru kralju, zaista se ne može ni desno ni lijevo od svega što je kazao moj  gospodar i kralj! Jest, tvoj mi je sluga Joab zapovjedio, on  je naučio tvoju službenicu sve ove riječi.",Croatian
"Tvoj je sluga  Joab to učinio da bi svemu dao drugo lice, ali je moj gospodar  mudar kao Božji anđeo, on zna sve što se zbiva na zemlji.""",Croatian
"Tada se kralj okrenu Joabu i reče mu: ""Dobro, učinit  ću to. Idi i dovedi natrag mladića Abšaloma!""",Croatian
"A Joab pade  licem na zemlju, pokloni se i zahvali kralju; zatim reče Joab:  ""Danas vidi tvoj sluga da je našao milost u tvojim očima, gospodaru  kralju, kad je kralj ispunio molbu svoga sluge.""",Croatian
"Potom se  diže Joab, ode u Gešur i dovede Abšaloma natrag u Jeruzalem.",Croatian
"Ali kralj reče: ""Neka ide u svoju kuću, a meni neka ne dolazi  na oči!"" I Abšalom se povuče u svoju kuću i ne dođe kralju na  oči.",Croatian
U svemu Izraelu ne bijaše čovjeka tako lijepa kao Abšalom  komu bi se mogle izreći tolike pohvale: od pete do glave nije  bilo na njemu mane.,Croatian
"A kad bi šišao kosu - a šišao ju je na  koncu svake godine, jer mu je bila preteška pa ju je morao šišati  - mjerio bi svoju kosu: bila bi teška dvije stotine šekela, po  kraljevskoj mjeri.",Croatian
Abšalomu se rodiše tri sina i jedna kći  po imenu Tamara; bila je to vrlo lijepa žena.,Croatian
Abšalom provede dvije godine u Jeruzalemu a da nije došao  kralju na oči.,Croatian
"Tada Abšalom pozva Joaba k sebi da bi ga poslao  kralju, ali Joab ne htjede doći k njemu; i posla drugi put po  njega, ali on opet ne htjede doći.",Croatian
"Tada Abšalom zapovjedi  slugama: ""Znate Joabovo polje koje je pokraj mojega i na kojem  raste ječam: idite i zapalite ga!"" I Abšalomove sluge zapališe  ono polje.",Croatian
"Tada se diže Joab, dođe k Abšalomu u kuću i upita  ga: ""Zašto su tvoje sluge zapalile moje polje?""",Croatian
"A Abšalom  odgovori Joabu: ""Ja sam poslao k tebi i poručio ti: 'Dođi ovamo, želio bih te poslati kralju s ovom porukom: Zašto sam se vratio  iz Gešura?' Bolje bi bilo za mene da sam još ondje. Zato sad  hoću da dođem kralju na oči, pa ako ima na meni kakva krivica, neka me pogubi!""",Croatian
"Joab ode kralju i javi mu te riječi. Zatim  kralj pozva Abšaloma. Dođe on pred kralja, pokloni mu se i pade  ničice pred kralja. I kralj poljubi Abšaloma.",Croatian
Poslije toga nabavi Abšalom sebi kola i konje i pedeset ljudi  koji su trčali pred njim.,Croatian
"Abšalom je u rano jutro stajao kraj  puta koji vodi do gradskih vrata; i tko god je imao kakvu parnicu  te išao kralju na sud, Abšalom bi ga dozvao k sebi i pitao: ""Iz  kojega si grada?"" A kad bi ovaj odgovorio: ""Tvoj je sluga iz  toga i toga Izraelova plemena"",",Croatian
"tada bi mu Abšalom rekao:  ""Vidiš, tvoja je stvar dobra i pravedna, ali nećeš naći nikoga  koji bi te saslušao kod kralja.""",Croatian
"Abšalom bi nastavljao: ""Ah, kad bi mene postavili za suca u zemlji! Svaki bi koji ima kakvu  parnicu ili sud dolazio k meni i ja bih mu pribavio pravo!""",Croatian
"A  kad bi mu se tko približio da mu se pokloni, on bi pružio ruku, privukao ga k sebi i poljubio.",Croatian
Tako je činio Abšalom svim  Izraelcima koji su dolazili na sud kralju. Time je Abšalom predobivao  srca Izraelaca za sebe.,Croatian
"Kad su prošle četiri godine, Abšalom reče kralju: ""Dopusti  da odem u Hebron i da izvršim zavjet kojim sam se zavjetovao  Jahvi.",Croatian
"Jer kad bijah u Gešuru u Aramu, tvoj se sluga zavjetovao  ovako: 'Ako me Jahve dovede natrag u Jeruzalem, iskazat ću čast  Jahvi u Hebronu.'""",Croatian
"A kralj mu odgovori: ""Idi u miru!"" I on  krenu na put i ode u Hebron.",Croatian
"Abšalom razasla tajne glasnike po svim Izraelovim plemenima  i poruči im: ""Kad čujete zvuk roga, tada recite: Abšalom je postao  kralj u Hebronu.""",Croatian
A ode s Abšalomom dvije stotine ljudi iz  Jeruzalema; bijahu to uzvanici koji su bezazleno pošli ne znajući  što se sprema.,Croatian
"Abšalom posla i po Gilonjanina Ahitofela,  Davidova savjetnika, iz njegova grada Gilona, da pribiva prinošenju  žrtava. Urota je bila jaka, a mnoštvo Abšalomovih pristaša sve  je više raslo.",Croatian
"Tada stiže Davidu glasnik te mu javi: ""Srce Izraelaca  priklonilo se Abšalomu.""",Croatian
"Tada David reče svim svojim dvoranima  koji bijahu s njim u Jeruzalemu: ""Ustanite! Bježimo! Inače nećemo  uteći od Abšaloma. Pohitite brzo, da on ne bude brži i ne stigne  nas, da ne obori na nas zlo i ne pobije grada oštricom mača!""",Croatian
"A kraljevi dvorani odgovoriše kralju: ""Što god odluči naš  gospodar kralj, evo tvojih slugu!""",Croatian
I kralj iziđe pješice  sa svim svojim dvorom; ipak ostavi kralj deset inoča da čuvaju  palaču.,Croatian
I kralj ode pješice sa svim narodom i zaustavi se  kod posljednje kuće.,Croatian
"Svi njegovi dvorani stajahu uza nj.  Tada svi Kerećani, svi Pelećani, Itaj i svi Gićani koji bijahu  došli s njim iz Gata, šest stotina ljudi, prođoše pred kraljem.",Croatian
"Kralj upita Itaja Gićanina: ""Zašto i ti ideš s nama?  Vrati se i ostani kod kralja! Ti si stranac, prognan iz svoje  zemlje.",Croatian
"Jučer si došao, a danas da te vodim da se potucaš  s nama kad ja idem kamo me sreća nanese. Vrati se i odvedi svoju  braću natrag sa sobom, a Jahve neka ti iskaže ljubav i vjernost!""",Croatian
"Ali Itaj odgovori kralju ovako: ""Živoga mi Jahve i tako  mi živ bio moj gospodar kralj: gdje god bude moj gospodar kralj, bilo na smrt ili na život, ondje će biti i tvoj sluga!""",Croatian
"Tada David reče Itaju: ""Hajde, prođi!"" I Itaj iz Gata  prođe sa svim svojim ljudima i sa svom svojom pratnjom.",Croatian
Svi plakahu iza glasa. Kralj je stajao na potoku Kidronu  i sav je narod prolazio pred njim prema pustinji.,Croatian
Bijaše ondje i Sadok i s njim svi leviti koji su nosili  Kovčeg Božji. I oni spustiše Kovčeg Božji kraj Ebjatara dok sav  narod nije izišao iz grada.,Croatian
"Tada kralj reče Sadoku: ""Odnesi  Kovčeg Božji natrag u grad. Ako nađem  milost u Jahve, on će  me dovesti natrag i dopustiti mi da opet vidim njega i njegovo  prebivalište.",Croatian
"A ako rekne ovako: 'Nisi mi po volji!' - onda  evo me, neka čini sa mnom što je dobro u njegovim očima!""",Croatian
"Još  kralj reče svećeniku Sadoku: ""Hajde, ti i Ebjatar vratite se  u miru u grad, i vaša dva sina s vama, tvoj sin Ahimaas i Ebjatarov  sin Jonatan.",Croatian
"Evo, ja ću se zadržati na ravnicama pustinje  dok ne dođe od vas glas da me obavijesti.""",Croatian
Nato Sadok i Ebjatar odnesoše Kovčeg Božji natrag u Jeruzalem  i ostadoše ondje.,Croatian
"David se uspinjao na Maslinsku goru, sve plačući, pokrivene  glave i bos, i sav narod koji ga je pratio iđaše pokrivene glave  i plačući.",Croatian
"Tada javiše Davidu da je i Ahitofel među urotnicima  s Abšalomom. A David zavapi: ""Obezumi Ahitofelove savjete, Jahve!""",Croatian
"Kad je David došao na vrh gore, ondje gdje se klanja  Bogu, dođe mu u susret Hušaj Arčanin, prijatelj Davidov, razdrte  haljine i glave posute prahom.",Croatian
"David mu reče: ""Ako pođeš  sa mnom, bit ćeš mi na teret.",Croatian
"Ali ako se vratiš u grad i  kažeš Abšalomu: 'Bit ću tvoj sluga, gospodaru kralju; prije sam  služio tvome ocu, a sada ću služiti tebi', moći ćeš tada okretati  Ahitofelove savjete u moju korist.",Croatian
"S tobom će biti i svećenici  Sadok i Ebjatar. Sve što čuješ iz palače, javi svećenicima Sadoku  i Ebjataru.",Croatian
"S njima su ondje i dva njihova sina, Ahimaas  Sadokov i Jonatan Ebjatarov: po njima mi javljajte sve što čujete.""",Croatian
"Tako se Hušaj, prijatelj Davidov, vrati u grad upravo  u času kad je Abšalom ulazio u Jeruzalem.",Croatian
"Kad je David prešao malo preko vrha, dođe mu u susret Siba, sluga Meribaalov, sa dva osamarena magarca koja su nosila dvije  stotine kruhova, sto grozdova suhog grožđa, sto voćnjača i mijeh  vina.",Croatian
"Kralj upita Sibu: ""Što ćeš s tim?"" A Siba odgovori:  ""Magarci će poslužiti kraljevoj obitelji za jahanje, kruh i voće  momcima za jelo, a vino za piće onima koji se umore u pustinji.""",Croatian
"Kralj dalje upita: ""A gdje je sin tvoga gospodara?"" A Siba  odgovori kralju: ""Eno, ostao je u Jeruzalemu jer je mislio: 'Danas  će mi dom Izraelov vratiti kraljevstvo moga oca.'""",Croatian
"Tada kralj  reče Sibi: ""Sve što posjeduje Meribaal neka je tvoje."" A Siba  odgovori: ""Bacam se ničice pred tobom. O, da bih i dalje bio  dostojan milosti u tvojim očima, kralju gospodaru!""",Croatian
"Kad je kralj David došao do Bahurima, izađe odande čovjek  od roda Šaulova. Zvao se Šimej, a bio je sin Gerin. Dok je izlazio, neprestano je proklinjao.",Croatian
"Bacao je kamenje na Davida i na  sve dvorane kralja Davida, premda je sva vojska sa svim junacima  okruživala kralja s desne i lijeve strane.",Croatian
"A Šimej je ovako  govorio proklinjući: ""Odlazi, odlazi, krvniče, ništarijo!",Croatian
"Jahve  je okrenuo na tebe svu krv Šaulova doma, kojemu si ti oduzeo  kraljevstvo. Ujedno je Jahve predao kraljevstvo u ruke tvome  sinu Abšalomu. Evo, sad si zapao u nevolju jer si krvnik.""",Croatian
"Tada Sarvijin sin Abišaj zapita kralja: ""Zar da ovaj uginuli  pas proklinje moga gospodara kralja? Dopusti da odem prijeko  i da mu skinem glavu!""",Croatian
"Ali kralj odgovori: ""Što hoćete od  mene, Sarvijini sinovi? Ako on proklinje te ako mu je Jahve zapovjedio:  'Proklinji Davida!' - tko ga smije pitati: 'Zašto činiš tako?'""",Croatian
"Nato David reče Abišaju i svim svojim dvoranima: ""Eto, moj  sin koji je izašao od moga tijela radi mi o glavi, a kamoli neće  sada ovaj Benjaminovac! Pustite ga neka proklinje ako mu je Jahve  to zapovjedio.",Croatian
"Možda će Jahve pogledati na moju nevolju te  mi vratiti dobro za njegovu današnju psovku.""",Croatian
"Zatim David sa svojim ljudima nastavi put, a Šimej iđaše  gorskom stranom usporedo s njim, neprestano psujući, bacajući  kamenje i dižući prašinu.",Croatian
Kralj i sav narod koji ga je pratio  stigoše umorni i ondje odahnuše.,Croatian
Abšalom je međutim sa svim narodom izraelskim ušao u  Jeruzalem; i Ahitofel bijaše s njim.,Croatian
"A kad je Hušaj Arčanin, Davidov prijatelj, došao k Abšalomu, reče Hušaj Abšalomu: ""Živio  kralj! Živio kralj!""",Croatian
"A Abšalom upita Hušaja: ""Je li to tvoja  vjernost prema tvome prijatelju? Zašto nisi otišao sa svojim  prijateljem?""",Croatian
"A Hušaj odgovori Abšalomu: ""Ne, nego koga je  izabrao Jahve i ovaj narod i svi Izraelci, njegov ću biti i s  njim ću ostati.",Croatian
"A drugo: kome ću služiti? Zar ne njegovu  sinu? Kako sam služio tvojemu ocu, tako ću služiti tebi.""",Croatian
"Potom se Abšalom obrati Ahitofelu: ""Savjetuj sada: što  da činimo?""",Croatian
"Ahitofel odgovori Abšalomu: ""Uđi k inočama svoga  oca, koje je ostavio da čuvaju palaču: tada će sav Izrael čuti  da si u zavadi sa svojim ocem, pa će se ohrabriti svi oni koji  su pristali uz tebe.""",Croatian
Tada razapeše za Abšaloma šator na  krovu i Abšalom uđe k inočama svoga oca na oči svemu Izraelu.,Croatian
A savjet što bi ga dao Ahitofel u ono vrijeme vrijedio je  kao odgovor Božji; toliko je vrijedio svaki Ahitofelov savjet  i kod Davida i kod Abšaloma.,Croatian
"Nato Ahitofel reče Abšalomu: ""Dopusti da izaberem dvanaest  tisuća ljudi pa da se dignem i pođem u potjeru za Davidom još  noćas.",Croatian
Navalit ću na njega kad bude umoran i bez snage; plašit  ću ga i razbježat će se sav narod koji je s njim. Onda ću ubiti  samoga kralja.,Croatian
"A sav ću narod dovesti natrag k tebi, kao što  se mlada vraća svome mužu: ti radiš o glavi samo jednome čovjeku, a sav će narod onda biti miran.""",Croatian
Svidje se to Abšalomu i  svim starješinama Izraelovim.,Croatian
"Ali Abšalom reče: ""Pozovimo još Hušaja Arčanina da čujemo  što će nam on kazati!""",Croatian
"Kad je Hušaj došao k Abšalomu, reče  mu Abšalom: ""Ahitofel je svjetovao ovako. Hoćemo li učiniti kako  je on predložio? Ako ne, govori ti!""",Croatian
"A Hušaj odgovori Abšalomu: ""Ovaj put savjet Ahitofelov  nije dobar.""",Croatian
"I nastavi Hušaj: ""Ti znaš da su tvoj otac i njegovi  ljudi junaci i da su ljuti kao medvjedica kojoj su oteli njezine  medvjediće. Tvoj je otac ratnik, neće on dopustiti da narod počiva  preko noći.",Croatian
"On se sada krije u kakvoj jami ili na kakvu drugom  mjestu. Pa ako odmah u početku koji od naših padne, proširit  će se glas o porazu u vojsci koja je pristala uz Abšaloma.",Croatian
"Tada  će i najhrabriji, u koga je srce kao u lava, izgubiti srčanost.  Jer sav Izrael zna da je tvoj otac junak i da su hrabri oni koji  ga prate.",Croatian
"Zato ja svjetujem ovo: neka se sav Izrael, od Dana  do Beer Šebe, okupi oko tebe, da ga bude kao pijeska na obali  morskoj, a ti sam da stupaš u njihovoj sredini.",Croatian
"Tada ćemo  navaliti na njega gdje se god bude nalazio, oborit ćemo se na  nj kao što rosa pada na zemlju i nećemo ostaviti živa ni njega  niti ikojega od njegovih ljudi.",Croatian
"Ako li se povuče u koji grad, sav će izraelski narod donijeti užeta pod onaj grad pa ćemo  ga povlačiti do potoka, sve dok više ni kamenčića ne bude od  njega.""",Croatian
"Tada Abšalom i svi Izraelci rekoše: ""Bolji je savjet  Hušaja Arčanina nego savjet Ahitofelov."" Jer Jahve bijaše odlučio  da se osujeti izvrsna Ahitofelova osnova, kako bi navukao nesreću  na Abšaloma.",Croatian
"Potom Hušaj javi svećenicima Sadoku i Ebjataru: ""Ahitofel  je tako i tako savjetovao Abšaloma i starješine izraelske, a  ja sam savjetovao tako i tako.",Croatian
"Zato sad brzo javite to Davidu  i poručite mu: 'Nemoj noćas noćiti na ravnicama pustinje, nego  brzo prijeđi na drugu stranu da ne bude uništen kralj i sva vojska  koja je s njim.'""",Croatian
"Jonatan i Ahimaas zadržavali se kod Rogelskog izvora;  jedna je sluškinja dolazila i donosila im vijesti, a oni su odlazili  da to jave kralju Davidu, jer se nisu smjeli odati ulazeći u  grad.",Croatian
Ali ih opazi neki momak te javi Abšalomu. Nato obojica  žurno odoše i dođoše u kuću nekoga čovjeka u Bahurimu. U njegovu  dvorištu bijaše studenac i oni se spustiše u nj.,Croatian
"A žena uze  i razastrije pokrivač preko otvora studencu i posu po njem stučenoga  zrnja, tako da se ništa nije moglo opaziti.",Croatian
"Abšalomove sluge dođoše k toj ženi u kuću i upitaše:  ""Gdje su Ahimaas i Jonatan?"" A žena im odgovori: ""Otišli su dalje  prema vodi."" Potom su ih još tražili, ali ih ne nađoše pa se  vratiše u Jeruzalem.",Croatian
"A kad su oni otišli, ona dvojica iziđoše  iz studenca i odoše da donesu vijesti kralju Davidu. I rekoše  mu: ""Ustajte i prijeđite brže preko vode, jer je tako i tako  savjetovao protiv vas Ahitofel.""",Croatian
Tada se David i sav narod  što bijaše s njim diže i prijeđe preko Jordana; u zoru nije više  bilo nijednoga koji nije prešao preko Jordana.,Croatian
"Kad je Ahitofel vidio da se nije izvršio njegov savjet, osamari svoga magarca, krenu na put i ode svojoj kući u svoj  grad. Ondje se pobrinu za svoju kuću, zatim se objesi i umrije.  Pokopaše ga u grobu njegova oca.",Croatian
David je već bio došao u Mahanajim kad je Abšalom prešao  preko Jordana sa svim Izraelcima koji bijahu s njim.,Croatian
"Abšalom  bijaše postavio Amasu za zapovjednika nad vojskom namjesto Joaba.  A Amasa je bio sin nekoga čovjeka po imenu Jitre, Jišmaelovca, koji je ušao k Abigajili, kćeri Jišajevoj i sestri Sarvije,  Joabove majke.",Croatian
Izrael i Abšalom udariše tabor u zemlji gileadskoj.,Croatian
"Kad je David došao u Mahanajim, tada Šobi, sin Nahašev  iz Rabe Amonske, pa Makir, sin Amielov iz Lo Debara, i Barzilaj, Gileađanin iz Rogelima,",Croatian
"donesoše postelja, pokrivača, čaša  i zemljanog suđa, uz to pšenice, ječma, brašna, pržena žita,  boba, leće,",Croatian
"meda, kiseloga mlijeka i sira kravljeg i ovčjeg  i ponudiše Davida i narod što bijaše s njim da jedu. Jer mišljahu:  ""Ljudi su u pustinji trpjeli glad, umor i žeđu.""",Croatian
Potom David pobroji narod što bijaše s njim i postavi nad  njima tisućnike i stotnike.,Croatian
"Zatim podijeli vojsku na tri skupine:  jednu trećinu predade Joabu, drugu trećinu Abišaju, sinu Sarvijinu, bratu Joabovu, a treću trećinu Itaju iz Gata. Tada David reče  narodu: ""I ja ću s vama u rat.""",Croatian
"Ali se narod usprotivi: ""Ne  smiješ ti ići. Jer ako mi i pobjegnemo, neće nitko na to obraćati  pažnju, ili ako nas i pola izgine, neće se na to obraćati pažnja;  ali ti sam vrijediš kao nas deset tisuća. Osim toga, bolje je  da budeš pripravan da nam iz grada pomogneš.""",Croatian
"A kralj im odgovori:  ""Učinit ću sve što vam se čini dobro."" I kralj stade kod vrata  dok je vojska izlazila po stotinama i tisućama.",Croatian
"A Joabu, Abišaju  i Itaju dade zapovijed: ""Čuvajte mi mladića Abšaloma!"" I sav  je narod čuo da je kralj tako zapovjedio svim vojvodama za Abšaloma.",Croatian
Tako vojska iziđe za boj spremna pred Izraela i bitka  se zametnu u Efrajimovoj šumi.,Croatian
Izraelsku vojsku potukoše Davidovi  ljudi; i velik poraz bijaše u onaj dan: dvadeset tisuća mrtvih.,Croatian
Boj se proširio po svemu onom kraju i više je ljudi onoga  dana progutala šuma nego mač.,Croatian
"Abšalom slučajno zapade u ruke Davidovim ljudima. Abšalom  je jahao na mazgi, a mazga naiđe pod grane velika hrasta, tako  te je Abšalomu glava zapela o grane i on osta viseći između neba  i zemlje, dok je mazga ispod njega otišla dalje.",Croatian
"Vidje to neki čovjek i javi Joabu govoreći: ""Upravo sam  vidio Abšaloma gdje visi o jednom hrastu.""",Croatian
"A Joab odvrati  čovjeku koji mu je to javio: ""Kad si ga vidio, zašto ga na mjestu  nisi sastavio sa zemljom? Moja bi onda bila dužnost da ti dam  deset srebrnih šekela i jedan pojas!""",Croatian
"Ali čovjek odgovori  Joabu: ""I kad bi mi na dlan izbrojio tisuću srebrnih šekela,  ne bih digao ruku na kraljeva sina! Čuli smo na svoje uši kako  je kralj zapovjedio tebi, Abišaju i Itaju govoreći: 'Čuvajte  mi mladića Abšaloma!'",Croatian
"Da sam podmuklo napao na njega izlažući  opasnosti svoj život - jer kralju ništa ne ostaje skriveno -  onda bi se ti držao po strani.""",Croatian
"A Joab odvrati: ""Neću ja ovdje dangubiti s tobom!"" I  uze tri sulice u ruke i zabode ih u srce Abšalomu, koji je bio  još živ viseći o hrastu.",Croatian
"Nato priđe deset momaka, štitonoša  Joabovih, i dotukoše Abšaloma i usmrtiše.",Croatian
"Tada Joab zapovjedi da zatrube u rog, i vojska prestade  progoniti Izraela jer je Joab zaustavio vojsku.",Croatian
"Potom uzeše  Abšaloma, baciše ga u duboku jamu usred šume i navaljaše na nj  veliku gomilu kamenja. Izraelci pak pobjegoše svaki svome šatoru.",Croatian
"Abšalom bijaše još za života postavio sebi spomenik u  Kraljevoj dolini jer mišljaše: ""Nemam sina koji bi sačuvao spomen  mome imenu."" I nazvao je taj spomenik po svome imenu te se još  i danas zove ""Abšalomov spomenik"".",Croatian
"Ahimaas, Sadokov sin, reče Joabu: ""Idem javiti kralju  veselu vijest da mu je Jahve pribavio pravdu izbavivši ga iz  ruku njegovih neprijatelja.""",Croatian
"Ali mu Joab reče: ""Ne možeš  danas biti glasnik vesele vijesti, nego ćeš to biti koji drugi  dan; danas ne možeš javiti dobru vijest jer je poginuo kraljev  sin.""",Croatian
"Zatim Joab zapovjedi Etiopljaninu: ""Idi javi kralju što  si vidio!"" Etiopljanin se pokloni Joabu i otrča.",Croatian
"A Sadokov sim Ahimaas opet zamoli Joaba: ""Dogodilo se  što mu drago, dopusti da otrčim i ja za Etiopljaninom."" A Joab  upita: ""Zašto bi trčao, sine moj, kad ti ta vesela vijest neće  pribaviti nagrade?""",Croatian
"A on ponovi: ""Dogodilo se što mu drago, trčat ću!"" A Joab mu odvrati: ""Trči!"" I Ahimaas otrča putem  kroz ravnicu i preteče Etiopljanina.",Croatian
"David je upravo sjedio među dvojim gradskim vratima,  a stražar se bio uspeo na krov iznad vrata. Podigavši oči, stražar  ugleda čovjeka kako trči sam.",Croatian
"Stražar povika i javi kralju, a kralj mu reče: ""Ako je sam, nosi dobar glas na ustima."" Čovjek  je dolazio sve bliže.",Croatian
"Uto stražar ugleda drugoga čovjeka  gdje trči. I povika stražar koji je bio nad vratima: ""Evo još  jednoga čovjeka koji trči sam!"" A kralj odvrati: ""I taj nosi  dobar glas.""",Croatian
"Stražar nastavi: ""Prepoznajem trk prvoga čovjeka:  trči kao Sadokov sin Ahimaas."" A kralj odvrati: ""To je dobar  čovjek, dolazi s dobrim glasom.""",Croatian
"Ahimaas se približi kralju i pozdravi ga: ""Zdravo!"" Baci  se licem na zemlju pred kraljem i nastavi: ""Blagoslovljen Jahve, tvoj Bog, koji je napustio ljude što su digli ruku na moga gospodara  i kralja!""",Croatian
"A kralj upita: ""Je li spašen mladić Abšalom?""  A Ahimaas odgovori: ""Vidio sam veliku vrevu kad je kraljev sluga  Joab slao tvoga slugu, ali ne znam što je bilo.""",Croatian
"Kralj mu  reče: ""Odstupi i stani tamo!"" On odstupi i stade.",Croatian
"Uto stiže Etiopljanin i progovori: ""Neka moj gospodar  kralj primi veselu vijest. Jahve ti je danas pribavio pravdu  izbavivši te iz ruku svih onih koji su ustali na tebe.""",Croatian
"A  kralj upita Etiopljanina: ""Je li spašen mladić Abšalom?"" A Etiopljanin  odgovori: ""Neka neprijatelji moga gospodara i kralja i svi koji  se dižu na tebe u zloj namjeri - prođu kao taj mladić!""",Croatian
"(19:1) Kralj zadrhta, pope se u gornju odaju nad vratima i zaplaka;  jecajući govoraše ovako: ""Sine Abšalome, sine moj! Sine moj Abšalome!  Oh, da sam ja umro mjesto tebe! Abšalome, sine moj, sine moj!""",Croatian
"(19:2) I javiše Joabu: ""Eno kralj plače i tuguje za Abšalomom.""",Croatian
"(19:3) Tako  se pobjeda u onaj dan pretvorila u žalost za svu vojsku, jer  je vojska čula u onaj dan da kralj tuguje za svojim sinom.",Croatian
"(19:4) I  toga se dana vojskom kradom vrati u grad, kao što se kradom šulja  vojska koja se osramotila bježeći iz boja.",Croatian
"(19:5) A kralj je pokrio  svoje lice i vapio iza glasa: ""Sine moj Abšalome! Abšalome, sine  moj! Sine moj!""",Croatian
"(19:6) Tada Joab dođe kralju u kuću i reče mu: ""Postiđuješ danas  lice svih svojih slugu koji su danas spasili život tebi, život  tvojim sinovima i tvojim kćerima, život tvojim ženama i život  inočama tvojim,",Croatian
"(19:7) jer iskazuješ ljubav onima koji te mrze, a  mržnju onima koji te ljube. Danas si pokazao da ti ništa nije  ni do vojvoda ni do vojnika, jer vidim sada da bi ti sasvim pravo  bilo kad bi Abšalom bio živ, a mi svi da smo danas poginuli.",Croatian
"(19:8) Zato sada ustani, iziđi i prijazno progovori svojim vojnicima;  jer, kunem ti se Jahvom, ako ne iziđeš, nijedan čovjek neće ostati  noćas s tobom, i to će ti biti veća nesreća od svih koje su te  snašle od tvoje mladosti pa do sada.""",Croatian
"(19:9) Kralj ustade i sjede na vrata. Javiše to svemu narodu  govoreći: ""Eno kralj sjedi na vratima."" I sav narod dođe pred  kralja.  A Izraelci bijahu pobjegli svaki u svoj šator.",Croatian
"(19:10) I sav  se narod po svim Izraelovim plemenima prepirao govoreći: ""Kralj  nas je izbavio iz ruku naših neprijatelja, on nas je izbavio  iz ruku filistejskih, a sada je morao pobjeći iz zemlje ispred  Abšaloma.",Croatian
"(19:11) A Abšalom koga smo pomazali za kralja poginuo je  u boju. Zašto se, dakle, kolebate dovesti kralja natrag?""",Croatian
"(19:12) Te riječi svega Izraela dopru do kralja u njegovu kuću.  Zato kralj David poruči svećenicima Sadoku i Ebjataru: ""Recite  starješinama judejskim ovako: 'Zašto da vi budete posljednji  koji će kralja dovesti u njegovu kuću?",Croatian
"(19:13) Vi ste moja braća, vi ste od moga mesa i od mojih kosti. Zašto biste, dakle, bili  posljednji koji će dovesti kralja natrag?'",Croatian
"(19:14) Recite i Amasi:  'Nisi li ti od mojih kosti i od moga mesa? Neka mi Bog učini  zlo i neka mi doda drugo ako mi ne budeš zauvijek vojvoda nad  mojom vojskom namjesto Joaba!'""",Croatian
"(19:15) Tada se složiše svi ljudi  Judina roda kao jedan čovjek i poručiše kralju: ""Vrati se sa  svim svojim ljudima!""",Croatian
"(19:16) I tako se kralj vrati i dođe do Jordana, a Judejci bijahu  stigli do Gilgala dolazeći u susret kralju da prate kralja na  prijelazu preko Jordana.",Croatian
"(19:17) Tada je pohitio i Šimej, sin Gerin, Benjaminovac iz Bahurima, i sišao s Judejcima u susret kralju  Davidu.",Croatian
"(19:18) Imao je sa sobom tisuću ljudi od Benjaminova plemena.  I Siba, sluga Šaulova doma, sa petnaest svojih sinova i dvadeset  svojih slugu, dođe do Jordana pred kralja.",Croatian
(19:19) Dovezli su splav  da prevezu kraljevu čeljad i da učine sve što bi mu bilo drago. A Gerin sin Šimej baci se pred noge kralju kad je kralj htio  prijeći preko Jordana;,Croatian
"(19:20) i reče kralju: ""Neka mi moj gospodar  ne upiše u grijeh! Ne opominji se zla što ti ga je učinio tvoj  sluga u onaj dan kad je moj gospodar i kralj izlazio iz Jeruzalema.  Neka to kralj ne uzima k srcu!",Croatian
"(19:21) Tvoj sluga uviđa da je sagriješio;  zato sam, evo, došao danas prvi iz svega Josipova doma da siđem  u susret svome gospodaru i kralju.""",Croatian
"(19:22) Ali Sarvijin sin Abišaj progovori i reče: ""Zar Šimej  ne zaslužuje smrt što je proklinjao pomazanika Jahvina?""",Croatian
"(19:23) A  David odgovori: ""Što ja imam s vama, Sarvijini sinovi, te me  danas uvodite u napast? Zar bi danas mogao tko biti pogubljen  u Izraelu? TÓa sada znam da sam danas opet kralj nad Izraelom.""",Croatian
"(19:24) Tada kralj reče Šimeju: ""Nećeš poginuti!"" I kralj mu se zakle.",Croatian
"(19:25) I Šaulov sin Meribaal sišao je u susret kralju. On nije  njegovao ni svojih nogu ni svojih ruku, nije uređivao svoje brade, nije prao svojih haljina od onoga dana kad je otišao kralj pa  sve do dana kad se opet vratio u miru.",Croatian
"(19:26) Kad je iz Jeruzalema  došao u susret kralju, upita ga kralj: ""Zašto nisi pošao sa mnom, Meribaale?""",Croatian
"(19:27) A on odgovori: ""Kralju gospodaru! Moj me sluga  prevario. Tvoj mu je sluga rekao: 'Osamari mi magaricu da je  uzjašem i pođem s kraljem!' Jer tvoj je sluga hrom.",Croatian
(19:28) On je  oklevetao tvoga slugu pred mojim gospodarom i kraljem. Ali moj  je gospodar i kralj kao Božji anđeo: zato čini što je dobro u  tvojim očima.,Croatian
"(19:29) Jer sav moj očinski dom nije bio drugo zaslužio  nego smrt od moga gospodara kralja, a ti si ipak primio svoga  slugu među one koji jedu za tvojim stolom. Pa kako još imam pravo  tužiti se kralju?""",Croatian
"(19:30) A kralj mu odgovori: ""Čemu da još duljiš svoj govor?  Određujem: ti i Siba podijelite njive!""",Croatian
"(19:31) Meribaal reče kralju: ""Neka uzme i sve, kad se moj gospodar  kralj sretno vratio u svoj dom!""",Croatian
(19:32) I Barzilaj Gileađanin dođe iz Rogelima i nastavi s kraljem  da ga isprati preko Jordana.,Croatian
"(19:33) Barzilaj bijaše vrlo star, bilo  mu je osamdeset godina. Pribavljao je kralju opskrbu dok je boravio  u Mahanajimu jer bijaše vrlo imućan čovjek.",Croatian
"(19:34) Kralj reče Barzilaju:  ""Pođi sa mnom, ja ću te u tvojim starim danima uzdržavati kod  sebe u Jeruzalemu.""",Croatian
"(19:35) A Barzilaj odgovori kralju: ""A koliko  mi još godina života ostaje da idem s kraljem u Jeruzalem?",Croatian
(19:36) Sada  mi je osamdeset godina; mogu li još razlikovati što je dobro  a što zlo? Može li tvojem sluzi još goditi što jede i pije? Mogu  li još slušati glas pjevača i pjevačica? Zašto bi tvoj sluga  bio još na teret mome gospodaru kralju?,Croatian
"(19:37) Tvoj će sluga još  samo prijeći preko Jordana s kraljem, ali zašto bi mi kralj dao  takvu nagradu?",Croatian
"(19:38) Dopusti svome sluzi da se vrati, da umrem  u svom gradu kod groba svoga oca i svoje majke. Ali evo tvoga  sluge Kimhama, neka ide dalje s mojim gospodarom kraljem, pa  njemu učini što je dobro u tvojim očima!""",Croatian
"(19:39) Kralj odgovori: ""Neka onda Kimham ide sa mnom dalje,  a ja ću mu učiniti što bude tebi drago i što god me zamoliš sve  ću mu učiniti za tebe.""",Croatian
"(19:40) Kad je sav narod prešao preko Jordana, prijeđe i kralj, poljubi Barzilaja i blagoslovi ga, potom se ovaj vrati u svoje  mjesto.",Croatian
"(19:41) Kralj nastavi put u Gilgal, a Kimham iđaše s njim. Kralja  je pratio sav narod Judin i polovina naroda Izraelova.",Croatian
"(19:42) Uto  svi Izraelci dođu pred kralja i upitaju ga: ""Zašto te naša braća  Judejci ukradoše i zašto prevedoše preko Jordana našega kralja  i njegov dom i sve Davidove ljude s njim?""",Croatian
"(19:43) A Juda odgovori  Izraelu: ""Kralj je meni rod. Zašto si se ražestio zbog toga?  Jesam li jeo na kraljev račun? Ili sam si što prigrabio?""",Croatian
"(19:44) Tada  Izrael odgovori Judi ovako: ""Ja imam deset udjela na kralja i  prema tebi ja sam prvorođenac. Zašto si me, dakle, prezreo? Nije  li moja riječ bila prva kad je trebalo natrag dovesti moga kralja?""  Ali govor Judin bijaše tvrđi od govora Izraelova.",Croatian
"Ondje se slučajno našao opak čovjek po imenu Šeba, Bikrijev  sin, Benjaminovac. On zatrubi u rog i viknu: ""Mi nemamo udjela na Davidu ni baštine na Jišajevu sinu! Svaki svome šatoru, Izraele!""",Croatian
Tako svi Izraelci ostaviše Davida i pođoše za Bikrijevim  sinom Šebom; a Judejci prionuše uza svoga kralja i otpratiše  ga od Jordana do Jeruzalema.,Croatian
"Kad se David vratio u svoju palaču u Jeruzalem, uze deset  inoča koje je bio ostavio da čuvaju palaču i stavi ih da budu  čuvane. Brinuo im se za uzdržavanje, ali nije više išao k njima.  Tako su one živjele zatvorene do svoje smrti, kao udovice živoga  muža.",Croatian
"Potom kralj zapovjedi Amasi: ""Sazovi mi Judejce do tri  dana, a i ti da budeš ovdje!""",Croatian
"Amasa ode da sazove Judejce, ali se zadrža preko vremena koje mu bijaše odredio kralj.",Croatian
"Tada  David reče Abišaju: ""Sad će nam Bikrijev sin Šeba biti opasniji  nego Abšalom. Zato uzmi ljude svoga gospodara i pođi za njim  u potjeru da se ne domogne tvrdih gradova i ne izmakne nam iz  očiju!""",Croatian
"Za Abišajem krenu na put Joab, Kerećani, Pelećani  i svi junaci; oni iziđu iz Jeruzalema u potjeru za Bikrijevim  sinom Šebom.",Croatian
"Kad su bili kod velikoga kamena što je kod Gibeona, dođe Amasa prema njima. Joab imaše na sebi ratnu haljinu, a  preko nje imaše pripasan mač uz bedro, u koricama; ali mu se  mač iskliznu i pade.",Croatian
"Joab pozdravi Amasu: ""Jesi li mi dobro, brate?"" I desnom rukom uhvati za bradu Amasu da ga poljubi.",Croatian
"Amasa se nije obazirao na mač koji bijaše Joabu u ruci, i  on ga udari njim u trbuh i prosu mu utrobu na zemlju. Nije morao  ponoviti udarac i Amasa umrije. Joab sa svojim bratom Abišajem  nastavi potjeru za Bikrijevim sinom Šebom.",Croatian
"Jedan od Joabovih momaka osta na straži kod Amase i tu  je vikao: ""Kome je mio Joab i tko je za Davida neka slijedi Joaba!""",Croatian
"A Amasa ležao u krvi nasred puta. Videći onaj čovjek gdje  se ustavlja sav narod, odvuče Amasu s puta u polje i baci preko  njega kabanicu jer je vidio gdje se zaustavlja svatko tko naiđe  blizu njega.",Croatian
"Kad je Amasa bio uklonjen s puta, svi ljudi  pođoše za Joabom da gone Bikrijeva sina Šebu.",Croatian
Šeba je prošao kroza sva izraelska plemena sve do Abel  Bet Maake i svi Bikrani s njim. Skupiše se oni i pođoše za njim.,Croatian
Joab dođe i opsjede ga u Abel Bet Maaki. Dade nasuti nasip  oko grada. Sva vojska koja bijaše s Joabom navali potkopavati  zid da ga obori.,Croatian
"Tada se jedna mudra žena uspe na zid i povika  iz grada: ""Čujte! Čujte! Recite Joabu: 'Priđi ovamo, da govorim  s tobom!'""",Croatian
"Kad je prišao, upita žena: ""Jesi li ti Joab?""  On odgovori: ""Jesam."" A ona će: ""Poslušaj riječ sluškinje svoje!""  On odgovori: ""Slušam.""",Croatian
"Žena nastavi: ""Nekoć se govorilo ovako:  'Treba pitati u Abelu i u Danu",Croatian
"je li svršeno s onim što su  utvrdili vjernici u Izraelu.' Ti bi htio uništiti jedan grad, i to jedan od matičnih gradova u Izraelu. Zašto zatireš baštinu  Jahvinu?""",Croatian
"Joab odgovori ovako: ""Daleko, daleko bilo to od mene!  Ne želim ni zatirati ni razarati.",Croatian
"Ne radi se o tome, nego  je jedan čovjek iz Efrajimove gore, po imenu Šeba, Bikrijev sin, podigao ruku na kralja, na Davida. Predajte samo njega, pa ću  otići od grada!"" Žena odgovori Joabu: ""Dobro. Odmah će ti njegovu  glavu baciti preko zida!""",Croatian
"Žena se vrati u grad i progovori  svemu narodu kako joj je govorila njezina mudrost. I odsjekoše  glavu Bikrijevu sinu Šebi i baciše je Joabu. A on zapovjedi da  zatrube u rog te se raziđoše od grada, svaki u svoj kraj. A Joab  se vrati kralju u Jeruzalem.",Croatian
Joab je bio zapovjednik nad svom vojskom. Jojadin sin  Benaja bio je zapovjednik nad Kerećanima i Pelećanima.,Croatian
Adoram  je bio nadglednik nad radovima. Ahiludov sin Jošafat bio je pečatnik.,Croatian
Seraja je bio državni pisar. Sadok i Ebjatar bijahu svećenici.,Croatian
Uz to je Jairanin Ira bio zamjenik Davidov.,Croatian
"U dane Davidove vladaše jednom glad tri godine uzastopce.  David se obrati Jahvi, a Jahve mu odgovori: ""Na Šaulu i njegovu  domu leži krvna krivnja jer je pogubio Gibeonce.""",Croatian
"Tada kralj  sazva Gibeonce da ih pita. Ti Gibeonci nisu pripadali Izraelcima, nego su bili ostatak Amorejaca, kojima se Izraelci bijahu zakleli  zakletvom, ali je Šaul tražio da ih uništi u svojoj revnosti  za Izraelce i Judejce.",Croatian
"David, dakle, upita Gibeonce: ""Što da vam učinim i čime  da vam dadem zadovoljštinu da biste blagoslovili baštinu Jahvinu?""",Croatian
"Gibeonci odgovoriše: ""Ne tražimo mi ni srebra ni zlata od  Šaula i njegova doma, niti nam je stalo da se pogubi koji čovjek  u Izraelu."" David će im nato: ""Što reknete učinit ću za vas.""",Croatian
"A oni odgovoriše kralju: ""Čovjek koji nas je zatirao i  koji je smišljao da nas uništi, da nas ne bude nigdje u svemu  izraelskom području,",Croatian
"od njegovih potomaka neka nam se preda  sedam ljudi da ih objesimo pred Jahvom u Gibeonu na gori Jahvinoj.""  Kralj odvrati: ""Dat ću vam ih.""",Croatian
"Kralj poštedje Meribaala, sina Šaulova sina Jonatana,  zbog zakletve pred Jahvom koja ih je vezala, Davida i Jonatana, sina Šaulova.",Croatian
"Tako kralj uze oba sina Rispe, Ajine kćeri, koje je rodila Šaulu, Armonija i Meribaala, i svih pet sinova  Merabe, Šaulove kćeri, koje je rodila Adrielu, sinu Barzilajevu, iz Mehole.",Croatian
"Njih dade u ruke Gibeoncima, a oni ih objesiše  na gori pred Jahvom. Tako sva sedmorica poginuše zajedno, pogubljeni  prvih dana žetve, na početku ječmene žetve.",Croatian
"Rispa, Ajina kći, uze kostrijet i prostrije je za sebe  na stijeni od početka ječmene žetve sve dok nije kiša s neba  pala na mrtva tijela, i tako nije dala nebeskim pticama da se  spuštaju na njih danju ni poljskim zvijerima noću.",Croatian
"Kad su  Davidu javili što je učinila Ajina kći Rispa, Šaulova inoča,",Croatian
"ode David i uze Šaulove kosti i kosti njegova sina Jonatana  od stanovnika Jabeša Gileadskog, koji ih bijahu potajno odnijeli  s trga u Bet Šanu, gdje su ih objesili Filistejci u onaj dan  kad su Filistejci porazili Šaula na Gilboi.",Croatian
David prenese  odande Šaulove kosti i kosti njegova sina Jonatana pa ih združi  s kostima pogubljenih.,Croatian
"I ukopaše Šaulove kosti i kosti njegova  sina Jonatana s kostima pogubljenih u zemlji Benjaminovoj, u  Seli, u grobu Šaulova oca Kiša. Pošto izvršiše sve što je kralj  zapovjedio, Bog se smilova zemlji.",Croatian
Jednom opet nasta rat između Filistejaca i Izraelaca.  David ode u boj sa svojim ljudima te su se borili s Filistejcima  tako da se David umorio.,Croatian
"Išibenob, jedan od Rafinih potomaka, čije je koplje bilo teško tri stotine mjedenih šekela i koji  o pripasu imaše nov mač, hvastao se tada da će ubiti Davida.",Croatian
"Ali Davidu priskoči u pomoć Sarvijin sin Abišaj; udari on  Filistejca te ga ubi. Tada se Davidovi ljudi zakleše rekavši  Davidu: ""Nećeš više ići s nama u boj, da ne ugasiš svjetiljke  Izraelove!""",Croatian
"Poslije toga opet izbi rat s Filistejcima u Gobu; tada  je Hušanin Sibkaj pogubio Sipaja, jednoga od Rafinih potomaka.",Croatian
"Uz to nasta rat s Filistejcima u Gobu; tada je Jairov sin  Elhanan iz Betlehema pogubio Golijata Gitejca, koji je imao kopljaču  kao tkalačko vratilo.",Croatian
"Potom opet izbi rat u Gatu, gdje je bio neki čovjek visoka  rasta: imaše taj na svakoj ruci i nozi po šest prstiju, dakle  dvadeset i četiri; i on bijaše potomak Rafin.",Croatian
"Kad je počeo  ružiti Izraela, ubi ga Jonatan, sin Davidova brata Šimeja.",Croatian
"Ta četvorica bijahu potomci istoga Rafe iz Gata, a poginuše  od ruke Davidove i od ruku njegovih slugu.",Croatian
David upravi Jahvi riječi ove pjesme u dan kad ga je Jahve  izbavio iz ruku svih njegovih neprijatelja i iz ruke Šaulove.,Croatian
"Pjevao je: ""Jahve, hridino moja, utvrdo moja, spase moj;",Croatian
"Bože moj, pećino moja kojoj se utječem, štite moj, spasenje moje, tvrđavo moja! Ti me izbavljaš od nasilja.",Croatian
Zazvat ću Jahvu hvale predostojna i od dušmana bit ću izbavljen.,Croatian
"Valovi smrti okružiše mene, prestraviše me bujice pogubne,",Croatian
"Užad Podzemlja sputiše me, smrtonosne zamke padoše na me:",Croatian
"u nevolji zazvah Jahvu i Bogu svome zavapih. Iz svog Doma zov mi začu, i vapaj moj mu do ušiju doprije.",Croatian
"I zemlja se potrese i uzdrhta, uzdrmaše se temelji nebesa, pokrenuše se, jer On gnjevom planu.",Croatian
"Iz nosnica mu dim se diže, iz usta mu oganj liznu, ugljevlje živo od njega plamsa.",Croatian
"On nagnu nebesa i siđe, pod nogama oblaci mu mračni.",Croatian
Na keruba stade i poletje; na krilima vjetra zaplovi.,Croatian
"Ogrnu se mrakom kao koprenom, prekri se tamnim vodama i oblacima tmastim,",Croatian
od bljeska pred licem njegovim užga se ugljevlje plameno.,Croatian
"Jahve s neba zagrmje, Svevišnjega glas se ori.",Croatian
"Odape strijele i dušmane rasu, izbaci munje i na zemlju ih obori.",Croatian
"Morska dna se pokazaše, i temelji svijeta postaše goli od strašne prijetnje Jahvine, od olujna daha gnjeva njegova.",Croatian
"On pruži s neba ruku i mene prihvati, iz silnih voda on me izbavi.",Croatian
"Od protivnika moćnog mene oslobodi, od dušmana mojih jačih od mene.",Croatian
"Navališe na me u dan zlosretni, ali me Jahve zaštiti,",Croatian
"na polje prostrano izvede me, spasi me jer sam mu mio.",Croatian
"Po pravednosti mojoj Jahve mi uzvrati, po čistoći ruku mojih on me nagradi,",Croatian
"jer čuvah putove Jahvine, od Boga se svoga ne udaljih.",Croatian
"Odredbe njegove sve su mi pred očima, zapovijedi njegove nisam odbacio,",Croatian
"do srži odan njemu sam bio, čuvam se grijeha svakoga.",Croatian
"Jahve mi po pravdi mojoj vrati, čistoću ruku mojih vidje.",Croatian
"S prijateljem ti si prijatelj, poštenu poštenjem uzvraćaš.",Croatian
"S čovjekom čistim ti si čist, a lukavca izigravaš,",Croatian
jer narodu poniženu spasenje donosiš a ponižavaš oči ohole.,Croatian
"Jahve, ti moju svjetiljku užižeš, Bože, tminu moju obasjavaš:",Croatian
"s tobom udaram na čete dušmanske, s Bogom svojim preskačem zidine.",Croatian
"Savršeni su puti Gospodnji, i riječ je Jahvina ognjem kušana. on je štit svima, samo on, koji se k njemu utječu.",Croatian
Jer tko je Bog osim Jahve? Tko li je hridina osim Boga našega?,Croatian
"Taj Bog me snagom opasuje, stere mi put besprijekoran.",Croatian
"Noge mi dade brze ko u košute i postavi me na visine sigurne,",Croatian
ruke mi za borbu uvježba i mišice da luk mjedeni napinju.,Croatian
"Daješ mi štit svoj koji spasava, tvoja me brižljivost uzvisi.",Croatian
"Pouzdanje daješ mom koraku, i noge mi više ne posrću.",Croatian
"Pognah svoje dušmane i dostigoh, i ne vratih se dok ih ne uništih.",Croatian
"Obaram ih, ne mogu se dići, padaju, pod nogama mi leže.",Croatian
"Ti me opasa snagom za borbu, a protivnike moje meni podloži.",Croatian
"Ti dušmane moje u bijeg natjera, i rasprših one koji su me mrzili.",Croatian
"Vapiju u pomoć, nikog da pomogne, vapiju Jahvi - ne odaziva se.",Croatian
"Smrvih ih kao prah na vjetru, zgazih ih ko blato na putu.",Croatian
"Ti me §izbavÄi od bune u mom narodu, postavi me glavarom pogana, puk koji ne poznavah služi mi.",Croatian
"Svaki moj šapat pokorno on sluša. Sinovi tuđinci meni laskaju,",Croatian
sinovi tuđinski gube srčanost izlaze dršćuć iz svojih utvrda.,Croatian
"Živio Jahve! Blagoslovljena hridina moja! Neka se uzvisi Bog, spasenje moje!",Croatian
Bog koji mi daje osvetu i narode meni pokorava.,Croatian
"Od dušmana me mojih izbavljaš i nad protivnike me moje izdižeš, ti mene od čovjeka silnika spasavaš.",Croatian
"Zato te slavim, Jahve, među pucima i psalam pjevam tvome Imenu:",Croatian
"umnožio si pobjede kralju svojemu, pomazaniku svome milost si iskazao, Davidu i potomstvu njegovu navijeke.""",Croatian
"Ovo su posljednje Davidove riječi: ""Riječ Davida, sina Jišajeva, riječ čovjeka koji je bio visoko uzdignut, pomazanika Boga Jakovljeva, pjevača pjesama Izraelovih:",Croatian
"Jahvin duh govori po meni, njegova je riječ na mom jeziku.",Croatian
"Reče mi Jakovljev Bog, reče mi Izraelova hrid: Tko vlada ljudima pravedno, i tko vlada u strahu Božjemu,",Croatian
"taj je kao jutarnja svjetlost kad ograne sunce, jutro bez oblaka, na kojem se svjetluca zemaljska trava poslije kiše.",Croatian
"Da, moja kuća stoji čvrsto pred Bogom: on je učinio vječan Savez sa mnom, u svemu dobro uređen i utvrđen. Da, on će dati da napreduje sve moje spasenje i svaka moja želja.",Croatian
"Belijalovi ljudi svi su kao trnje u pustinji, jer ih nitko ne hvata rukom.",Croatian
"Nitko ih se ne dotiče, osim gvožđem i kopljačom, i potpuno se spaljuju u ognju.""",Croatian
"Ovo su imena Davidovih junaka: Išbaal, Hakmonac, prvak  među trojicom; on je zavitlao svojim kopljem protiv osam stotina  i pobio ih najedanput.",Croatian
"Za njim dolazi Eleazar, sin Dodonov, Ahoašanin, jedan od trojice junaka; on je bio s Davidom kod  Pas Damina kad su se ondje skupili Filistejci za boj, a Izraelci  se povukli pred njima.",Croatian
"Ali se on čvrsto držao i udarao Filistejce  dok mu se ruka nije ukočila i ostala kao prirasla uz mač. Jahve  je dao veliku pobjedu u onaj dan, pa se vojska vratila za Eleazarom, ali samo da pokupi plijen.",Croatian
"Za njim dolazi Šama, sin Elin, Hararac; kad su se Filistejci skupili u Lehiju, bijaše polje  puno leće, a vojska je bila pobjegla ispred Filistejaca.",Croatian
Tada  je on stao usred polja i obranio ga i potukao Filistejce. Tako  je Jahve dao veliku pobjedu.,Croatian
Trojica između tridesetorice jednom su krenula na put  i o početku žetve došla k Davidu u Adulamsku pećinu kad jedna  filistejska četa bijaše utaborena u Refaimskoj dolini.,Croatian
"David  je tada bio u svojoj kuli, a filistejska je posada bila tada  u Betlehemu.",Croatian
"David uzdahnu: ""O, kad bi me tko napojio vodom  iz betlehemskoga studenca što je kod vrata?""",Croatian
"Tada ta tri  junaka prodriješe kroz filistejski tabor i, zahvativši vode iz  betlehemskog studenca što je kod vrata, donesoše je i dadoše  Davidu. Ali je David ne htjede piti, nego je proli kao ljevanicu  Jahvi",Croatian
"govoreći: ""Ne dao mi Jahve da to učinim! Zar da pijem  krv ovih ljudi? TÓa izlažući život pogibli, donijeli su vode!""  I nije htio piti. To su, eto, učinila ta tri junaka.",Croatian
"Abišaj, Joabov brat a sin Sarvijin, bio je vojvoda nad  tridesetoricom. On je zavitlao kopljem na tri stotine, pobio  ih i proslavio se među tridesetoricom.",Croatian
"On se odlikovao među  tridesetoricom i postao njihov glavar, ali nije dostigao trojice.",Croatian
"Jojadin sin Benaja, junak iz Kabseela, bogat junačkim  djelima, ubio je dva sina Ariela iz Moaba; on je jednoga snježnog  dana sišao i ubio lava usred jame.",Croatian
"Ubio je i nekog Egipćanina, čovjeka golema stasa. Egipćanin je imao koplje u ruci, a on  izišao preda nj sa štapom: istrgavši Egipćaninu koplje iz ruke, ubi ga njegovim kopljem.",Croatian
To je učinio Jojadin sin Benaja  i proslavio se među tridesetoricom junaka.,Croatian
"Bio je najznamenitiji  među tridesetoricom, ali one prve trojice nije dostigao; David  ga postavi za zapovjednika svoje tjelesne straže.",Croatian
"Asahel, brat Joabov, bio je među tridesetoricom. Zatim:  Elhanan, sin Dodonov, iz Betlehema;",Croatian
Šama iz Haroda; Elika  iz Haroda;,Croatian
"Heles iz Peleta; Ira, sin Ikešev, iz Tekoe;",Croatian
Abiezer  iz Anatota; Sibekaj iz Huše;,Croatian
Salmon iz Ahoha; Mahraj iz Netofe;,Croatian
"Heled, sin Baanin, iz Netofe; Itaj, sin Ribajev, iz Gibeje  sinova Benjaminovih;",Croatian
Benaja iz Pireatona; Hidaj od Gaaških  potoka;,Croatian
Abibaal iz Bet Haarabe; Azmavet iz Bahurima;,Croatian
"Eljahba  iz Šaalbona; Jašen, sin Jonatanov;",Croatian
"Šama iz Harara; Ahiam, sin Šararov, iz Arara;",Croatian
"Elifelet, sin Ahasbajev, iz Bet Maake;  Eliam, sin Ahitofelov, iz Gilona;",Croatian
Hesraj iz Karmela; Paaraj  iz Araba;,Croatian
"Jigeal, sin Natanov, iz Sobe; Bani iz Gada;",Croatian
"Selek  Amonac; Nahraj iz Beerota, štitonoša Sarvijina sina Joaba;",Croatian
Ira  iz Jatira; Gareb iz Jatira;,Croatian
Urija Hetit. Svega trideset i  sedam.,Croatian
"Još je jednom srdžba Jahvina planula na Izraelce te potakla  Davida protiv njih govoreći: ""Idi, izbroj Izraelce i Judejce!""",Croatian
"I kralj zapovjedi Joabu i vojvodama koji bijahu s njim: ""Obiđite  sva Izraelova plemena od Dana do Beer Šebe i popišite narod da  znam koliko ima naroda.""",Croatian
"Joab odgovori kralju: ""Neka Jahve, tvoj Bog, dade svome narodu još sto puta ovoliko koliko ga je  sada i neka to još vidi svojim očima moj gospodar kralj, ali  zašto moj gospodar kralj ima takvu želju?""",Croatian
Ali kraljeva riječ bijaše jača od Joabove i od riječi  vojvoda njegove vojske. Tako Joab i vojvode odoše ispred kralja  da popišu izraelski narod.,Croatian
Prijeđoše oni preko Jordana i počeše kod Aroera i kod  grada što leži usred doline i krenuše odande prema Gaditima i  prema Jazeru.,Croatian
"Potom dođoše u Gilead i u zemlju Hetita, u Kadeš;  zatim stigoše u Dan, a iz Dana skrenuše prema Sidonu.",Croatian
"Zatim  dođoše do tvrđave Tira i u sve gradove Hivijaca i Kanaanaca i  završiše svoj put u Negebu Judinu, u Beer Šebi.",Croatian
"Prošavši svu zemlju, vratiše se poslije devet mjeseci  i dvadeset dana u Jeruzalem.",Croatian
"Joab dade kralju popis naroda:  Izraelaca bijaše osam stotina tisuća ratnika vičnih maču, a Judejaca  pet stotina tisuća ljudi.",Croatian
"Poslije toga Davida zapeče savjest što je dao brojiti  narod pa reče Jahvi: ""Veoma sam sagriješio što sam to učinio!  Ali, Jahve, oprosti tu krivicu sluzi svome, jer sam vrlo ludo  radio.""",Croatian
"Kad je David ujutro ustao, već je Jahvina riječ bila  došla proroku Gadu, Davidovu vidiocu:",Croatian
"""Idi i kaži Davidu:  Ovako govori Jahve: 'Troje stavljam preda te, izaberi jedno od  toga da ti učinim!'""",Croatian
"Gad tako dođe Davidu i javi mu ovo: ""Hoćeš li da dođu  tri gladne godine na tvoju zemlju, ili da tri mjeseca bježiš  pred svojim neprijateljem koji će te goniti, ili da bude tri  dana kuga u tvojoj zemlji? Sada promisli i gledaj što da odgovorim  onome koji me poslao!""",Croatian
"David odgovori Gadu: ""Na velikoj sam muci! Ali neka padnemo  u ruke Jahvine, jer je veliko njegovo milosrđe, a u ljudske ruke  neka ne zapadnem!""",Croatian
"David, dakle, izabra kugu. Bilo je upravo vrijeme pšenične žetve. Jahve pusti kugu na  Izraela od jutra pa do određenoga vremena; i pomor udari na narod  i pomrije sedamdeset tisuća ljudi od Dana do Beer Šebe.",Croatian
"Kad  je anđeo pružio svoju ruku na Jeruzalem da ga uništi, sažali  se Jahvi zbog toga zla, pa reče anđelu koji je ubijao narod:  ""Dosta je sada! Povuci svoju ruku!"" A Jahvin je anđeo bio upravo  kod gumna Araune Jebusejca.",Croatian
"Kad David vidje anđela koji je  ubijao narod, zavapi Jahvi: ""Evo, ja sam sagriješio, ja sam učinio  zlo! A oni, ovce, što su skrivili? Neka tvoja ruka padne na mene  i na moju obitelj!""",Croatian
"Istoga dana dođe Gad k Davidu i reče mu: ""Idi i podigni  Jahvi žrtvenik na gumnu Araune Jebusejca!""",Croatian
"I ode David po  Gadovoj riječi, kako mu je zapovjedio Jahve.",Croatian
"Kad Arauna pogleda, opazi kralja i njegove dvorane gdje idu prema njemu. Arauna  iziđe i pokloni se kralju licem do zemlje.",Croatian
"Arauna upita:  ""Zašto je moj gospodar kralj došao svome sluzi?"" A David odgovori:  ""Da kupi od tebe ovo gumno, da sagradi žrtvenik Jahvi, kako bi  prestao pomor u narodu.""",Croatian
"Arauna reče Davidu: ""Neka ga uzme moj gospodar kralj  i neka žrtvuje ono što je u njegovim očima dobro! Evo goveda  za paljenicu, mlatilice, i volujske opreme za drvo!",Croatian
"Sve to  sluga moga gospodara kralja poklanja kralju!"" Još reče Arauna  kralju: ""Jahve, Bog tvoj, neka ti bude milostiv!""",Croatian
"Ali kralj odgovori Arauni: ""Ne, nego hoću da kupim od  tebe i da platim; neću prinositi Jahvi, svome Bogu, paljenica  koje su mi poklonjene."" I tako David kupi ono gumno i goveda za pedeset srebrnih  šekela.",Croatian
Ondje David sagradi žrtvenik Jahvi i prinese paljenice  i pričesnice. Tada se Jahve smilova zemlji i presta pomor u Izraelu.,Croatian
"Kralj David bijaše ostario i odmakao u godinama; premda su  ga pokrivali mnogim pokrivačima, nije se mogao ugrijati.",Croatian
"Tada  mu rekoše njegove sluge: ""Trebalo bi potražiti za gospodara mladu  djevojku koja bi dvorila kralja i služila mu: kad bude spavala  na njegovu krilu, to će ugrijati kralja gospodara.""",Croatian
"Potražiše, dakle, lijepu djevojku po svoj zemlji izraelskoj; i nađoše Abišagu  Šunamku te je dovedoše kralju.",Croatian
"Djevojka je bila izvanredno  lijepa; njegovala je kralja i služila mu, ali je on ne upozna.",Croatian
"Uto se Adonija, sin Hagitin, pooholi i pomisli: ""Ja ću  biti kralj!"" Zato nabavi sebi kola i konjanika i pedeset ljudi  koji su išli pred njim.",Croatian
"Njegov ga otac za svoga života nikad  nije ukorio niti ga kad upitao: ""Zašto tako činiš?"" Bio je, osim  toga, stasit i lijep, a mati ga rodila poslije Abšaloma.",Croatian
"On  se dogovarao s Joabom, sinom Sarvijinim, i sa svećenikom Ebjatarom, pa se obojica priključiše Adoniji.",Croatian
"Ali svećenik Sadok i Jojadin  sin Benaja, prorok Natan, Šimej i Rei i junaci Davidovi ne pristadoše  uz Adoniju.",Croatian
"Jednom nakla Adonija ovaca, volova i tovljene  teladi za žrtvu kod Zoheledskog kamena, blizu izvora Rogela,  te pozva svu svoju braću, sinove kraljeve, i sve Judejce u kraljevoj  službi;",Croatian
"ali ne pozva proroka Natana, ni Benaje, ni ostalih  junaka, a ni svoga brata Salomona.",Croatian
"Tada reče Natan Bat-Šebi, majci Salomonovoj: ""Zar nisi  čula da je Adonija, sin Hagitin, postao kraljem, a da David,  naš gospodar, o tome i ne zna?",Croatian
Dođi da te savjetujem kako  bi mogla spasiti život svoj i svoga sina Salomona.,Croatian
"Hajde, otiđi kralju Davidu i reci mu: 'Zar se nisi ti, gospodaru moj  kralju, zakleo svojoj službenici govoreći: Tvoj sin Salomon kraljevat  će poslije mene, i on će sjediti na mome prijestolju! Kako sada  Adonija posta kraljem?'",Croatian
"I dok ti budeš ondje i razgovorala  se s kraljem, doći ću ja za tobom i potvrditi tvoje riječi.""",Croatian
Bat-Šeba ode kralju u odaje - a on je bio vrlo star i  Abišaga Šunamka služila mu.,Croatian
"Pokloni mu se Bat-Šeba i pade  ničice pred kraljem, a kralj upita: ""Što želiš?""",Croatian
"Ona mu odgovori:  ""Gospodaru, ti si se zakleo službenici svojoj Jahvom, Bogom svojim:  'Tvoj sin Salomon kraljevat će poslije mene, on će sjesti na  moje prijestolje.'",Croatian
"A sada je, evo, Adonija postao kraljem, a ti, kralju, gospodaru moj, ništa o tome i ne znaš!",Croatian
"Naklao  je on mnogo volova, tovljene teladi i ovaca za žrtvu i pozvao  je sve sinove kraljeve, svećenika Ebjatara i vojskovođu Joaba, ali slugu tvoga Salomona nije pozvao.",Croatian
"U tebe su sada, gospodaru  moj i kralju, uprte oči svega Izraela da mu ti objaviš tko će  te naslijediti na tvome prijestolju, kralju, gospodaru moj.",Croatian
"Inače, čim počine kralj, gospodar moj, kraj svojih otaca, ja i moj  sin Salomon bit ćemo krivci.""",Croatian
"Dok je ona još govorila s kraljem, dođe prorok Natan.",Croatian
"Javiše kralju: ""Ovdje je prorok Natan."" On uđe kralju i pade  ničice pred njim.",Croatian
"Natan reče: ""Gospodaru moj i kralju, jesi  li ti odredio: 'Adonija će kraljevati poslije mene i sjedit će  na mome prijestolju?'",Croatian
"Jer evo danas je sišao i naklao volova, ugojene teladi i ovaca za žrtvu i pozvao je sve sinove kraljeve, vojskovođe i svećenika Ebjatara; eno ih gdje jedu i piju s njim  i kliču: 'Živio kralj Adonija!'",Croatian
"Ali mene, tvoga slugu, svećenika  Sadoka, a ni Benaju, sina Jojadina, ni tvoga slugu Salomona nije  pozvao.",Croatian
"Zar se to dogodilo s voljom gospodara moga kralja, a da nisi obavijestio svoga vjernog sluge tko će biti nasljednik  na prijestolju gospodara moga kralja?""",Croatian
"Tada progovori David i reče: ""Pozovite mi Bat-Šebu!""  Ona dođe kralju i stupi preda nj.",Croatian
"Kralj se tada zakle: ""Tako  mi Jahve živoga koji me izbavio iz svih nevolja!",Croatian
"Danas ću  ti ispuniti kako sam ti se zakleo Jahvom, Bogom Izraelovim: tvoj  će sin Salomon kraljevati poslije mene, on će sjediti na mome  prijestolju!""",Croatian
"Nato se nakloni Bat-Šeba licem do zemlje, pokloni se  pred kraljem i reče: ""Neka vječno živi gospodar moj kralj David!""",Croatian
"A kralj David reče: ""Pozovite mi svećenika Sadoka, proroka  Natana i Benaju, sina Jojadina."" I dođoše oni pred kralja,",Croatian
"a on im reče: ""Uzmite sluge  svoga gospodara sa sobom, posadite moga sina Salomona na moju  mazgu i odvedite ga do Gihona.",Croatian
Ondje neka ga svećenik Sadok  i prorok Natan pomažu za kralja nad Izraelom. Zatrubite tada  i obznanite: 'Živio kralj Salomon!',Croatian
"Zatim se uspnite amo  s njim i neka uđe i sjedne na moje prijestolje i neka kraljuje  mjesto mene, jer moja je volja: on neka bude glava nad Izraelom  i nad Judom.""",Croatian
"Benaja, sin Jojadin, reče kralju: ""Amen - tako neka bude!  To je i riječ Jahve, Gospodara kraljeva!",Croatian
"Kao što je Jahve  bio s mojim gospodarem kraljem, tako neka bude i sa Salomonom!  Neka uzvisi prijestolje njegovo još više nego prijestolje kralja  Davida, gospodara moga!""",Croatian
"Svećenik Sadok, prorok Natan, Jojadin sin Benaja, Kerećani  i Pelećani siđoše i posadiše Salomona na kraljevu mazgu i odvedoše  ga na Gihon.",Croatian
"Svećenik Sadok donese iz Šatora rog s uljem  i pomaza Salomona. Tada odjeknuše trube i sav narod povika: ""Živio  kralj Salomon!""",Croatian
I sav narod pođe za njim gore i sviraše puk  u svirale i klicaše tako da se sva zemlja tresla.,Croatian
"Čuo to Adonija i svi njegovi uzvanici. Baš su bili pri  kraju gozbe. I Joab je čuo trube pa upita: ""Čemu ta buka u gradu?""",Croatian
"Dok je on još govorio, stiže Jonatan, sin svećenika Ebjatara, i Adonija mu reče: ""Ti si valjan čovjek, zacijelo nosiš dobru  vijest!""",Croatian
"Jonatan odgovori: ""Jest, naš gospodar, kralj David, učinio  je Salomona kraljem!",Croatian
"Kralj je poslao s njim svećenika Sadoka, proroka Natana i Jojadina sina Benaju, i Kerećane i Pelećane.  Oni ga posadiše na kraljevu mazgu,",Croatian
"i svećenik Sadok i prorok  Natan pomazaše ga na Gihonu za kralja. Zatim su sišli radosno  kličući, i sav je grad uzavreo; to je buka koju ste čuli.",Croatian
Još  više: Salomon je već sjeo na kraljevsko prijestolje,Croatian
i došle  su sluge kraljeve čestitati našem gospodaru kralju Davidu govoreći:  'Neka Bog tvoj proslavi ime Salomonovo više od imena tvoga i  prijestolje njegovo uzvisi više od tvoga.' Kralj se tada poklonio  na svojoj postelji,Croatian
"i ovako rekao: 'Neka je blagoslovljen  Jahve, Bog Izraelov, koji mi dade danas da mogu vidjeti svojim  očima jednoga od mojih kako sjedi na mome prijestolju.'""",Croatian
"Svi uzvanici Adonijini, uplašeni, ustadoše od stola i  raziđoše se svaki svojim putem.",Croatian
"Adonija pak, u strahu od  Salomona, usta i ode te se uhvati za rogove žrtvenika.",Croatian
"Javiše  Salomonu: ""Gle, Adonija se uplašio kralja Salomona i eno se drži  za rogove žrtvenika govoreći: 'Neka mi se danas kralj Salomon  zakune da neće sluge svoga mačem pogubiti.'""",Croatian
"Salomon reče nato: ""Ako se pokaže poštenim čovjekom,  neće mu ni vlas s glave pasti na zemlju; a nađe li se u zlu,  poginut će.""",Croatian
"Tada zapovjedi Salomon da ga odmaknu od žrtvenika;  on dođe i pade ničice pred Salomonom, koji mu reče: ""Pođi svome  domu!""",Croatian
"Kad su se dani Davidovi približavali svome svršetku, zapovjedi  David svome sinu Salomonu:",Croatian
"""Sada polazim na put sviju smrtnika.  Ti budi hrabar i pokaži se čovjekom!",Croatian
"Slušaj naredbe Jahve, Boga svoga, idi njegovim stazama, drži se njegovih zakona, zapovijedi, naredaba i njegovih pouka, kako je napisano u Zakonu Mojsijevu, da bi uspio u svemu što poduzmeš i svagdje kamo se okreneš;",Croatian
"da bi Jahve ispunio svoje obećanje koje mi je dao: 'Ako sinovi  tvoji budu pazili na svome putu, vjerno hodeći preda mnom, svim  srcem svojim i svom dušom svojom, uvijek će jedan od njih sjediti  na prijestolju Izraelovu.'",Croatian
"I sam znaš što mi je učinio Joab, sin Sarvijin, kako je  učinio obojici vojskovođa Izraelovih: Abneru, sinu Nerovu, i  Amasi, sinu Jeterovu, kad ih je ubio i time prolio krv u miru  kao u ratu te omastio krvlju pojas oko bokova svojih i obuću  na nogama svojim.",Croatian
Ti postupi po svom razboru i ne daj da mu  sijeda kosa mirno počine u Podzemlju.,Croatian
A sinovima Barzilaja  Gileađanina vrati ljubav: neka budu među onima koji jedu za tvojim  stolom jer su mi pomogli kad sam bježao pred tvojim bratom Abšalomom.,Croatian
"Pred sobom imaš Šimeja, sina Gerina, Benjaminovca iz Bahurima, koji me užasnim kletvama proklinjao onoga dana kad sam bježao  u Mahanajim. Ali mi je on sišao u susret na Jordan i zakleh mu  se Jahvom: 'Neću te pogubiti mačem.'",Croatian
"Ali mu ti toga ne opraštaj, jer si čovjek razborit, i već ćeš znati kako treba da postupiš  te mu sijedu kosu s krvlju u Podzemlje spremiš.""",Croatian
I potom počinu David kraj otaca svojih i bi pokopan u  Davidovu gradu.,Croatian
"David je kraljevao nad Izraelom četrdeset  godina: u Hebronu je kraljevao sedam godina, u Jeruzalemu je  kraljevao trideset i tri godine.",Croatian
"Salomon sjede na prijestolje Davida, svoga oca, i njegova  se vlast veoma učvrsti.",Croatian
"Ali Adonija, sin Hagitin, dođe Bat-Šebi, majci Salomonovoj, i pade ničice pred njom. Ona ga upita: ""Je li miroljubiv tvoj  dolazak?"" On odgovori: ""Jest, miroljubiv je.""",Croatian
"I nastavi:  ""Imam ti nešto reći."" Ona reče: ""Govori.""",Croatian
"Tada će on: ""Znaš  i sama da je kraljevstvo pripadalo meni i da je sav Izrael očekivao  da ću ja biti kralj. Ali mi je kraljevstvo izmaklo i pripalo  je mome bratu, jer mu ga je Jahve namijenio.",Croatian
"Ja te sada samo  jedno molim: nemoj me odbiti."" Ona reče: ""Govori.""",Croatian
"A on nastavi:  ""Reci, molim te, kralju Salomonu - jer tebe neće odbiti - neka  mi dade za ženu Abišagu Šunamku!""",Croatian
"A Bat-Šeba odgovori: ""Dobro, govorit ću kralju o tebi.""",Croatian
"Kada dakle uđe Bat-Šeba kralju Salomonu da govori o Adoniji, ustade kralj i pođe joj u susret, pokloni se pred njom, zatim  sjede na svoje prijestolje i zapovjedi te namjestiše sjedalicu  za kraljicu majku, i ona mu sjede s desne strane.",Croatian
"Tada mu  reče: ""Nešto bih zaiskala od tebe, nemoj me odbiti."" Kralj joj  odgovori: ""Traži, majko, jer te neću odbiti.""",Croatian
"Ona nastavi:  ""Neka se dade Abišaga Šunamka tvome bratu Adoniji za ženu.""",Croatian
"Kralj  Salomon odgovori i reče svojoj majci: ""Zašto tražiš Abišagu Šunamku  za Adoniju? Traži odmah i kraljevstvo za njega! Jer on je moj  stariji brat, a uz njega je svećenik Ebjatar i Joab, sin Sarvijin!""",Croatian
"Tada se kralj Salomon zakle Jahvom: ""Neka mi Bog učini ovo  zlo i neka mi doda drugo ako Adonija nije to izrekao danas po  cijenu svoga života!",Croatian
"Živoga mi Jahve, koji me potvrdio i  posadio na prijestolje oca moga Davida i koji mi je dao dom kako  je obećao: još danas će Adonija umrijeti.""",Croatian
"I kralj Salomon posla Benaju, sina Jojadina, koji ga  udari te Adonija umrije.",Croatian
"Svećeniku Ebjataru kralj zatim naredi: ""Idi u Anatot  na svoj posjed. Zaslužio si smrt, ali te neću pogubiti danas  jer si nosio Jahvin Kovčeg pred ocem mojim Davidom i podijelio  si sve patnje s mojim ocem.""",Croatian
I Salomon isključi Ebjatara  iz svećenstva Jahvina da tako ispuni Jahvinu riječ koju je izrekao  protiv doma Elijeva u Šilu.,Croatian
"Kada je glas stigao Joabu - Joab bijaše pristao uz Adoniju, premda se nije priključio Abšalomu - on uteče u Šator Jahvin  i uhvati se za rogove žrtvenika.",Croatian
"I dojaviše kralju Salomonu:  ""Joab je pobjegao u Šator Jahvin, eno ga pokraj žrtvenika."" Tada  Salomon poruči Joabu: ""Što se držiš žrtvenika?"" Joab odgovori:  ""Uplašio sam se tebe i pobjegao sam pred Jahvu."" Tada Salomon  naredi Benaji, sinu Jojadinu: ""Idi i ubij ga!""",Croatian
"Benaja ode u Šator Jahvin i reče Joabu: ""Po naredbi kraljevoj:  iziđi!"" On odgovori: ""Neću, želim ovdje umrijeti!"" Benaja javi  kralju: ""Eto što mi je rekao Joab i što mi je odgovorio.""",Croatian
"Kralj mu reče: ""Učini kako je rekao: ubij ga, zatim pokopaj.  Tako ćeš danas skinuti s mene i doma oca moga nevinu krv koju  je Joab prolio.",Croatian
"Jahve će učiniti da krv njegova padne na  njegovu glavu, jer je ubio dva čovjeka pravednika i bolja od  sebe; ubio ih je mačem bez znanja moga oca Davida: Abnera, sina  Nerova, vođu vojske Izraelove, i Amasu, sina Jeterova, vojvodu  judejskoga.",Croatian
"Neka njihova krv padne na glavu Joaba i njegova  potomstva dovijeka, a Davidu, njegovu potomstvu, vladalačkoj  kući i prijestolju neka od Jahve bude trajan mir.""",Croatian
"I ode Benaja, sin Jojadin, obori se na Joaba i usmrti  ga. Pokopali su Joaba u njegovu domu u pustinji.",Croatian
"Mjesto njega  postavi kralj na čelo vojske Benaju, sina Jojadina, a na mjesto  Ebjatara postavi svećenika Sadoka.",Croatian
"Salomon pozva Šimeja i reče mu: ""Sagradi sebi kuću u  Jeruzalemu: tu stanuj, i nikamo odatle ne izlazi.",Croatian
"Onoga dana  kad iziđeš i prijeđeš potok Kidron, znaj dobro da ćeš umrijeti.  Krv tvoja na glavu tvoju.""",Croatian
"Šimej odgovori kralju: ""Dobro.  Kako moj gospodar kralj kaže, tako će učiniti sluga tvoj."" I  Šimej dugo življaše u Jeruzalemu.",Croatian
"Ali poslije tri godine dogodi se te Šimeju pobjegoše  dvojica slugu k Akišu, sinu Maakinu, kralju gatskom. I dojaviše  Šimeju: ""Eno ti slugu u Gatu.""",Croatian
"Tada usta Šimej, osedla magarca  i ode u Gat, k Akišu, da traži svoje sluge. I vratio se Šimej  i doveo svoje sluge iz Gata.",Croatian
"I javiše Salomonu: ""Šimej otišao  iz Jeruzalema u Gat i vratio se.""",Croatian
"Kralj pozva Šimeja i reče mu: ""Nisam li ti se zakleo  Jahvom i strogo te opomenuo: 'Onoga dana kad budeš izišao i pošao  bilo kamo, znaj dobro da ćeš umrijeti!' A ti si mi tada odgovorio:  'Dobra je riječ koju sam čuo.'",Croatian
"Zašto nisi održao zakletvu  Jahvinu i zapovijed koju sam ti dao?""",Croatian
"Još reče kralj Šimeju:  ""Ti znaš sve zlo koje si učinio mome ocu Davidu. Tvoje je srce  toga svjesno. Jahve neka učini da se tvoja zloća obori na tvoju  glavu.",Croatian
"A blagoslovljen je kralj Salomon, i prijestolje će  Davidovo biti čvrsto pred Jahvom dovijeka.""",Croatian
"I zapovjedi kralj Benaji, sinu Jojadinu, te on iziđe  i udari Šimeja i tako Šimej umrije. Tako se učvrstilo kraljevstvo u ruci Salomonovoj.",Croatian
"Salomon se sprijatelji s faraonom, kraljem egipatskim: oženi  se kćerju faraonovom i uvede je u Davidov grad dokle ne dovrši  gradnju svoga dvora, Hrama Jahvina i zidova oko Jeruzalema.",Croatian
"Narod  je pak prinosio žrtve na uzvišicama, jer još nije bio sagrađen  do toga vremena dom imenu Jahvinu.",Croatian
"A Salomon je ljubio Jahvu:  ravnao se prema naredbama svoga oca Davida, samo je prinosio  klanice i kađenice na uzvišicama.",Croatian
"Kralj ode u Gibeon da prinese žrtvu, jer ondje bijaše  najveća uzvišica. Salomon prinese tisuću paljenica na tom žrtveniku.",Croatian
"U Gibeonu se Jahve javi Salomonu noću u snu. Bog reče: ""Traži  što da ti dadem.""",Croatian
"Salomon odgovori: ""Veoma si naklon bio svome  sluzi Davidu, mome ocu, jer je hodio pred tobom u vjernosti,  pravednosti i poštenju srca svoga; i sačuvao si mu tu veliku  milost i dao si da jedan od njegovih sinova sjedi na njegovu  prijestolju.",Croatian
"Sada, o Jahve, Bože moj, ti si učinio kraljem  slugu svoga na mjesto moga oca Davida, a ja sam još sasvim mlad  te još ne znam vladati.",Croatian
"Tvoj je sluga usred naroda koji si  izabrao; naroda brojnog, koji se ne da izbrojiti ni popisati.",Croatian
"Podaj svome sluzi pronicavo srce da može suditi tvom narodu, razlikovati dobro od zla, jer tko bi mogao upravljati tvojim  narodom koji je tako velik!""",Croatian
Bijaše milo Jahvi što je Salomon to zamolio.,Croatian
"Zato  mu Jahve reče: ""Jer si to tražio, a nisi iskao ni duga života, ni bogatstva, ni smrti svojih neprijatelja, nego pronicavost  u prosuđivanju pravice,",Croatian
"evo ću učiniti po riječima tvojim:  dajem ti srce mudro i razumno, kakvo nije imao nitko prije tebe  niti će ga imati itko poslije tebe,",Croatian
ali ti dajem i što nisi  tražio: bogatstvo i slavu kakve nema nitko među kraljevima.,Croatian
"I  ako budeš stupao mojim putovima i budeš se držao mojih zakona  i zapovijedi, kao što je činio tvoj otac David, umnožit ću tvoje  dane.""",Croatian
"Salomon se probudi, i gle: bijaše to san. On se vrati  u Jeruzalem i stade pred Kovčeg saveza Jahvina; prinese paljenice  i žrtve pričesnice i priredi gozbu svim slugama svojim.",Croatian
Tada dođoše dvije bludnice kralju i stadoše preda nj.,Croatian
"I reče jedna žena: ""Dopusti, gospodaru moj! Ja i ova žena  u istoj kući živimo i ja sam rodila kraj nje u kući.",Croatian
A trećega  dana poslije moga porođaja rodi i ova žena. Bile smo zajedno  i nikoga stranog s nama; samo nas dvije u kući.,Croatian
Jedne noći  umrije sin ove žene jer bijaše legla na njega.,Croatian
"I ustade ona  usred noći, uze moga sina o boku mojem, dok je tvoja sluškinja  spavala, i stavi ga sebi u naručje, a svoga mrtvog sina stavi  kraj mene.",Croatian
"A kad ujutro ustadoh da podojim svoga sina, gle:  on mrtav! I kad sam pažljivije pogledala, razabrah: nije to moj  sin koga sam ja rodila!""",Croatian
"Tada reče druga žena: ""Ne, nije tako. Moj je sin onaj  živi, a tvoj je onaj koji je mrtav!"" A prva joj odvrati: ""Nije  istina! Tvoj je sin onaj koji je mrtav, a moj je onaj koji živi!""  I tako se prepirahu pred kraljem.",Croatian
"A kralj onda progovori: ""Ova kaže: 'Ovaj živi moj je  sin, a onaj mrtvi tvoj'; druga pak kaže: 'Nije, nego je tvoj  sin mrtav, a moj je onaj živi.'",Croatian
"Donesite mi mač!"" naredi  kralj. I donesoše mač pred kralja,",Croatian
"a on reče: ""Rasijecite  živo dijete nadvoje i dajte polovinu jednoj, a polovinu drugoj.""",Croatian
"Tada ženu, majku živog djeteta, zabolje srce za sinom  i povika ona kralju: ""Ah, gospodaru! Neka se njoj dade dijete, samo ga nemojte ubijati!"" A ona druga govoraše: ""Neka ne bude  ni meni ni tebi: rasijecite ga!""",Croatian
"Onda progovori kralj i reče: ""Dajte dijete prvoj, nipošto  ga ne ubijajte! Ona mu je majka.""",Croatian
"Sav je Izrael čuo presudu koju je izrekao kralj i poštovali  su kralja, jer su vidjeli da je u njemu božanska mudrost u izricanju  pravde.",Croatian
"Kralj Salomon bio je kralj nad svim Izraelom,",Croatian
"a evo njegovih  odličnika:  Azarja, sin Sadokov, svećenik;",Croatian
"Elihoref i Ahija, sinovi Šišini, bilježnici; Jošafat, sin Ahiludov, savjetnik;",Croatian
"Benaja, sin Jojadin, vojskovođa; Sadok i Ebjatar, svećenici.",Croatian
"Azarja, sin Natanov, bio je nad namjesnicima; Zabud, sin Natanov, prijatelj kraljev;",Croatian
"Ahišar, upravitelj dvora; Eliab, sin Joabov, zapovjednik vojske; Adoram, sin Abdin, nadstojnik za tlaku.",Croatian
Salomon je imao po svem Izraelu dvanaest namjesnika koji  su opskrbljivali kralja i njegov dom; za svakoga je dolazio red  da po jedan mjesec u godini podmiruje to uzdržavanje.,Croatian
"Evo njihovih imena: ...sin Hurov, u gori Efrajimovoj;",Croatian
"...sin Dekerov, u Makasu, Šaalbimu, Bet Šemešu, Elonu  do Bet Hanana;",Croatian
"...sin Hesedov, u Arubotu; pod njim bijaše Soho i sav  kraj heferski;",Croatian
"...sin Abinadabov, nad svim okružjem dorskim; žena mu  je bila Tafata, kći Salomonova;",Croatian
"Baana, sin Ahiludov, u Tanaku i Megidu i u svem Bet Šeanu, koji je pokraj Saretana niže Jizreela, od Bet Šeana do Abel  Mekole, i preko Jokmeama.",Croatian
"...sin Geberov, u Ramotu Gileadskom; njegova su bila  Sela Jaira, sina Manašeova, koja su u Gileadu; imao je i područje  Argob koje leži u Bašanu, šezdeset tvrdih gradova, opasanih zidovima  i prijevornicama od tuča;",Croatian
"Ahinabad, sin Idov, u Mahanajimu;",Croatian
Ahimaas u Naftaliju; i on se oženio jednom Salomonovom  kćeri - Bosmatom.,Croatian
"Baana, sin Hušajev, u Ašeru i na visoravnima;",Croatian
"Jošafat, sin Paruahov, u Jisakaru;",Croatian
"Šimej, sin Elin, u Benjaminu;",Croatian
"Geber, sin Urijin, u zemlji Gileadu, zemlji Sihona, kralja  amorejskoga, i Oga, kralja bašanskoga. Povrh toga bio je još jedan namjesnik u zemlji.",Croatian
"Juda i Izrael bili su mnogobrojni, bijaše ih kao pijeska  na obali morskoj. Jeli su i pili i bili sretni.",Croatian
(5:1) Salomon je proširio svoju vlast nad svim kraljevstvima  od Rijeke sve do zemlje filistejske i do međe egipatske. Ona  su donosila svoj danak i služila Salomonu sve dane njegova života.,Croatian
"(5:2) Svakoga je dana trebalo Salomonu za hranu: trideset kora finoga  brašna i šezdeset kora običnog brašna,",Croatian
"(5:3) deset ugojenih volova, dvadeset volova s paše, stotinu ovaca, osim jelena, srna, divokoza  i ugojene peradi.",Croatian
"(5:4) Jer on je vladao nad svime onkraj Rijeke  - od Tafse do Gaze, nad svim kraljevima s onu stranu Eufrata  - i imao je mir po svim granicama naokolo.",Croatian
"(5:5) Juda i sav Izrael  živjeli su bez straha, svaki pod svojom lozom i pod svojom smokvom, od Dana sve do Beer Šebe, svega vijeka Salomonova.",Croatian
(5:6) Salomon  je imao četrdeset tisuća konja za vuču i dvanaest tisuća za jahanje.,Croatian
"(5:7) Ti su se namjesnici brinuli o opskrbi kralja Salomona i sviju  koji su imali dijela za kraljevim stolom, svaki po mjesec dana;  i nisu dopuštali da ičega ponestane.",Croatian
"(5:8) I ječam i slamu za konje  i tegleću marvu donosili su na mjesto gdje se zadržavao, svaki  kako bi ga zapalo.",Croatian
(5:9) Jahve je dao Salomonu mudrost i izuzetnu razboritost i  srce široko kao pijesak na obali morskoj.,Croatian
(5:10) Mudrost je Salomonova  bila veća od mudrosti svih sinova Istoka i od sve mudrosti Egipta.,Croatian
"(5:11) Bio je mudriji od svih ljudi, od Etana Ezrahanina, od Hemana, Kalkola i Darde, sinova Maholovih; njegovo se ime pronosilo  među svim narodima unaokolo.",Croatian
"(5:12) Izrekao je tri tisuće mudrih  izreka, a njegovih je pjesama bilo tisuću i pet.",Croatian
"(5:13) Zborio je  o drveću: od cedra što je na Libanonu pa do izopa što klija na  zidu; raspravljao je o životinjama, o pticama, o gmazovima i  o ribama.",Croatian
"(5:14) Dolazili su od sviju naroda da čuju mudrost Salomonovu, od svih zemaljskih kraljeva koji su čuli glas o njegovoj mudrosti.",Croatian
"(5:15) Tirski kralj Hiram posla svoje sluge Salomonu, jer bijaše  čuo da su ga pomazali za kralja na mjesto njegova oca, a Hiram  je svagda bio prijatelj Davidov.",Croatian
(5:16) Tada Salomon poruči Hiramu:,Croatian
"(5:17) ""Ti znaš dobro da moj otac David nije mogao sagraditi Doma  imenu Jahve, svoga Boga, zbog ratova kojima su ga okružili neprijatelji  sa svih strana, sve dok ih Jahve nije položio pod stopala nogu  njegovih.",Croatian
"(5:18) Sada mi je Jahve, Bog moj, dao mir posvuda unaokolo:  nemam neprijatelja ni zlih udesa.",Croatian
"(5:19) Namjeravam, dakle, sagraditi  Dom imenu Jahve, Boga svoga, kako je Jahve rekao mome ocu Davidu:  'Tvoj sin koga ću mjesto tebe postaviti na tvoje prijestolje, on će sagraditi Dom mome Imenu.'",Croatian
"(5:20) Stoga sada zapovjedi da  mi nasijeku cedrova na Libanonu; moje će sluge biti sa slugama  tvojim, i ja ću platiti nadnicu tvojim slugama prema svemu kako  mi odrediš. Ti znaš dobro da u nas nema ljudi koji umiju sjeći  drva kao Sidonci.""",Croatian
"(5:21) Kada je Hiram primio Salomonovu poruku, veoma se obradova  i reče: ""Neka je blagoslovljen danas Jahve koji je dao mudra  sina Davidu, koji upravlja ovim velikim narodom.""",Croatian
"(5:22) I Hiram  javi Salomonu: ""Primio sam tvoju poruku. Ispunit ću u svemu tvoju  želju glede drva cedrova i drva čempresova.",Croatian
"(5:23) Moje će ih sluge  dopremiti s Libanona na more, složit ću ih u splavi i pustiti  ih morem do mjesta koje ćeš mi označiti; ondje ću ih razložiti  i ti ćeš ih uzeti. Ti ćeš pak ispuniti moju želju i dati hranu  mojoj čeljadi.""",Croatian
"(5:24) Hiram je davao Salomonu drva cedrova i čempresova koliko  je htio,",Croatian
"(5:25) a Salomon je davao Hiramu dvadeset tisuća kora pšenice  za hranu ljudstvu, i dvadeset tisuća kora ulja od tiještenih  maslina. Toliko je Salomon davao Hiramu godinu za godinom.",Croatian
"(5:26) Jahve  je dao mudrost Salomonu, kako mu bijaše obećao; između Hirama  i Salomona vladao je mir te oni sklopiše savez.",Croatian
(5:27) Tada diže kralj Salomon kulučare iz svega Izraela; kulučara  je bilo u svemu trideset tisuća ljudi.,Croatian
"(5:28) Slao ih je naizmjence  na Libanon, svakog mjeseca deset tisuća ljudi: bili su mjesec  dana na Libanonu, a dva mjeseca kod kuće. Adoniram je bio nad  svim kulučarima.",Croatian
"(5:29) Salomon je imao i sedamdeset tisuća nosača  tereta, osamdeset tisuća kamenorezaca u gori,",Croatian
"(5:30) ne računajući  glavara službeničkih koji su upravljali poslovima; njih je bilo  tri tisuće i tri stotine, a upravljali su narodom zaposlenim  na radovima.",Croatian
(5:31) Kralj je zapovjedio da lome gromade biranog  kamena i da ih klešu za temelje Hrama.,Croatian
"(5:32) Graditelji Salomonovi  i Hiramovi, i oni iz Gibela, tesali su i pripremali drvo i klesali  za gradnju Hrama.",Croatian
"Četiri stotine i osamdesete godine poslije izlaska Izraelaca  iz zemlje egipatske, četvrte godine kraljevanja svoga nad Izraelom, mjeseca Ziva - to je drugi mjesec - počeo je Salomon graditi  Dom Jahvin.",Croatian
"Hram što ga je kralj Salomon gradio Jahvi bio  je dug šezdeset lakata, širok dvadeset, a visok dvadeset i pet  lakata.",Croatian
"Trijem pred Hekalom Hrama bio je dvadeset lakata dug, prema širini Hrama, a deset lakata širok, prema dužini Hrama.",Croatian
Na Hramu je napravio prozore zatvorene rešetkama.,Croatian
"Uza zid  Hrama oko Hekala i Debira sagradio je prigradnju na katove, sve  unaokolo.",Croatian
"Donji kat bio je pet lakata širok, srednji šest, a treći sedam lakata, jer je zasjeke rasporedio s vanjske strane  naokolo Hrama da ih ne bi morao ugrađivati u hramske zidove.",Croatian
"Hram je građen od kamena koji je već u kamenolomu bio oklesan, tako da se za gradnje nije čuo ni čekić ni dlijeto, ni ikakvo  željezno oruđe.",Croatian
"Ulaz u donji kat bio je s desne strane Hrama, a zavojnim se stubama uspinjalo na srednji kat i sa srednjega  na treći.",Croatian
Sagradio je tako Hram i dovršio ga; i pokrio ga cedrovim  gredama i daskama.,Croatian
"I sagradi još prigradnju oko cijeloga  Hrama; bila je pet lakata visoka, a vezana s Hramom cedrovim  gredama.",Croatian
I riječ Jahvina stiže Salomonu:,Croatian
"""To je Dom što  ga gradiš ... Ako budeš hodio prema naredbama mojim, ako budeš  vršio naredbe moje i držao se mojih zapovijedi, tada ću ispuniti  tebi obećanje što sam ga dao tvome ocu Davidu:",Croatian
"prebivat ću  među sinovima Izraelovim i neću ostaviti naroda svoga Izraela.""",Croatian
I tako Salomon sazida Hram i dovrši ga.,Croatian
I obloži iznutra zidove Hrama cedrovim daskama - od poda  do stropa obloži ih drvetom iznutra - a daskama čempresovim obloži  pod Hrama.,Croatian
"I načini pregradu od dvadeset lakata, od cedrovih  dasaka, s poda pod strop, i odijeli taj dio Hrama za Debir, za  Svetinju nad svetinjama.",Croatian
"A Hekal - Svetište, dio Hrama ispred  Debira - imaše četrdeset lakata.",Croatian
A po cedrovini unutar Hrama  bijahu urezani ukrasi - pleteri od pupoljaka i cvijeća; sve je  bilo od cedrovine i nigdje se nije vidio kamen.,Croatian
Debir je  uredio unutra u Hramu da onamo smjesti Kovčeg saveza Jahvina.,Croatian
"Debir bijaše dvadeset lakata dug, dvadeset lakata širok i  dvadeset lakata visok, a obložio ga je čistim zlatom. Napravio  je i Žrtvenik od cedrovine,",Croatian
"pred Debirom, i obložio ga čistim  zlatom.",Croatian
"I sav je Hram obložio zlatom, sav Hram i sav oltar  koji je pred Debirom obložio je zlatom.",Croatian
U Debiru načini dva kerubina od maslinova drveta. Bili  su visoki deset lakata.,Croatian
Jedno je krilo u kerubina bilo pet  lakata i drugo je krilo u kerubina bilo pet lakata; deset je  lakata bilo od jednoga kraja krila do drugoga.,Croatian
I drugi je  kerubin bio od deset lakata: jednaka mjera i jednak oblik obaju  kerubina.,Croatian
"Visina jednog kerubina bila je deset lakata, tako  i drugoga.",Croatian
"Smjestio je kerubine usred nutarnje prostorije;  širili su svoja krila, tako da je krilo jednoga ticalo jedan  zid, a krilo drugoga ticalo drugi zid; u sredini prostorije krila  im se doticahu.",Croatian
I kerubine je obložio zlatom.,Croatian
"Po svim  zidovima Hrama unaokolo, iznutra i izvana, urezao je likove kerubina, palma i rastvorenih cvjetova,",Croatian
zlatom je pokrio i pod Hramu  iznutra i izvana.,Croatian
A za ulaz u Debir načini dvokrilna vrata od maslinova  drveta; dovraci s pragom bijahu na pet uglova.,Croatian
"Oba krila  na vratima od maslinova drveta ukrasi likovima kerubina, palma  i rastvorenih cvjetova, i sve ih obloži zlatom; listićima zlata  oblijepi kerubine i palme.",Croatian
"Tako i za ulaz u Hekal načini  vrata od maslinova drveta, sa četverokutnim dovracima.",Croatian
Oba  krila na vratima bijahu od čempresova drveta i oba se otvarahu  na jednu i na drugu stranu.,Croatian
"Urezao je na njima kerubine,  palme i rastvorene cvjetove i obložio zlatom sve što bijaše urezano.",Croatian
Potom je sagradio unutrašnje predvorje od tri reda klesanog  kamena i jednoga reda tesanih greda cedrovih.,Croatian
"Temelji su  Hramu Jahvinu bili položeni četvrte godine, mjeseca Ziva;",Croatian
"a  jedanaeste godine, mjeseca Bula - to je osmi mjesec - Hram je  dovršen sa svim dijelovima i sa svim što mu pripada. Salomon  ga sagradi za sedam godina.",Croatian
Salomon je sagradio i svoj dvor; u trinaest ga je godina potpuno  dovršio.,Croatian
"Sagradio je dvor od libanonske šume: stotinu lakata  dug, pedeset širok i trideset lakata visok, na četiri reda cedrovih  stupova, a na stupovima bijahu cedrove grede.",Croatian
Bio je pokriven  cedrovinom iznad soba koje su počivale na stupovima. Ovih je  bilo četrdeset i pet: petnaest u svakom redu.,Croatian
Bila su tri  reda prozora: po tri su prozora gledala jedan prema drugome.,Croatian
Sva vrata s dovratnicima bila su četverokutna i po tri su  prozora stajala jedan prema drugome.,Croatian
"Načinio je trijem od  stupova, pedeset lakata dug i trideset širok.",Croatian
"Zatim je sagradio  prijestolni trijem gdje je sudio; i sudački trijem, obložen cedrovinom  od poda do stropa.",Croatian
"Njegovo prebivalište, u drugom dvorištu  i unutar predvorja, bilo je istoga oblika. Sagradio je i kuću, nalik na onaj trijem, faraonovoj kćeri, kojom se bijaše oženio.",Croatian
"Sve su te građevine bile od biranog kamena, sječena po  mjeri, a klesana iznutra i izvana, od temelja sve do drvenih  spojnica, a vani sve do velikog predvorja.",Croatian
"Temelji su im  bili od birana, velikog kamena: od deset i od osam lakata,",Croatian
"a  nadgradnja od birana, po mjeri klesana kamena i od cedrovine.",Croatian
"A tri su reda klesanog kamena i red cedrovih greda okruživali  veliko predvorje, a tako i unutrašnje predvorje Doma Jahvina.",Croatian
Salomon posla po Hirama iz Tira.,Croatian
"Bio je to sin udovice  iz plemena Naftalijeva, ali mu otac bijaše iz Tira, kovač tuča.  Bio je pun vještine, umijeća i znanja da svašta izrađuje od tuča.  Dođe on kralju Salomonu i sav mu posao izradi.",Croatian
"Salio je dva stupa od tuča; jedan je stup bio visok osamnaest  lakata, a koncem mjeren unaokolo imao je dvanaest lakata, isto  tako i drugi.",Croatian
I načini dvije glavice od tuča da se stave  povrh stupova; jedna je glavica bila visoka pet lakata i druga  je bila pet lakata visoka.,Croatian
Načini dva opleta u obliku pletera  i lančaste žice da pokriju glavice na vrhu stupova; sedam za  jednu glavicu i sedam za drugu.,Croatian
Onda izradi mogranje: bili  su u dva reda oko svake mreže.,Croatian
"Glavice na vrhu stupova pred  trijemom imale su oblik ljiljana, od četiri lakta.",Croatian
Stajale  su na oba stupa kod izbočine što je bila prema lančancu. Dvije  stotine mogranja bilo je oko prve glavice i dvije stotine oko  druge.,Croatian
Podiže stupove pred trijemom Hekala; jedan postavi  na desnu stranu i nazva ga Jahin; postavi drugi stup na lijevu  stranu i dade mu ime Boaz.,Croatian
Na samom vrhu stupova postavi  izrađene ljiljane. I tako dovrši stupove.,Croatian
"Tada od rastaljene kovine izli more koje je od ruba do  ruba mjerilo deset lakata; bilo je okruglo naokolo, pet lakata  visoko, a u opsegu, mjereno vrpcom, imalo je trideset lakata.",Croatian
Pod rubom mu bijahu uresi kao cvjetne čaške koje su ga optakale  sasvim: po deset na lakat optakale su more unaokolo; cvjetne  su čaške bile u dva reda i salivene s njim.,Croatian
"Počivalo je na  dvanaest volova: tri su gledala na sjever, tri na zapad, tri  na jug, a tri na istok; more je stajalo na njima i svi su stražnjim  dijelom bili okrenuti unutra.",Croatian
"Bilo je debelo pedalj, rub  mu kao rub u čaše, kao cvijet, a moglo je primiti tri tisuće  bata.",Croatian
"Načinio je deset tučanih podnožja; svako je podnožje  bilo četiri lakta dugo, četiri lakta široko, a tri lakta visoko.",Croatian
"Podnožja su bila ovako izrađena: imala su okvire, a okviri  su stajali među preponama.",Croatian
"Na okvirima među preponama bili  su lavovi, volovi i kerubini; a na samim preponama, kako iznad  lavova i volova tako i pod njima, bijahu ukrasi poput vijenaca.",Croatian
Svako je podnožje imalo četiri tučana točka i osovine od  tuča; četiri su njihove noge imale držače; pod umivaonikom bijahu  držači sliveni s ukrasima.,Croatian
"Gore, gdje su se držači sastavljali, bio je otvor podnožja; imao je lakat i pol; otvor je bio okrugao, u obliku ukrasne posude, a na njemu su bili uklesani i ukrasi;  ali prepone bijahu četvrtaste, a ne okrugle.",Croatian
Četiri su točka bila pod preponom. Osovine im izlazile  na podnožju; svaki točak bijaše visok lakat i pol.,Croatian
"Točkovi  su bili slični točkovima običnih kola: njihove osovine, naplaci, paoci i glavčine - sve bijaše liveno.",Croatian
Bila su četiri držača  na četiri ugla svakog podnožja; podnožje i držači sačinjavahu  jednu cjelinu.,Croatian
Pri vrhu podnožja bio je sve unaokolo krug  visok pol lakta; povrh podnožja bili su klinovi; prepone su s  njima sačinjavale cjelinu.,Croatian
"Po oplošjima klinova i prepona  urezao je kerube, lavove i palme, već prema veličini praznog  oplošja i vijenaca naokolo.",Croatian
"Tako načini deset podnožja: jednako  salivenih, jednake veličine i oblika.",Croatian
"I načini deset umivaonika od tuča. Svaki je umivaonik  sadržavao četrdeset bata, a svaki je umivaonik bio od četiri  lakta; na svako od deset podnožja došao je po jedan umivaonik.",Croatian
"Postavi pet podnožja na desnoj strani Hrama, a pet na lijevoj  strani Hrama; a more stavi s desne strane Hrama, prema jugoistoku.",Croatian
"Hiram načini lonce, lopate i kotliće. Dovrši on sav posao  što ga je obavljao kralju Salomonu za Dom Jahvin:",Croatian
"dva stupa, okrugle glavice što su bile navrh stupova; dva opleta da pokriju  dvije glavice što bijahu navrh stupova;",Croatian
četiri stotine mogranja  za oba opleta; dva reda mogranja za svaki oplet da prekriju dvije  glavice navrh stupova;,Croatian
deset podnožja i deset umivaonika  na podnožjima;,Croatian
jedno more i dvanaest volova pod njim;,Croatian
"lonce, lopate i kotliće. Svi ti predmeti koje je Hiram načinio kralju  Salomonu za Dom Jahvin bili su od sjajnog tuča.",Croatian
"Kralj je  zapovjedio da sve to lijevaju u kalupima od gline, u Jordanskoj  dolini, između Sukota i Sartana.",Croatian
"Na koncu je Salomon odredio  da rasporede sve te predmete, a bijaše ih toliko da se nije mogla  obračunati težina tuča.",Croatian
Salomon načini sve predmete koji  su bili u Domu Jahvinu: zlatni žrtvenik i zlatni stol na kojemu  su stajali prineseni hljebovi;,Croatian
"pet svijećnjaka s desne i  pet s lijeve strane pred Debirom, od čistoga zlata; cvjetove, svjetiljke, usekače od zlata;",Croatian
"vrčeve, noževe, kotliće, plitice  i kadionice od čistoga zlata; stožere za vrata nutarnje dvorane  - to je Svetinja nad svetinjama - i za vrata Hekala - to jest  Hrama - sve od zlata.",Croatian
"Tako bi priveden kraju sav posao što ga Salomon obavi  za Dom Jahvin. Salomon unese sve svete darove oca svoga Davida  - srebro, zlato i posuđe - i stavi ih u riznicu Doma Jahvina.",Croatian
"Tada Salomon sazva u Jeruzalem sve starješine Izraelove, sve  knezove plemenske i glavare obitelji da se prenese Kovčeg saveza  Jahvina iz grada, Davidova grada, to jest sa Siona.",Croatian
Svi se  ljudi Izraelovi sabraše pred kraljem Salomonom na blagdan u mjesecu  Etanimu (to je sedmi mjesec).,Croatian
"I kad su došle Izraelove starješine, svećenici ponesoše Kovčeg",Croatian
i Šator sastanka sa svim posvećenim  priborom što bješe u Šatoru. Prenosili su ih svećenici i leviti.,Croatian
Kralj Salomon i sva zajednica Izraelova koja se sabrala oko  njega žrtvovali su pred Kovčegom toliko ovaca i goveda da se  ne mogahu prebrojiti ni procijeniti.,Croatian
"Svećenici donesoše Kovčeg  saveza Jahvina na njegovo mjesto, u Debir Doma, to jest u Svetinju  nad svetinjama, pod krila kerubina.",Croatian
"Kerubini su, naime, imali  raširena krila nad mjestom gdje stajaše Kovčeg i zaklanjahu odozgo  Kovčeg i njegove motke.",Croatian
"[8a] Motke su bile tako dugačke da su  im se krajevi vidjeli iz Svetišta nasuprot Debiru, ali se nisu  vidjele izvana.",Croatian
"U Kovčegu nije bilo ništa, osim dviju kamenih  ploča koje metnu Mojsije na Horebu, gdje Jahve sklopi Savez s  Izraelcima pošto iziđoše iz Egipta. [8b] Ondje su ostale do danas.",Croatian
"A kad su svećenici izašli iz Svetišta, oblak ispuni Dom  Jahvin,",Croatian
i svećenici ne mogoše od oblaka nastaviti službe:  slava Jahvina ispuni Dom Božji!,Croatian
"Tada reče Salomon: ""Jahve odluči prebivati u tmastu oblaku,",Croatian
"a ja ti sagradih uzvišen Dom da u njemu prebivaš zauvijek.""",Croatian
"I, okrenuvši se, kralj blagoslovi sav izraelski zbor, a sav je izraelski zbor stajao.",Croatian
"Reče on: ""Neka je blagoslovljen Jahve, Bog Izraelov, koji je svojom  rukom ispunio obećanje što ga na svoja usta dade ocu mome Davidu, rekavši:",Croatian
"'Od dana kad izvedoh svoj narod iz zemlje egipatske, nisam izabrao grada ni iz kojega Izraelova plemena da se u njemu  sagradi Dom gdje bi prebivalo moje Ime, nego sam izabrao Davida  da on zapovijeda mojim narodom Izraelom.'",Croatian
"Otac mi David naumi  podići Dom Imenu Jahve, Boga Izraelova,",Croatian
"ali mu Jahve reče:  'Naumio si podići Dom mojem Imenu, i dobro učini,",Croatian
"ali nećeš  ti podići toga Doma, nego sin tvoj koji izađe iz tvoga krila, on će podići Dom mojem Imenu.'",Croatian
"Jahve ispuni obećanje svoje:  naslijedio sam svoga oca Davida i sjeo na prijestolje Izraelovo, kako obeća Jahve, i podigao Dom Imenu Jahve, Boga Izraelova,",Croatian
"i odredio sam da ondje bude mjesto Kovčegu u kojem je Savez  što ga Jahve sklopi s našim ocima kad ih je izveo iz zemlje egipatske.""",Croatian
"Tada Salomon stupi, u nazočnosti svega zbora Izraelova, pred žrtvenik Jahvin, raširi ruke prema nebu",Croatian
"i reče: ""Jahve, Bože Izraelov! Nijedan ti bog nije sličan ni na nebesima  ni dolje na zemlji, tebi koji držiš Savez i ljubav svojim slugama  što kroče pred tobom sa svim svojim srcem.",Croatian
"Sluzi svome Davidu, mome ocu, ti si ispunio što si mu obećao. Što si obećao na svoja  usta, ispunio si svojom rukom upravo danas.",Croatian
"Sada, Jahve,  Bože Izraelov, ispuni svome sluzi, ocu mome Davidu, što si obećao  kad si rekao: 'Neće ti preda mnom nestati nasljednika koji bi  sjedio na izraelskom prijestolju, samo ako tvoji sinovi budu  čuvali svoje putove hodeći po mojem zakonu kako si ti hodio preda  mnom.'",Croatian
"Sada, dakle, Jahve, Bože Izraelov, neka se ispuni  tvoje obećanje koje si dao svome sluzi Davidu, mome ocu!",Croatian
"Ali  zar će Bog doista boraviti s ljudima na zemlji? TÓa nebesa ni  nebesa nad nebesima ne mogu ga obuhvatiti, a kamoli ovaj Dom  što sam ga sagradio!",Croatian
"Pomno počuj molitvu i vapaj svoga sluge, Jahve, Bože moj, te usliši vapaj i molitvu što je tvoj sluga  tebi upućuje!",Croatian
"Neka tvoje oči obdan i obnoć budu otvorene  nad ovim Domom, nad ovim mjestom za koje reče: 'Tu će biti moje  Ime.' Usliši molitvu koju će sluga tvoj izmoliti na ovome mjestu.",Croatian
"I usliši molitvu sluge svoga i naroda svojega izraelskog  koju bude upravljao prema ovome mjestu. Usliši s mjesta gdje  prebivaš, s nebesa; usliši i oprosti.",Croatian
"Ako tko zgriješi protiv  bližnjega i naredi mu se da se zakune, a zakletva dođe pred tvoj  žrtvenik u ovom Domu,",Croatian
"tada je ti čuj u nebu i postupaj i  sudi svojim slugama, osudi krivca okrećući njegova djela na njegovu  glavu, a nevina oslobodi postupajući s njime po nevinosti njegovoj.",Croatian
"Ako narod tvoj bude potučen od neprijatelja jer se ogriješio  o tebe, ali se ipak k tebi obrati i proslavi Ime tvoje i u ovom  se Domu pomoli,",Croatian
"onda ti čuj to s neba, oprosti grijehe svome  narodu izraelskom i dovedi ga natrag u zemlju koju si dao njihovim  očevima.",Croatian
"Kad se zatvori nebo i ne padne kiša jer su se ogriješili  o tebe, pa ti se pomole na ovome mjestu i proslave Ime tvoje  i obrate se od svojega grijeha kad ih ti poniziš,",Croatian
"tada ti  čuj na nebu i oprosti grijeh svojim slugama i svojem izraelskom  narodu, pokazujući im valjan put kojim će ići, i pusti kišu na  zemlju koju si svojem narodu dao u baštinu.",Croatian
"Kad u zemlji zavlada glad, kuga, snijet i rđa i kad navale  skakavci, gusjenice, kad neprijatelj ovoga naroda pritisne koja  od njegovih vrata, ili kad bude kakva druga nevolja ili boleština,",Croatian
"ako koji čovjek, ili sav tvoj narod, Izrael, osjeti tjeskobu  svoga srca pa upravi molitvu ili prošnju te raširi ruke prema  ovom Hramu,",Croatian
"ti čuj s neba, s mjesta gdje prebivaš, i oprosti  i postupi; vrati svakome čovjeku prema putu njegovu, jer ti poznaješ  srce njegovo - ti jedini poznaješ srce sviju -",Croatian
da te se uvijek  boje sve dane dokle žive na zemlji što je ti dade našim očevima.,Croatian
"Pa i tuđinca, koji nije od tvojega naroda izraelskog, nego je stigao iz daleke zemlje radi Imena tvoga",Croatian
"jer je  čuo za veliko Ime tvoje, za tvoju snažnu ruku i za tvoju mišicu  podignutu - ako dođe i pomoli se u ovom Hramu,",Croatian
"usliši ga  s neba gdje prebivaš, usliši sve vapaje njegove da bi upoznali  svi zemaljski narodi Ime tvoje i bojali se tebe kao narod tvoj  Izrael i da znaju da je tvoje Ime zazvano nad ovaj Dom koji sam  sagradio.",Croatian
"Ako narod tvoj krene na neprijatelja putem kojim ga ti  uputiš i pomoli se Jahvi, okrenut k ovom gradu što si ga izabrao  i prema Domu koji sam podigao tvojem Imenu,",Croatian
usliši mu s neba  molitvu i prošnju i učini mu pravdu.,Croatian
"Kad ti sagriješe, jer nema čovjeka koji ne griješi, a  ti ih, rasrdiv se na njih, predaš neprijateljima da ih zarobe  i odvedu kao roblje u daleku ili blizu zemlju,",Croatian
"pa ako se  pokaju srcem u zemlji u koju budu dovedeni te se obrate i počnu  te moliti za milost u zemlji svojih osvajača govoreći: 'Zgriješili  smo, bili smo zli i naopaki',",Croatian
"i tako se obrate k tebi svim  srcem i svom dušom u zemlji svoga ropstva u koju budu dovedeni  kao roblje, i pomole se okrenuti k zemlji što je ti dade njihovim  očevima, i prema gradu koji si izabrao, i prema Domu što sam  ga podigao tvom Imenu,",Croatian
"usliši s neba, gdje prebivaš, njihovu  molbu i njihove prošnje,",Croatian
"učini im pravdu i oprosti svome  narodu što je zgriješio protiv tebe, oprosti sve uvrede koje  ti je nanio, učini da mu se smiluju osvajači i da budu milostivi  prema njemu,",Croatian
"jer su oni tvoj narod i baština tvoja, njih  si izveo iz Egipta, iz užarenog kotla.",Croatian
Neka oči tvoje budu otvorene na prošnju tvoga sluge i  na prošnju naroda tvoga Izraela da čuješ sve njihove molbe što  će ih tebi uputiti.,Croatian
"Jer ti si ih odvojio od svih naroda na  zemlji sebi za baštinu, kako si objavio po svome sluzi Mojsiju, kada si izveo oce naše iz Egipta, o Gospode, Jahve!""",Croatian
"Pošto je Salomon dovršio svu ovu molitvu i prošnju pred  Jahvom, diže se s mjesta gdje je klečao, raširenih ruku prema  nebu, pred žrtvenikom Jahvinim,",Croatian
pa istupi te blagoslovi sav  zbor Izraelov govoreći jakim glasom:,Croatian
"""Blagoslovljen Jahve, koji je narodu svome Izraelu dao  mir u svemu kako je obećao; nije propalo nijedno od njegovih  lijepih obećanja koja je dao sluzi svome Mojsiju.",Croatian
"Neka Jahve, Bog naš, bude s nama kao što je bio s ocima našim i neka nas  ne napusti i ne odbaci.",Croatian
"Neka prikloni naša srca k sebi da  bismo hodili svim njegovim putovima i držali njegove zapovijedi, zakone i uredbe koje je dao ocima našim.",Croatian
"Bile ove moje riječi, koje sam smjerno iznio pred Jahvu, danju i noću nazočne pred  Jahvom, Bogom našim, eda bi dan za danom činio pravdu sluzi svomu  i pravicu narodu svome Izraelu,",Croatian
ne bi li tako svi narodi  zemlje spoznali da je Jahve jedini Bog i da nema drugoga.,Croatian
"A  vaše srce neka bude potpuno odano Jahvi, Bogu našemu, držeći  se njegovih zakona i obdržavajući njegove zapovijedi kao danas!""",Croatian
Kralj i sav Izrael s njim prinesu žrtvu Jahvi.,Croatian
"Kao  žrtvu pričesnicu, koju je prikazao Jahvi, Salomon prinese dvadeset  i dvije tisuće volova i stotinu i dvadeset tisuća ovaca; time  kralj i svi Izraelci posvete Dom Jahvin.",Croatian
"Toga dana posveti  kralj središte predvorja, koje je ispred Doma Jahvina, jer ondje  je prinio paljenice, prinosnice i pretiline pričesnica, jer je  tučani žrtvenik pred Jahvom bio premalen da primi paljenice,  prinosnice, pretiline pričesnica.",Croatian
"Tu je svečanost u ono vrijeme  Salomon slavio sedam dana, sa svim Izraelcima, zborom velikim  od Ulaza u Hamat do Potoka Egipatskog, pred Jahvom, Bogom našim.",Croatian
"Zatim je osmoga dana otpustio ljude; oni su blagosivljali  kralja i odlazili svojim kućama, veseli i zadovoljna srca zbog  svega dobra što ga je Jahve učinio svome sluzi Davidu i narodu  svome Izraelu.",Croatian
"Kad je Salomon dovršio gradnju Doma Jahvina, kraljevskog dvora  i svega što je namislio graditi,",Croatian
"javi se Jahve i drugi put  Salomonu, kao što mu se bio javio u Gibeonu.",Croatian
"Jahve mu reče: ""Uslišio sam molitvu i prošnju koju si mi uputio. Posvetio  sam ovaj Dom, koji si sagradio da u njemu prebiva Ime moje dovijeka;  moje će oči i srce biti ovdje svagda.",Croatian
"A ti, ako budeš hodio  preda mnom kako je hodio tvoj otac David, u nevinosti srca i  pravednosti, postupao u svemu kako sam ti zapovjedio i ako budeš  držao moje zakone i moje naredbe,",Croatian
"ja ću učvrstiti zauvijek  tvoje kraljevsko prijestolje nad Izraelom, kako sam obećao tvome  ocu Davidu kad sam rekao: 'Nikada ti neće nestati nasljednika  na prijestolju Izraelovu.'",Croatian
"Ali ako me ostavite, vi i vaši  sinovi, ako ne budete držali mojih zapovijedi i zakona koje sam  vam dao, ako se okrenete bogovima i budete im služili i klanjali  im se,",Croatian
"tada ću istrijebiti Izraela iz zemlje koju sam mu dao;  ovaj ću Dom, koji sam posvetio svome Imenu, odbaciti od sebe, i Izrael će biti poruga i podsmijeh svim narodima.",Croatian
"Ovaj je  Dom uzvišen, ali svi koji budu uza nj prolazili bit će zaprepašteni;  zviždat će i govoriti: 'Zašto je Jahve tako učinio s ovom zemljom  i s ovim Domom?'",Croatian
"A reći će im se: 'Jer su ostavili Jahvu,  Boga svoga, koji je izveo oce njihove iz Egipta, a priklonili  se drugim bogovima, častili ih i služili im, zato je Jahve pustio  na njih sva ova zla.'""",Croatian
"Poslije dvadeset godina, za kojih je Salomon sagradio  obje zgrade, Dom Jahvin i kraljevski dvor,",Croatian
"a Hiram, kralj  Tira, dobavljao mu drvo cedrovo i čempresovo i zlata koliko je  god želio, dade tada kralj Salomon Hiramu dvadeset gradova u  zemlji galilejskoj.",Croatian
"Hiram izađe iz Tira da vidi gradove koje  mu je Salomon darovao, ali mu se nisu svidjeli.",Croatian
"I reče: ""Kakvi  su to gradovi što si mi ih dao, brate?"" I od tada ih zovu ""zemlja  Kabul"" do današnjega dana.",Croatian
A Hiram bijaše poslao kralju stotinu  i dvadeset zlatnih talenata.,Croatian
"Ovako je bilo s rabotom koju je kralj Salomon digao da  sagradi Dom Jahvin, svoj dvor, Milo i zidove Jeruzalema, Hasor, Megido i Gezer.",Croatian
"Faraon, kralj Egipta, krenu u vojni pohod, osvoji Gezer, popali i poubija Kanaance koji su ondje živjeli, zatim dade grad u miraz svojoj kćeri, ženi Salomonovoj,",Croatian
"a  Salomon obnovi Gezer, Bet Horon Donji,",Croatian
"Baalat, Tamar u pustinji  u zemlji,",Croatian
"sve gradove-skladišta koje je Salomon imao, gradove  za bojna kola i gradove za konjicu, i sve što je Salomon želio  sagraditi u Jeruzalemu, na Libanonu i u svim zemljama koje su  mu bile podložne.",Croatian
"Svim preostalim Amorejcima, Hetitima, Perižanima, Hivijcima i Jebusejcima, koji nisu bili Izraelci,",Croatian
"sinovima  njihovim koji ostadoše iza njih u zemlji i koje Izraelci nisu  zatrli, Salomon nametnu tešku tlaku do današnjega dana.",Croatian
"Sinove  Izraelove nije Salomon pretvarao u robove, nego su mu oni bili  vojnici, dvorani, vojskovođe, tridesetnici, zapovjednici njegovih  bojnih kola i konjice.",Croatian
A evo nadzornika koji su upravljali  Salomonovim radovima: njih pet stotina i pedeset koji su zapovijedali  puku zaposlenu na radovima.,Croatian
"Čim je faraonova kći ušla iz Davidova grada u kuću koju  joj Salomon bijaše sagradio, tada on podiže Milo.",Croatian
Salomon je tri puta u godini prinosio paljenice i pričesnice  na žrtveniku koji je podigao Jahvi i palio je kad pred Jahvom.  Tako je dovršio Hram.,Croatian
"Kralj Salomon je sagradio brodovlje u Esjon-Geberu, koji  je kralj Elata, na obali Crvenoga mora, u zemlji edomskoj.",Croatian
"Hiram  je poslao na tim lađama svoje sluge, mornare koji su poznavali  more, sa slugama Salomonovim.",Croatian
"Oni otploviše u Ofir, uzeše  odande četiri stotine i dvadeset talenata zlata i donesoše ih  kralju Salomonu.",Croatian
Glas koji je u Jahvinu Imenu stekao Salomon dopro je do kraljice  od Sabe; zato ona dođe da Salomona iskuša zagonetkama.,Croatian
"Došla  je u Jeruzalem s golemom pratnjom, s devama koje su nosile mirise, nebrojeno zlato i drago kamenje. Došavši k Salomonu, porazgovori  se s njim o svemu što joj bijaše na srcu.",Croatian
Salomon joj odgovori  na sva pitanja; nije mu bilo skriveno ništa da joj ne bi umio  objasniti.,Croatian
"Kad kraljica od Sabe vidje mudrost Salomonovu, dvor koji  bijaše sagradio,",Croatian
"jela na njegovu stolu, odaje njegove i dvorane, otmjenost njegove posluge i njihova odijela, njegove peharnike  i paljenice koje je prinio u Domu Jahvinu, zastade joj dah.",Croatian
"Tada  reče kralju: ""Istina je bila što sam u svojoj zemlji čula o tebi i o tvojoj  mudrosti.",Croatian
"Ali nisam htjela vjerovati što se pripovijeda dokle  god nisam došla i vidjela na svoje oči; i doista, ni pola mi  nije bilo rečeno: ti nadvisuješ u mudrosti i blagostanju slavu  o kojoj sam čula.",Croatian
"Blago tvojim ženama, blago ovim tvojim slugama  koji su neprestano pred tobom i slušaju tvoju mudrost!",Croatian
"Neka  je blagoslovljen Jahve, Bog tvoj, komu si tako omilio da te postavio  na prijestolje Izraelaca; zato što Jahve uvijek ljubi Izraela, postavio te kraljem da činiš pravo i pravicu.""",Croatian
"Dade tada kralju stotinu i dvadeset zlatnih talenata, mnogo miomirisa i dragulja. Nikad više nije bilo takvih miomirisa  kakve je kraljica od Sabe dala kralju Salomonu.",Croatian
"Pa i Hiramovo  brodovlje, koje je donosilo zlato iz Ofira, dovezlo je odande  mnogo sandalovine i dragulja.",Croatian
"Kralj je od sandalovine napravio ograde za Dom Jahvin  i za kraljevski dvor, i citre i harfe za pjevače; nikada se više  nije dovezlo toliko sandalova drveta niti se vidjelo do danas.",Croatian
"Kralj Salomon dade kraljici od Sabe što je god zaželjela  i zatražila, a povrh toga kraljevski je obdari. Potom ona krenu  i sa slugama vrati se u svoju zemlju.",Croatian
"Zlato što je dolazilo Salomonu svake godine bilo je teško  šest stotina šezdeset i šest zlatnih talenata,",Croatian
osim onoga  što je dolazilo od trgovaca i prodavača-potukača i od svih arapskih  kraljeva i upravitelja zemaljskih.,Croatian
Kralj Salomon načini tri  stotine velikih štitova od kovanog zlata; za svaki je štit upotrijebio  šest stotina zlatnih šekela;,Croatian
i načini trista štitića od kovanog  zlata; za svaki je štitić utrošio tri zlatne mine. Pohranio je  sve u kuću zvanu Libanonska šuma.,Croatian
Kralj je još napravio veliko prijestolje od bjelokosti  i obložio ga čistim zlatom.,Croatian
"Prijestolje je imalo šest stepenica, straga je na njemu bila teleća glava, a s obje strane sjedala  bile su ručice, a kraj ručica stajala dva lava.",Croatian
Dvanaest  je lavova stajalo s obje strane onih šest stepenica. Takvo što  nije bilo izrađeno ni u jednom kraljevstvu.,Croatian
"Sve posude iz kojih je pio kralj Salomon bijahu zlatne, i sve posuđe u kući zvanoj Libanonska šuma bijaše od suhoga  zlata; ništa nije bilo od srebra, jer se ono smatralo bezvrijednim  u Salomonovo vrijeme.",Croatian
"Kralj je imao taršiško brodovlje na  moru zajedno s Hiramovim brodovljem, i svake treće godine dolazilo  je taršiško brodovlje donoseći zlato, srebro i slonovu kost,  majmune i paune.",Croatian
Tako je kralj Salomon natkrilio sve zemaljske kraljeve  bogatstvom i mudrošću.,Croatian
Sav je svijet želio vidjeti Salomona  i čuti mudrost koju mu je Bog ulio u srce.,Croatian
"Svatko mu je donosio  dar: srebro i zlatno posuđe, haljine, oružje, miomirise, konje  i mazge, iz godine u godinu.",Croatian
Uz to je Salomon sakupio bojnih kola i konjanika; imao  je tisuću i četiri stotine bojnih kola i dvanaest tisuća konja  i rasporedio ih je po gradovima bojnih kola i kod kralja u Jeruzalemu.,Croatian
"Salomon je učinio da u Jeruzalemu bude srebra kao kamenja, a cedrova kao divljih smokava što rastu u Šefeli.",Croatian
Salomon  je uvozio konje iz Musrija i Koe: kraljevi nabavljači uvozili  su ih iz Koe za određenu svotu.,Croatian
Kola se dovozila iz Egipta  po šest stotina srebrnih šekela; a konj se plaćao po stotinu  i pedeset. Tako ih preko nabavljača dobivahu svi kraljevi hetitski  i aramejski.,Croatian
"Kralj je Salomon - uz kćer faraonovu - volio mnoge žene tuđinke:  Moapke, Amonke, Edomke, Sidonke i Hetitkinje,",Croatian
"od svih naroda  za koje je Jahve rekao Izraelcima: ""Nećete odlaziti k njima i  oni neće dolaziti k vama; oni će zacijelo okrenuti vaša srca  svojim bogovima."" Njima se priklonio Salomon svojom ljubavlju.",Croatian
Imao je sedam stotina kneževskih žena i tri stotine inoča.  Njegove su žene zavodile njegovo srce.,Croatian
"I kada je Salomon ostario, njegove su mu žene okrenule srce prema drugim bogovima, i srce  njegovo nije više potpuno pripadalo Jahvi kao što je pripadalo  srce njegova oca Davida.",Croatian
"Salomon je išao za Aštartom, boginjom  Sidonaca, i Milkomom, sramotom Amonaca.",Croatian
Činio je ono što ne  bijaše pravo u očima Jahvinim i nije se sasvim pokoravao Jahvi  kao što se pokoravao njegov otac David.,Croatian
"Tako sagradi Salomon  uzvišicu Kemošu, sramoti Moaba, na gori istočno od Jeruzalema, i Milkomu, sramoti Amonaca.",Croatian
"To učini za sve svoje žene tuđinke, koje su prinosile kad i žrtve svojim bogovima.",Croatian
"Jahve se razgnjevi na Salomona jer je okrenuo srce svoje  od Jahve, Boga Izraelova, koji mu se bio dvaput javio",Croatian
"i koji  mu je baš tada zabranio štovati druge bogove, ali on nije održao  te zapovijedi.",Croatian
"Tada Jahve reče Salomonu: ""Kada je tako s  tobom te ne držiš moga Saveza i naredaba koje sam ti dao, ja  ću sigurno oduzeti od tebe kraljevstvo i dat ću ga jednom od  tvojih slugu.",Croatian
"Ali neću to učiniti za tvoga života, zbog oca  tvojega Davida; uzet ću ga iz ruke tvoga sina.",Croatian
"Ipak neću  od njega uzeti svega kraljevstva: ostavit ću jedno pleme tvome  sinu, zbog sluge mojega Davida, zbog Jeruzalema koji izabrah.""",Croatian
"Tada diže Jahve protivnika Salomonu: Edomca Hadada, iz  kraljevske kuće Edomaca.",Croatian
"Jer kada je David tukao Edomce i  kad je Joab, vojskovođa, otišao da pokopa ubijene i dao pogubiti  sve muškarce u Edomu -",Croatian
Joab i sav Izrael ostadoše ondje šest  mjeseci dok nisu istrijebili sve muškarce u Edomu -,Croatian
Hadad  je utekao u Egipat s Edomcima koji bijahu u službi njegova oca.  Hadad je bio tada mladi dječak.,Croatian
"Otišli su iz Midjana i stigli  u Paran. Poveli su sa sobom ljude iz Parana i otišli u Egipat  pred faraona, kralja Egipta, koji mu dade kuću, odredi mu hranu  i dodijeli zemlje.",Croatian
"Hadad je stekao veliku milost u faraona, koji mu dade sestru svoje žene, sestru velike kneginje Tafnese.",Croatian
"Sestra Tafnesina rodi mu sina Genubata, koga Tafnesa odgoji  u kraljevskoj palači, i Genubat je ostao u palači među faraonovom  djecom.",Croatian
"Kada je Hadad doznao u Egiptu da je David počinuo kod  svojih otaca i da je vojskovođa Joab umro, reče faraonu: ""Dopusti  mi da odem u svoju zemlju!""",Croatian
"Faraon mu reče: ""Što ti nedostaje  u mene te želiš poći u svoju zemlju?"" A on mu odgovori: ""Ništa, ali me pusti da odem!"" [25b] To je bilo zlo što ga je učinio  Hadad: mrzio je Izraela i vladao je Edomom.",Croatian
"Bog je protiv Salomona podigao protivnika mu Rezona,  sina Elijadova, koji je pobjegao od svoga gospodara Hadadezera, kralja sopskoga;",Croatian
"Rezon je skupio ljude oko sebe i postao  im četovođa kada ih David ubijaše. Rezon zauze Damask, ondje  se nastani i zavlada Damaskom.",Croatian
[25a] On je bio protivnik Izraelov  za života Salomonova.,Croatian
"Jeroboam bijaše sin Efraćanina Nebata, iz Sareda, a majka  mu bijaše udovica imenom Serva. On je bio u službi Salomonovoj  i podigao je ruku protiv kralja.",Croatian
"Evo razloga njegove pobune. Salomon je gradio Milo da  zatrpa kosinu u gradu Davida, oca svoga.",Croatian
Taj Jeroboam bijaše  valjan čovjek; Salomon opazi kako se mladi čovjek prihvaća posla  i postavi ga nad svom rabotom kuće Josipove.,Croatian
"Tada se dogodi  te Jeroboam ode iz Jeruzalema, i na putu ga susrete prorok Ahija  iz Šila, ogrnut novim plaštem; bijahu sami njih dvojica u polju.",Croatian
Ahija uze novi plašt koji je imao na sebi i razdrije ga na  dvanaest komada.,Croatian
"I reče Jeroboamu: ""Uzmi sebi deset komada, jer ovako govori Jahve, Bog Izraelov:  'Evo ću istrgnuti kraljevstvo iz ruke Salomonove i dat ću tebi  deset plemena.",Croatian
"On će imati jedno pleme, zbog sluge mojega  Davida i Jeruzalema, grada koji sam izabrao između svih plemena  Izraelovih.",Croatian
"To je zato što me ostavio i poklonio se Aštarti, boginji Sidonaca, Kemošu, bogu moapskom, i Milkomu, bogu Amonaca, i ne hodi više mojim putovima; ne čini što je pravo u mojim  očima, niti izvršava moje zakone i naredbe kao što je činio njegov  otac David.",Croatian
"Ali mu neću iz ruke uzeti sve kraljevstvo, jer  sam ga postavio knezom za sveg njegova života, zbog sluge svoga  Davida, koga sam izabrao i koji je držao moje zapovijedi i moje  zakone.",Croatian
"Ali ću uzeti kraljevstvo iz ruke njegova sina i tebi  ću ga dati, to jest deset plemena.",Croatian
"A njegovu ću sinu ostaviti  jedno pleme da moj sluga David ima uvijek svjetiljku preda mnom  u Jeruzalemu, gradu koji sam izabrao sebi da u njemu stoluje  Ime moje.",Croatian
Tebe ću uzeti da kraljuješ nad svim što budeš želio  i da budeš kralj nad Izraelom.,Croatian
"Ako budeš poslušao sve što  ti zapovjedim i stupao budeš putovima mojim te činio što je pravedno  u očima mojim držeći moje zakone i zapovijedi moje, kako je to  činio moj sluga David, tada ću ja biti s tobom i sagradit ću  ti trajan dom, kao što sam sagradio Davidu, i dat ću ti Izraela.",Croatian
"Ponizit ću potomke Davidove; ali ne zauvijek.'""",Croatian
"Salomon je zato tražio da ubije Jeroboama, ali on pobježe  u Egipat k Šišaku i ostade u Egiptu do smrti Salomonove.",Croatian
"Ostala povijest Salomonova, sve što je učinio i njegova  mudrost, zar nije zapisana u knjizi Povijesti Salomonove?",Croatian
A  kraljevaše Salomon u Jeruzalemu nad svim Izraelom četrdeset godina.,Croatian
"Onda počinu Salomon kod otaca svojih i bi sahranjen u Davidovu  gradu, a njegov sin Roboam zakralji se namjesto njega.",Croatian
"Roboam ode u Šekem, jer su u Šekem došli svi Izraelci da ga  zakralje.",Croatian
"Čim to ču Nebatov sin Jeroboam - koji još bijaše  u Egiptu, kamo je pobjegao pred kraljem Salomonom - vrati se  iz Egipta, jer",Croatian
"bijahu poslali po nj i dozvali ga. Kad dođoše  Jeroboam i sav zbor Izraelov, rekoše Roboamu:",Croatian
"""Tvoj nam je otac nametnuo teški jaram. Ti nam sada olakšaj  tešku službu svoga oca, teški jaram koji metnu na nas, pa ćemo  ti služiti!""",Croatian
"A on im odgovori: ""Za tri dana dođite opet k meni."" I  narod ode.",Croatian
"Tada se kralj Roboam posavjetova sa starcima koji su služili  njegovu ocu Salomonu dok je bio živ i upita ih: ""Što savjetujete  da odgovorim ovome narodu?""",Croatian
"Oni mu odgovoriše: ""Ako danas udovoljiš tim ljudima, budeš  im blagonaklon i odgovoriš im lijepim riječima, oni će ti uvijek  ostati sluge.""",Croatian
Ali on odbaci savjet što mu ga dadoše starci i posavjetova  se s mladićima koji su odrasli s njim i bili mu u službi.,Croatian
"Upita  ih: ""Što savjetujete da odgovorim ovome narodu koji mi reče:  'Olakšaj jaram što nam ga nametnu tvoj otac?'""",Croatian
"Mladići koji bijahu s njime odrasli odgovoriše mu: ""Narodu  koji ti reče: 'Tvoj nam je otac nametnuo jaram, a ti nam ga olakšaj', uzvrati ovako: 'Moj je mali prst deblji od bedara moga oca!",Croatian
"Eto, moj vam je otac nametnuo teški jaram, a ja ću još otežati  vaš jaram; moj vas je otac šibao bičevima, a ja ću vas šibati  bičevima sa željeznim štipavcima.'""",Croatian
"A treći dan dođe sav narod k Roboamu, kako im bijaše  zapovjedio kralj rekavši im: ""Vratite se k meni trećega dana.""",Croatian
"Kralj im oštro odgovori, odbacivši savjet koji mu dadoše  stariji.",Croatian
"I reče im po savjetu mladih: ""Moj je otac otežao  vaš jaram, a ja ću još dodati na nj; moj vas je otac šibao bičevima, a ja ću vas šibati bičevima sa željeznim štipavcima.""",Croatian
"Kralj  dakle ne htjede poslušati naroda, jer tako upriliči Jahve da  se ispuni riječ što je preko Ahije iz Šila kaza Nebatovu sinu  Jeroboamu.",Croatian
"Kad Izraelci vidješe gdje se kralj oglušio, odgovori  mu narod: ""Kakav dio mi imamo s Davidom? Mi nemamo baštine s Jišajevim sinom. U šatore, Izraele! A sad se, Davide, brini za svoj dom!"" I sav Izrael ode pod svoje šatore.",Croatian
Roboam zavlada samo nad Izraelovim sinovima koji su živjeli  po judejskim gradovima.,Croatian
"Potom kralj Roboam posla Adorama, nadstojnika za tlaku, ali ga Izraelci kamenovaše i on umrije;  a kralj se Roboam brže-bolje pope na kola i pobježe u Jeruzalem.",Croatian
Tako se Izrael odijelio od doma Davidova sve do danas.,Croatian
"Kada su Izraelci doznali da se vratio Jeroboam, pozvaše  ga u zajednicu i postaviše ga kraljem nad svim Izraelom. Uz kuću  Davidovu nije pristajao nitko, osim samoga plemena Judina.",Croatian
"Došavši u Jeruzalem, Roboam skupi sav dom Judin i pleme  Benjaminovo, sto i osamdeset tisuća vrsnih ratnika, da udare  na dom Izraelov i da vrate kraljevstvo Roboamu, sinu Salomonovu.",Croatian
Ali dođe Jahvina riječ Božjem čovjeku Šemaji:,Croatian
"""Kaži Salomonovu sinu Roboamu, judejskom kralju, i svem  domu Judinu i Benjaminovu i ostalom narodu:",Croatian
"Ovako veli Jahve:  'Ne idite se tući s braćom, djecom Izraelovom! Neka se svatko  vrati svojoj kući, jer je ovo poteklo od mene.'"" I oni poslušaše riječ Jahvinu i vratiše se kako im reče Jahve.",Croatian
Jeroboam utvrdi Šekem u Efrajimovoj gori i ondje se nastani.  Poslije izađe odatle i utvrdi Penuel.,Croatian
"Jeroboam reče u svom srcu: ""Sad bi se kraljevstvo moglo  vratiti domu Davidovu.",Croatian
"Ako ovaj narod bude nastavio uzlaziti  u Dom Jahvin u Jeruzalemu da prinosi žrtve, srce će se naroda  vratiti svome gospodaru, Roboamu, kralju judejskome, i mene će  ubiti.""",Croatian
"Pošto se kralj posavjetovao, načini dva zlatna teleta  i reče narodu: ""Dosta ste uzlazili u Jeruzalem! Evo, Izraele, tvoga boga koji te izveo iz zemlje egipatske.""",Croatian
"Zatim postavi  jedno tele u Betelu, a drugo smjesti u Dan.",Croatian
To je bila prigoda  za grijeh: narod je odlazio jednome u Betel i drugome u Dan.,Croatian
I podiže Jeroboam hram na uzvišicama i postavi iz puka  svećenike koji nisu bili sinovi Levijevi.,Croatian
"Zatim je Jeroboam  uveo blagdan u osmom mjesecu, petnaestoga dana tog mjeseca, kao  što je blagdan koji se slavi u Judeji, i uzađe k žrtveniku. Tako  je učinio u Betelu, žrtvujući teocima koje je načinio. U Betelu  je postavio i svećenike uzvišica što ih bijaše podigao.",Croatian
"I  uzađe k žrtveniku koji je načinio, petnaestoga dana osmog mjeseca, mjeseca koji je sam izabrao; i ustanovi blagdan za Izraelce  i uzađe k žrtveniku da prinese kad.",Croatian
A neki čovjek Božji dođe na riječ Jahvinu iz Judeje u Betel  kada Jeroboam stajaše pred žrtvenikom da prinese kad.,Croatian
"I po  Jahvinoj zapovijedi povika onaj prema žrtveniku: ""Žrtveniče,  žrtveniče! Ovako veli Jahve: 'Evo će se roditi u kući Davidovoj  sin po imenu Jošija. On će na tebi žrtvovati svećenike uzvišica, te koji na tebi prinose kad, i on će na tebi spaliti ljudske  kosti!'""",Croatian
"U isto im vrijeme dade znak: ""Ovo je znak da je Jahve  govorio: gle, žrtvenik će se raspuknuti i prosut će se pepeo  što je na njemu.""",Croatian
"Kada je kralj čuo što je čovjek Božji rekao protiv žrtvenika  u Betelu, pruži ruku odande od žrtvenika i reče: ""Uhvatite ga!""  Ali se osušila ruka koju je ispružio prema čovjeku i nije je  mogao vratiti k sebi.",Croatian
"Žrtvenik se raspuknuo i pepeo se prosuo  sa žrtvenika, prema znaku što ga je dao čovjek Božji po naredbi  Jahvinoj.",Croatian
"Kralj progovori i reče čovjeku Božjem: ""Umilostivi Jahvu, Boga svoga, da bih mogao vratiti ruku k sebi."" Božji čovjek  umilostivi Jahvu i ruka se kraljeva vrati k njemu i bila je kao  prije.",Croatian
"Kralj onda reče čovjeku Božjem: ""Hodi sa mnom kući da  se okrijepiš. I dat ću ti dar.""",Croatian
"Ali čovjek Božji odgovori  kralju: ""Da mi dadeš polovinu svoje kuće, ne bih pošao s tobom.  Ni jeo ni pio ne bih na ovom mjestu,",Croatian
"jer mi je ovako zapovjeđeno  riječju Jahvinom: 'Ne jedi kruha i ne pij vode, niti se vraćaj  istim putem kojim si došao.'""",Croatian
"I otišao je drugim putem, nije se vraćao putem kojim  je došao u Betel.",Croatian
A u Betelu živio star prorok. Došli njemu njegovi sinovi  te mu pripovjedili sve što je onoga dana učinio čovjek Božji  u Betelu; i riječi što ih je onaj kazao kralju pripovjediše sinovi  ocu.,Croatian
"A on ih upita: ""Kojim je putem otišao?"" Sinovi pokazaše  put kojim je otišao čovjek Božji što bijaše došao iz Judeje.",Croatian
"Prorok će nato sinovima: ""Osamarite mi magarca!"" I osamariše  mu magarca, a on uzjaha.",Croatian
"Krenuo je za čovjekom Božjim i našao  ga gdje sjedi pod hrastom; i upita ga: ""Jesi li ti čovjek Božji  koji je došao iz Judeje?"" A on mu odgovori: ""Jesam.""",Croatian
"Prorok  mu reče: ""Hodi sa mnom mome domu da štogod pojedeš.""",Croatian
"Ali  on odgovori: ""Ne smijem se vratiti s tobom, niti smijem jesti  kruha ni piti vode na ovome mjestu,",Croatian
"jer mi je Jahvinom riječju  naređeno ovo: 'Ne jedi ondje kruha, ne pij vode, niti se vraćaj  putem kojim si onamo pošao'.""",Croatian
"Nato će mu onaj: ""I ja sam  prorok kao i ti, i anđeo mi je riječju Jahvinom rekao: 'Povedi  ga sa sobom kući da jede kruha i pije vode.'"" Slagao mu je.",Croatian
"Božji čovjek vrati se s njim, u njegovoj  je kući jeo kruha i pio vode.",Croatian
"Dok su sjedili za stolom, dođe riječ Jahvina proroku  koji ga je natrag doveo",Croatian
"i povika on čovjeku Božjem koji je  došao iz Judeje: ""Ovako veli Jahve: zato što nisi poslušao zapovijedi  Jahvine i nisi držao naredbe koju ti je dao Jahve, Bog tvoj,",Croatian
"nego si se vratio, jeo kruha i pio vode na mjestu gdje sam  ti rekao da ne jedeš kruha i ne piješ vode, zato tijelo tvoje  neće leći u grob otaca tvojih.""",Croatian
"Pošto se onaj koga bijaše doveo najeo kruha i napio vode, osedla mu magarca.",Croatian
"I ode onaj. A na putu ga zaskoči lav  i usmrti ga. I tako je mrtvo tijelo ležalo ispruženo na putu, magarac stajao kraj njega, a i lav stajaše kraj tijela.",Croatian
Ljudi  prolazeći vidješe mrtvo tijelo ispruženo na putu i lava gdje  stoji kraj njega; i odoše i javiše to u gradu gdje je živio stari  prorok.,Croatian
"Kad je to čuo prorok koji bijaše onoga vratio s puta, reče: ""To je čovjek Božji koji se usprotivio riječi Jahvinoj!  I Jahve ga je predao lavu, koji ga je napao i ubio, prema riječi  koju je Jahve rekao.""",Croatian
"I reče svojim sinovima: ""Osamarite  mi magarca!"" I oni mu ga osamariše.",Croatian
Ode on i nađe mrtvo tijelo  bačeno na putu i magarca i lava gdje stoje pokraj tijela: lav  nije požderao tijelo niti je rastrgao magarca.,Croatian
Tada prorok  podiže mrtvo tijelo čovjeka Božjeg i prebaci ga na magarca; i  vrati se u grad gdje je živio da mrtvoga ožali i pokopa.,Croatian
"Položio  je mrtvo tijelo u svoju grobnicu i jecao je nad njim: ""Jao, brate  moj!""",Croatian
"A kad ga je pokopao, reče svojim sinovima: ""Poslije moje  smrti sahranite me u istu grobnicu gdje je pokopan čovjek Božji;  stavite moje kosti kraj njegovih.",Croatian
"Jer će se sigurno ispuniti  riječ koju je po zapovijedi Jahvinoj objavio protiv žrtvenika  u Betelu i protiv svih svetišta na uzvišicama u gradovima Samarije.""",Croatian
"Ni poslije ovoga događaja ne obrati se Jeroboam za svoga  zlog puta, nego je i dalje priproste ljude postavljao za svećenike  na uzvišicama: tko je želio, davao mu je darove da postane svećenik  uzvišica.",Croatian
"Takvim je postupkom padala u grijeh kuća Jeroboamova, rušila se i nestajala s lica zemlje.",Croatian
"U ono se vrijeme razbolje Abija, sin Jeroboamov,",Croatian
"i Jeroboam  reče svojoj ženi: ""Ustani i preobuci se da te ne bi prepoznali  da si žena Jeroboamova; i idi u Šilo. Ondje je prorok Ahija:  onaj koji mi je prorokovao da ću biti kraljem ovoga naroda.",Croatian
"I  ponesi deset hljebova, kolača i posudu meda i otiđi k njemu!  On će ti reći što će biti s dječakom.""",Croatian
"I učini tako žena Jeroboamova: ustade, ode u Šilo i uđe  u kuću Ahijinu. A on nije više vidio, oslabile mu oči od duboke  starosti.",Croatian
"Ali mu je Jahve rekao: ""Evo dolazi žena Jeroboamova  da od tebe traži savjeta za svoga sina jer je bolestan; a ti  ćeš joj reći tako i tako. Kad bude ulazila, pretvarat će se kao  da je druga.""",Croatian
"Kad Ahija ču šum njenih koraka na vratima, reče joj: ""Uđi, ženo Jeroboamova! Što se pretvaraš da si druga, kad imam tešku  vijest za tebe?",Croatian
"Idi, reci Jeroboamu: 'Ovako kaže Jahve, Bog  Izraelov: Podigao sam te isred naroda i učinio sam te knezom  nad mojim narodom Izraelom,",Croatian
"istrgnuo sam kraljevstvo iz kuće  Davidove i dao ga tebi. Ali ti nisi bio kao moj sluga David,  koji je držao moje zapovijedi i koji me slijedio svim srcem svojim  i činio samo ono što je pravedno u mojim očima.",Croatian
"Ti si radio  kudikamo gore od svojih prethodnika, otišao si i načinio sebi  druge bogove, salio si im likove da me dražiš, mene si bacio  za leđa.",Croatian
"Zato, evo, puštam zlo na kuću Jeroboamovu, istrijebit  ću iz obitelji Jeroboamove sve što mokri uza zid, robove i slobodnjake  u Izraelu; ja ću netragom pomesti kuću Jeroboamovu kao što se  mete nečist, da ga ništa ne ostane.",Croatian
"One koji iz Jeroboamove  obitelji umru u gradu, proždrijet će psi, a one koji umru u polju, pojest će ptice nebeske.' - Eto tako je Jahve rekao.",Croatian
"A ti  ustani i pođi svome domu: tek što nogama stupiš u grad, dječak  će umrijeti.",Croatian
"Sav će ga Izrael oplakati i pokopat će ga. On  će biti jedini iz obitelji Jeroboamove položen u grob, jer se  jedino na njemu našlo nešto što se u kući Jeroboamovoj svidjelo  Jahvi, Bogu Izraelovu.",Croatian
Jahve će sebi postaviti kralja nad  Izraelom i taj će istrijebiti kuću Jeroboamovu. Evo dana! Što?  Čak i trenutka!,Croatian
"Jahve će udariti Izraela te će se njihati  kao trska u vodi. Iščupat će Izraela iz ove dobre zemlje koju  je dao njihovim ocima i rasijat će ih s onu stranu Rijeke, jer  su načinili sebi ašere koje srde Jahvu.",Croatian
"Odbacit će Izraela  kao smeće, zbog grijeha što ih je učinio Jeroboam i na koje je  navodio Izraela.""",Croatian
"Žena Jeroboamova ustade i ode. Stigla je u Tirsu, a kad  je prelazila kućni prag, dječak bijaše mrtav.",Croatian
Pokopali su  ga i sav ga je Izrael oplakao prema riječi koju je Jahve rekao  po sluzi svome proroku Ahiji.,Croatian
"Ostala povijest Jeroboamova, kako je ratovao i kraljevao, to je zapisano u knjizi Ljetopisa kraljeva izraelskih.",Croatian
"Jeroboamovo  kraljevanje trajalo je dvadeset i dvije godine, zatim je Jeroboam  počinuo kraj otaca svojih, a sin mu Nadab zakraljio se mjesto  njega.",Croatian
"Roboam, sin Salomonov, bio je kralj Judejaca; bijaše  mu četrdeset i jedna godina kad je postao kraljem, a sedamnaest  je godina kraljevao u Jeruzalemu, u gradu koji Jahve izabra između  svih izraelskih plemena da ondje postavi svoje Ime. Majka mu  se zvala Naama, a bila je Amonka.",Croatian
I Juda učini zlo u očima  Jahvinim. Grijesima koje su počinili razjarili su ga više od  svega što su učinili njihovi oci.,Croatian
"Jer su i oni podigli uzvišice, stupove i ašere na svakom brežuljku i pod svakim zelenim drvetom.",Croatian
Bilo je čak posvećenih bludnica u zemlji. Oponašao je sve  grozote naroda što ih je Jahve otjerao ispred sinova Izraelovih.,Croatian
Pete godine Roboamova kraljevanja egipatski kralj Šišak  navali na Jeruzalem.,Croatian
Opljačka sve blago iz Doma Jahvina i  riznicu kraljevskog dvora; sve je uzeo; uze i sve zlatne štitove  što ih bijaše napravio Salomon.,Croatian
Namjesto njih kralj Roboam  napravi tučane štitove i povjeri ih zapovjednicima straže koja  je čuvala vrata kraljevskog dvora.,Croatian
"Kad je god kralj išao  u Jahvin Dom, stražari su ih uzimali, a poslije ih vraćali u  stražaru.",Croatian
"Ostala povijest Roboamova, sve što je učinio, zar nije  zapisano u knjizi Ljetopisa kraljeva judejskih?",Croatian
Za sve vrijeme  bio je rat između Roboama i Jeroboama.,Croatian
"Roboam je počinuo  sa svojim ocima i bi sahranjen sa svojim ocima u Davidovu gradu.  Majka mu se zvala Naama, a bila je Amonka. Na njegovo se mjesto  zakraljio sin mu Abijam.",Croatian
"Osamnaeste godine kraljevanja Jeroboama, sina Nebatova, zakraljio  se Abijam u Judeji.",Croatian
"Tri je godine kraljevao u Jeruzalemu;  njegova se majka zvala Maaka, a bila je kći Abšalomova.",Croatian
"On  je hodio u svim grijesima što ih je njegov otac činio prije njega, i njegovo srce nije bilo potpuno odano Jahvi, Bogu svome, kao  srce njegova praoca Davida.",Croatian
"Ipak, zbog Davida, dao mu je Jahve, Bog njegov, svjetiljku u Jeruzalemu, podigavši sinove njegove  poslije njega i sačuvavši Jeruzalem.",Croatian
"Jer je David činio sve  što je pravo u očima Jahvinim i za svega svoga života nije odstupio  ni od čega što mu je zapovjedio, osim onog što je učinio Uriji  Hetitu.",Croatian
#,Croatian
"Ostala povijest Abijamova, sve što je učinio, zar to nije  zapisano u knjizi Ljetopisa kraljeva judejskih? A bijaše rat  između Abijama i Jeroboama.",Croatian
Potom je Abijam počinuo sa svojim  ocima. Sahraniše ga u Davidovu gradu; na njegovo se mjesto zakralji  sin mu Asa.,Croatian
Dvadesete godine Jeroboamova kraljevanja nad Izraelom  postade Asa kraljem Judeje.,Croatian
"Kraljevao je četrdeset i jednu  godinu u Jeruzalemu; njegova se baka zvala Maaka, a bila je kći  Abšalomova.",Croatian
"Asa je činio što je pravo u očima Jahvinim, kao  i njegov praotac David.",Croatian
Protjerao je iz zemlje posvećene  bludnice i uklonio sve idole koje njegovi oci bijahu načinili.,Croatian
"Sam je uklonio svoju baku s dostojanstva velike kneginje, jer bijaše načinila gada Ašeri. Asa je sasjekao njezina gada  i spalio ga u potoku Kidronu.",Croatian
Ali uzvišice nisu bile uklonjene;  ipak je Asino srce bilo privrženo Jahvi svega njegova života.,Croatian
"Unio je u Dom Jahvin posvećene darove svoga oca i svoje:  srebro, zlato i posuđe.",Croatian
"Bio je rat između Ase i Baše, kralja izraelskoga, u sve  njihove dane.",Croatian
Izraelski kralj Baša navali na Judeju i stade  utvrđivati Ramu da spriječi svako kretanje judejskom kralju Asi.,Croatian
"Asa tada uze srebra i zlata koje je preostalo u riznicama  Doma Jahvina i u riznicama kraljevskog dvora i dade ga svojim  slugama te ih posla Ben-Hadadu, sinu Tabrimonovu, sinu Hezjonovu, aramejskom kralju, koji je stolovao u Damasku, i poruči mu:",Croatian
"""Neka bude savez između mene i tebe, između moga i tvoga  oca; evo, šaljem ti na dar srebra i zlata: hajde, raskini savez  s izraelskim kraljem Bašom da bi otišao od mene.""",Croatian
"Ben-Hadad posluša kralja Asu i posla svoje vojskovođe  na izraelske gradove te oni pokoriše Ijon, Dan, Abel Bet-Maaku, sav Kineret i svu zemlju Naftali.",Croatian
"A kada to Baša dozna,  presta utvrđivati Ramu i vrati se u Tirsu.",Croatian
"Kralj Asa sazva  sve Judejce, bez izuzetka, i oni odnesoše kamenje i drvo kojima  je Baša utvrđivao Ramu, i kralj Asa utvrdi time Gebu Benjaminovu  i Mispu.",Croatian
"Ostala povijest Asina, sve njegove pobjede i sve što  je učinio i gradovi koje je utvrdio, zar to nije zapisano u knjizi  Ljetopisa kraljeva judejskih? A u starosti bolovao je od nogu.",Croatian
"Asa je počinuo sa svojim ocima i sahranjen je sa svojim ocima  u gradu Davida, svoga praoca. Njegov sin Jošafat zakralji se  mjesto njega.",Croatian
"Nadab, sin Jeroboamov, postade kraljem Izraela druge  godine Asina kraljevanja Judejom i vladao je dvije godine Izraelom.",Croatian
Činio je zlo u očima Jahvinim. Hodio je putem svoga oca i  oponašao njegov grijeh na koji je navodio Izraela.,Croatian
"Baša,  sin Ahijin, iz kuće Jisakarove, uroti se protiv njega i ubi ga  u Gibetonu, koji pripada Filistejcima i koji su opsjedali Nadab  i sav Izrael.",Croatian
Baša ga ubi treće godine Asina kraljevanja  Judejom i zavlada mjesto njega.,Croatian
"Kad je postao kraljem, pobi  svu kuću Jeroboamovu i ne poštedi nikoga od Jeroboamovih dokle  sve ne istrijebi po riječi koju je Jahve rekao preko sluge svoga  Ahije iz Šila.",Croatian
"Zbog grijeha što ih je učinio i na koje je  naveo Izraela i zbog gnjeva kojim je raspalio Jahvu, Boga Izraelova.",Croatian
"Ostala povijest Nadabova, i sve što je učinio, zar to  nije zapisano u knjizi Ljetopisa kraljeva izraelskih?",Croatian
Između  Ase i Izraelova kralja Baše vladao je rat u sve njihove dane.,Croatian
"Treće godine Asina kraljevanja Judejom postade Baša,  sin Ahijin, kraljem nad svim Izraelom u Tirsi i vladao je dvadeset  i četiri godine.",Croatian
Činio je zlo u očima Jahvinim i hodio je  putem Jeroboama i njegovih grijeha kojima je zavodio Izraelce.,Croatian
"Tada bi upućena riječ Jahvina Jehuu, sinu Hananijevu, protiv  Baše:",Croatian
"""Iz praha sam te podigao i postavio knezom nad mojim  narodom Izraelom, ali si ti krenuo Jeroboamovim putem i navodiš  narod moj Izrael na grijehe te me razjaruješ njihovim grijesima;",Croatian
"zato ću netragom pomesti Bašu i kuću njegovu: učinit ću s  tvojom kućom kao i s kućom Jeroboama, sina Nebatova.",Croatian
"Tko iz  obitelji Bašine umre u gradu, pojest će ga psi, a tko im umre  u polju, pojest će ga ptice nebeske.""",Croatian
"Ostala povijest Bašina, što je učinio, njegova djela,  zar sve to nije zapisano u knjizi Ljetopisa kraljeva izraelskih?",Croatian
Baša je počinuo sa svojim ocima i sahranjen je u Tirsi. Sin  njegov Ela zakraljio se mjesto njega.,Croatian
"Ali riječ Jahvina po Jehuu proroku, sinu Hananijevu, nije  bila upravljena protiv Baše i njegove kuće samo zbog toga što  je činio zlo u očima Jahve i ljutio ga djelima svojih ruku te  bio kao i kuća Jeroboamova nego i zbog toga što je i nju istrijebio.",Croatian
"Dvadeset i šeste godine kraljevanja Ase u Judeji postade  Ela, sin Bašin, kraljem Izraela u Tirsi; vladao je svega dvije  godine.",Croatian
"Njegov dvoranin Zimri, zapovjednik polovine bojnih  kola, uroti se protiv njega. Kad je bio u Tirsi, opio se u kući  Arse, upravitelja dvora u Tirsi.",Croatian
"Tada provali Zimri, udari  na njega i ubi ga, dvadeset i sedme godine Asina kraljevanja  Judejom, te zavlada mjesto njega.",Croatian
"Čim je zavladao i sjeo  na prijestolje, poubija svu obitelj Bašinu; nije mu poštedio  ni što uza zid mokri, ni njegovih rođaka ni prijatelja.",Croatian
"Tako  Zimri iskorijeni svu kuću Bašinu po riječi koju je Jahve rekao  protiv Baše preko sluge svoga proroka Jehua,",Croatian
"zbog sviju grijeha  što su ih činili Baša i sin mu Ela i tako zavodili Izraela, srdeći  Jahvu, Boga Izraelova, svojim krivim bogovima.",Croatian
"Ostala povijest Elina, sve što je učinio, zar to nije  zapisano u knjizi Ljetopisa kraljeva izraelskih?",Croatian
"Dvadeset i sedme godine Asina kraljevanja Judejom postade  Zimri kraljem u Tirsi i vladao je sedam dana. Narod je tada opsjedao  Gibeton, koji je pripadao Filistejcima.",Croatian
"Kad je utaboreni  narod čuo da se Zimri pobunio i ubio kralja, sav Izrael istoga  dana u taboru proglasi kraljem nad Izraelom zapovjednika vojske  Omrija.",Croatian
Zatim Omri i sav Izrael s njime odoše od Gibetona  i opsjedoše Tirsu.,Croatian
"Kad je Zimri vidio da će grad biti osvojen, uđe u utvrdu kraljevskoga dvora, zapali nad sobom kraljevski  dvor i tako pogibe.",Croatian
To je bilo zbog grijeha koje je počinio  radeći što je zlo u očima Jahvinim i hodeći putem Jeroboama i  njegovih grijeha kojima je zavodio Izraela.,Croatian
"Ostala povijest Zimrijeva i njegova urota koju je skovao, zar sve to nije zapisano u knjizi Ljetopisa kraljeva izraelskih?",Croatian
"Tada se Izraelov narod razdijelio: polovica se odlučila  za Tibnija, sina Ginatova, da ga učini kraljem, a druga polovica  za Omrija.",Croatian
"Ali pristaše Omrijeve nadjačaše pristaše Tibnija, sina Ginatova, pa kad Tibni umrije, postade Omri kraljem.",Croatian
Trideset i prve godine Asina kraljevanja Judejom postade  Omri kraljem Izraela za dvanaest godina. U Tirsi je kraljevao  šest godina.,Croatian
"Tada kupi od Šemera za dva talenta srebra brdo  Samariju; sagradi grad koji po imenu Šemera, vlasnika brijega, nazva Samarija.",Croatian
Ali je Omri činio zlo u očima Jahvinim i  bio je gori od svojih prethodnika.,Croatian
"U svemu je slijedio Jeroboama, sina Nebatova, i njegove grijehe kojima je zavodio Izraela i  srdio Jahvu, Boga Izraelova, svojim lažnim bogovima.",Croatian
"Ostala povijest Omrijeva, sve što je učinio, njegovi  pothvati koje je izveo, zar to nije zapisano u knjizi Ljetopisa  kraljeva izraelskih?",Croatian
Omri počinu sa svojim ocima i sahranjen  je u Samariji. Njegov sin Ahab postade kraljem mjesto njega.,Croatian
"Ahab, sin Omrijev, postade izraelskim kraljem u trideset  i osmoj godini Asina kraljevanja Judejom i vladao je dvadeset  i dvije godine nad Izraelom u Samariji.",Croatian
"Ahab, sin Omrijev, činio je u očima Jahvinim više zla od svih svojih prethodnika.",Croatian
"I malo mu bijaše što je hodio u grijesima Jeroboama, sina  Nebatova, nego se još oženi Izebelom, kćerju Etbaala, kralja  sidonskog, i poče služiti Baalu i klanjati mu se;",Croatian
Baalu podiže  žrtvenik u Baalovu hramu što ga bijaše sagradio u Samariji.,Croatian
"Ahab  je podigao i Ašeru i učinio druga zlodjela i razljutio Jahvu, Boga Izraelova, više od svih kraljeva izraelskih koji bijahu  prije njega.",Croatian
"Za njegova je vremena Hiel iz Betela sagradio Jerihon;  uz žrtvu svoga prvorođenca Abirama podigao je temelje, a uz žrtvu  svoga mezimca Seguba postavio je gradska vrata, po riječi koju  je Jahve rekao po svome sluzi Jošui, sinu Nunovu.",Croatian
"Ilija Tišbijac, iz Tišbe Gileadske, reče Ahabu: ""Živoga mi  Jahve, Boga Izraelova, komu služim, neće ovih godina biti ni  rose ni kiše, osim na moju zapovijed.""",Croatian
Upućena mu je riječ Jahvina ovako:,Croatian
"""Idi odavde i kreni  na istok i sakrij se na potoku Keritu, koji je nasuprot Jordanu.",Croatian
"Pit ćeš iz potoka, a gavranima sam zapovjedio da te ondje  hrane.""",Croatian
"Ode on i učini po riječi Jahvinoj i nastani se na  potoku Keritu, nasuprot Jordanu.",Croatian
"Gavrani su mu jutrom donosili  kruha, a večerom mesa; iz potoka je pio.",Croatian
"Ali poslije nekog vremena presuši potok, jer nije bilo  kiše u svoj zemlji.",Croatian
Tada Iliji dođe riječ Jahvina:,Croatian
"""Ustani, idi u Sarfatu Sidonsku i ondje ostani. Evo, ondje sam zapovjedio  jednoj udovici da te hrani.""",Croatian
"Ustade on i krenu u Sarfatu. Kada je stigao do gradskih  vrata, neka je udovica onuda skupljala drva; on joj se obrati  i reče: ""Donesi mi malo vode u vrču da pijem!""",Croatian
"Kad je pošla  da donese, on viknu za njom i reče joj: ""Donesi mi i malo kruha  u ruci!""",Croatian
"Ona odgovori: ""Živoga mi Jahve, tvoga Boga, ja nemam  pečena kruha, nemam do pregršti brašna u ćupu i malo ulja u vrču.  I evo kupim drva, pa ću otići i ono pripremiti sebi i svome sinu  da pojedemo i da umremo.""",Croatian
"Ali joj Ilija reče: ""Ništa se ne boj. Idi i uradi kako  si rekla; samo najprije umijesi meni kolačić, pa mi donesi; a  onda zgotovi za sebe i za svoga sina.",Croatian
"Jer ovako govori Jahve, Bog Izraelov: 'U ćupu neće brašna nestati ni vrč se s uljem neće isprazniti sve dokle Jahve ne pusti da kiša padne na zemlju.'""",Croatian
"Ode ona i učini kako je rekao Ilija; i za mnoge dane  imadoše jela, ona, on i njen sin.",Croatian
"Brašno se iz ćupa nije  potrošilo i u vrču nije nestalo ulja, po riječi koju je Jahve  rekao preko svoga sluge Ilije.",Croatian
"Poslije ovih događaja razbolio se sin domaćičin i bolest  se njegova jako pogoršala, tako te u njemu nije ostalo daha.",Croatian
"Tada ona reče Iliji: ""Što ja imam s tobom, čovječe Božji?  Zar si došao k meni da me podsjetiš na moj grijeh i da mi usmrtiš  sina!""",Croatian
"On joj reče: ""Daj mi svoga sina!"" Tada ga uze iz njezina  naručja, odnese ga u gornju sobu gdje je stanovao i položi ga  na svoju postelju.",Croatian
"Tada zavapi Jahvi i reče: ""Jahve, Bože  moj, zar zaista želiš udovicu koja me ugostila uvaliti u tugu  umorivši joj sina?""",Croatian
"Zatim se tri puta pružio nad dječakom  zazivajući Jahvu: ""Jahve, Bože, učini da se u ovo dijete vrati  duša njegova!""",Croatian
"Jahve je uslišio molbu Ilijinu, u dijete se  vratila duša i ono oživje.",Croatian
"Ilija ga uze, siđe iz gornje sobe  u kuću i dade ga njegovoj materi; i reče Ilija: ""Evo, tvoj sin  živi!""",Croatian
"Žena mu reče: ""Sada znam da si ti čovjek Božji i da  je riječ Jahvina u tvojim ustima istinita!""",Croatian
"Prošlo je mnogo vremena i riječ Jahvina bi upravljena treće  godine Iliji: ""Idi, pokaži se Ahabu, jer želim pustiti kišu na  lice zemlje.""",Croatian
"I ode Ilija da se pokaže Ahabu. Kako je glad u Samariji bivala teža,",Croatian
pozva Ahab dvorskog  upravitelja Obadiju. Taj se Obadija veoma bojao Jahve;,Croatian
"jer  kad je Izebela poubijala proroke Jahvine, on je uzeo stotinu  proroka i sakrio ih po pedeset u jednu spilju, gdje ih je hranio  kruhom i pojio vodom.",Croatian
"I reče Ahab Obadiji: ""Hajde, obići ćemo  svu zemlju, sve izvore i sve potoke, možda ćemo naći trave da  sačuvamo u životu konje i mazge i da nam ne propadne stoka.""",Croatian
"Podijelili su zemlju koju će pretražiti: Ahab je sam otišao  jednim putem, a Obadija je pošao sam drugim putem.",Croatian
"I kad je Obadija bio na putu, eto mu u susret Ilije; poznavši  ga, pade ničice i reče: ""Jesi li to ti, gospodaru Ilija!""",Croatian
"On  mu odgovori: ""Ja sam! Idi i reci svome gospodaru: 'Evo Ilije!'""",Croatian
"Odgovori mu Obadija: ""Što sam sagriješio te slugu svojega  predaješ u ruke Ahabu da me ubije?",Croatian
"Živoga mi Jahve, tvoga  Boga, nema naroda ili kraljevstva kamo moj gospodar nije slao  da te traže. I kad su mu rekli: 'Nema ga!' zakleo je kraljevstvo  i narod što te nisu našli.",Croatian
"I sada mi naređuješ: 'Idi, reci  svome gospodaru: Evo Ilije!'",Croatian
"Ali kad ja odem od tebe, Duh  Jahvin odnijet će te ne znam kamo, a ja ću doći i obavijestiti  Ahaba. Pa kad te ne nađe, ubit će me! A tvoj se sluga boji Jahve  od mladosti svoje!",Croatian
"Zar nije poznato mome gospodaru što sam  učinio kad je ono Izebela poubijala proroke Jahvine? Sakrio sam  stotinu proroka, po pedeset u jednu spilju, i kruhom ih uzdržavao  i vodom.",Croatian
"I sada ti naređuješ: 'Idi, reci svome gospodaru:  Evo Ilije!' Pa on će me ubiti!""",Croatian
"Ilija mu odgovori: ""Živoga mi Jahve Sebaota, komu služim, još ću mu se danas pokazati.""",Croatian
"Obadija pođe u susret Ahabu i donese mu vijest, a Ahab  pođe u susret Iliji.",Croatian
"Kad Ahab ugleda Iliju, reče mu: ""Jesi  li ti onaj koji upropašćuješ Izraela?""",Croatian
"Ilija odgovori: ""Ne  upropašćujem ja Izraela, nego ti i tvoja obitelj, jer ste ostavili  Jahvu, a ti si sljedbenik Baala.",Croatian
"Sada sakupi sav Izrael preda  me na gori Karmelu i četiri stotine pedeset proroka Baalovih  koji jedu za stolom Izebelinim.""",Croatian
Ahab pozva sve sinove Izraelove i sakupi proroke na gori  Karmelu.,Croatian
"Ilija pristupi svemu narodu i reče: ""Dokle ćete  hramati na obje strane? Ako je Jahve Bog, slijedite ga; ako je  Baal, slijedite njega."" A narod mu nije ništa odgovorio.",Croatian
"Ilija  nastavi: ""Ja sam još jedini ostao kao prorok Jahvin, a Baalovih  je proroka četiri stotine i pedeset.",Croatian
"Dajte nam dva junca.  Neka oni izaberu sebi jednoga, neka ga sasijeku i stave na drva, ali neka ne podmeću ognja. Ja ću spremiti drugoga junca i neću  podmetati ognja.",Croatian
"Vi zazovite ime svoga boga, a ja ću zazvati  ime Jahvino: bog koji odgovori ognjem pravi je Bog."" Sav narod  odgovori: ""Dobro!""",Croatian
"Potom reče Ilija prorocima Baalovim: ""Izaberite sebi  jednoga junca i počnite, jer vas je mnogo više. Zazovite ime  svoga boga, ali ne stavljajte ognja.""",Croatian
"Oni uzeše junca koji je njima pripao i pripremiše ga.  Zazivali su ime Baalovo od jutra do podne govoreći: ""O Baale, usliši nas!"" Ali nije bilo ni glasa, ni odgovora. I skakahu  i prigibahu koljena pred žrtvenikom koji su načinili.",Croatian
"U podne im se Ilija naruga i reče: ""Glasnije vičite,  jer on je bog; zauzet je, ili ima posla, ili je na putu; možda  spava, pa ga treba probuditi!""",Croatian
"A oni okrenuše vikati još  glasnije i parati se noževima i sulicama, kako je u njih običaj, sve dok ih nije oblila krv.",Croatian
"Kad je prošlo podne, pali su  u bunilo i bjesnjeli sve dok nije bilo vrijeme da se prinese  žrtva; ali nije bilo nikakva glasa ni odgovora niti znaka da  ih tkogod sluša.",Croatian
"Tada Ilija reče svemu narodu: ""Priđite k meni!"" I sav  mu narod pristupi. On popravi žrtvenik Jahvin koji bijaše srušen.",Croatian
"Ilija uze dvanaest kamenova prema broju plemena sinova Jakova, kome je Bog rekao: ""Izrael će biti ime tvoje!""",Croatian
"I sagradi  od toga kamenja žrtvenik Imenu Jahvinu i iskopa jarak oko žrtvenika, širok da bi se mogle posijati dvije mjere pšenice.",Croatian
"Složi  drva, rasiječe junca i stavi ga na drva.",Croatian
"Tada reče: ""Napunite  vodom četiri vrča i izlijte na paljenicu i na drva!"" Učiniše  tako. Zapovjedi im: ""Ponovite"", i oni ponoviše. Tada reče: ""Učinite  i treći put."" Oni tako i treći put.",Croatian
Voda je tekla oko žrtvenika  i jarak se ispunio vodom.,Croatian
"Kad bijaše vrijeme da se prinese žrtva, pristupi prorok  Ilija i reče: ""Jahve, Bože Abrahamov, Izakov i Izraelov, objavi  danas da si ti Bog u Izraelu, da sam ja sluga tvoj i da sam po  zapovijedi tvojoj učinio sve ovo.",Croatian
"Usliši me, Jahve; usliši  me, da bi sav ovaj narod znao da si ti, Jahve, Bog i da ćeš ti  obratiti njihova srca.""",Croatian
"I oganj Jahvin pade i proguta paljenicu i drva, kamenje  i prašinu, čak i vodu u jarku isuši.",Croatian
"Sav narod se uplaši, ljudi padoše ničice i rekoše: ""Jahve je Bog! Jahve je Bog!""",Croatian
"Ilija im reče: ""Pohvatajte proroke Baalove da nijedan od  njih ne utekne!"" I oni ih pohvataše. Ilija ih odvede do potoka  Kišona i ondje ih pobi.",Croatian
"Ilija reče Ahabu: ""Idi gore, jedi i pij, jer čujem šumor  kiše.""",Croatian
"Dok je Ahab otišao gore da jede i pije, Ilija se popeo  na vrh Karmela, prignuo se zemlji i sakrio lice među koljena.",Croatian
"Rekao je zatim svome momku: ""Idi gore i pogledaj prema moru.""  On ode gore, pogleda i reče: ""Ništa nema ondje!"" Ilija odgovori:  ""Vrati se sedam puta.""",Croatian
"Ali sedmoga puta reče momak: ""Eno  se oblak, malen kao dlan čovječji, diže od mora."" Tada reče Ilija:  ""Idi, kaži Ahabu: 'Upregni i silazi da te kiša ne uhvati.'""",Croatian
Odjednom se nebo zamrači od oblaka i vihora i pade jaka  kiša. Ahab se pope na kola i odveze u Jizreel.,Croatian
"Ruka je Jahvina  bila nad Ilijom te on, opasavši se, otrča pred Ahabom sve do  u blizinu Jizreela.",Croatian
Ahab ispriča Izebeli sve što je Ilija učinio i kako je mačem  poubijao sve proroke.,Croatian
"Tada Izebela posla Iliji glasnika s  porukom: ""Neka mi bogovi učine sva zla i neka nadodadu, ako sutra  u ovo doba ne učinim s tvojim životom kao što si ti učinio sa  životom svakoga od njih!""",Croatian
"On se uplaši, ustade i ode da bi spasio život. Došao je  u Beer Šebu, koja je u Judeji, i otpustio ondje svoga momka.",Croatian
"A sam ode dan hoda u pustinju; sjede ondje pod smreku, zaželje  umrijeti i reče: ""Već mi je svega dosta, Jahve! Uzmi dušu moju, jer nisam bolji od otaca svojih.""",Croatian
"Zatim leže i zaspa. Ali  gle, anđeo ga taknu i reče mu: ""Ustani i jedi.""",Croatian
"On pogleda, kad gle - kraj njegova uzglavlja na kamenu  pečen kruh i vrč vode. Jeo je i pio, pa opet legao.",Croatian
"Ali se  anđeo Jahvin javi i drugi put, dotače ga i reče: ""Ustani i jedi, jer je pred tobom dalek put!""",Croatian
"Ustao je, jeo i pio. Okrijepljen  tom hranom, išao je četrdeset dana i četrdeset noći sve do Božje  gore Horeba.",Croatian
"Ondje je ušao u neku spilju i prenoćio u njoj. I gle,  eto k njemu riječi Jahvine: ""Što ćeš ti ovdje, Ilija?""",Croatian
"On  odgovori: ""Revnovao sam gorljivo za Jahvu, Boga nad vojskama, jer su sinovi Izraelovi napustili tvoj Savez, srušili tvoje  žrtvenike i pobili mačem tvoje proroke. Ostao sam sam, a oni  traže da i meni uzmu život.""",Croatian
"Glas mu reče: ""Iziđi i stani  u gori pred Jahvom. Evo Jahve upravo prolazi."" Pred Jahvom je  bio silan vihor, tako snažan da je drobio brda i lomio hridi, ali Jahve nije bio u olujnom vihoru; poslije olujnog vihora  bio je potres, ali Jahve nije bio u potresu;",Croatian
"a poslije potresa  bio je oganj, ali Jahve nije bio u ognju; poslije ognja šapat  laganog i blagog lahora.",Croatian
"Kad je to čuo Ilija, zakri lice  plaštem, iziđe i stade na ulazu u pećinu. Tada mu progovori glas  i reče: ""Što ćeš ovdje, Ilija?""",Croatian
"On odgovori: ""Revnovao sam  veoma gorljivo za Jahvu nad vojskama, jer su sinovi Izraelovi  napustili tvoj Savez, srušili tvoje žrtvenike i mačem poubijali  tvoje proroke. Ostadoh sam, a oni traže da i meni oduzmu život.""",Croatian
"Jahve mu reče: ""Idi, vrati se istim putem u damaščansku  pustinju. Kad dođeš, pomaži ondje Hazaela za kralja aramskog.",Croatian
"Pomaži Jehuu, sina Nimsijeva, za kralja izraelskoga i pomaži  Elizeja, sina Šafatova, iz Abel Mehole, za proroka namjesto sebe.",Croatian
"Koji utekne od mača Hazaelova, njega će pogubiti Jehu; a  tko utekne od Jehuova mača, njega će pogubiti Elizej.",Croatian
"Ali  ću ostaviti u Izraelu sedam tisuća, sve koljena koja se nisu  savila pred Baalom i sva usta koja ga nisu cjelivala.""",Croatian
"Ode on i na povratku naiđe na Elizeja, sina Šafatova, gdje ore: pred njim dvanaest jarmova, sam bijaše kod dvanaestoga.  Ilija prođe kraj njega i baci na nj svoj plašt.",Croatian
"On ostavi  volove, potrča za Ilijom i reče: ""Dopusti mi da zagrlim svoga  oca i majku, pa ću poći za tobom."" Ilija mu odgovori: ""Idi, vrati  se, jer što sam ti učinio?""",Croatian
"On ga ostavi, uze jaram volova  i žrtvova ih. Volujskim jarmom skuha meso i dade ga ljudima da  jedu. Zatim ustade i pođe za Ilijom da ga poslužuje.",Croatian
"Ben-Hadad, kralj Arama, skupi svu vojsku svoju - s njim bijahu  trideset i dva kralja, s konjima i bojnim kolima - i ode opsjedati  Samariju i udari na nju.",Croatian
Posla u grad glasnike izraelskom  kralju Ahabu,Croatian
"i reče mu: ""Ovako veli Ben-Hadad: 'Tvoje srebro  i tvoje zlato moje je, a žene tvoje i djeca ostaju tebi.'""",Croatian
"Izraelski  kralj ovako mu odgovori: ""Na tvoju zapovijed, gospodaru kralju!  Tvoj sam ja sa svime što mi pripada.""",Croatian
"Ali se glasnici vratiše i rekoše: ""Ovako kaže Ben-Hadad  i poručuje ti: 'Daj mi svoje srebro i zlato, svoje žene i djecu.",Croatian
"Budi siguran da ću sutra u ovo doba poslati svoje sluge i  oni će pretražiti tvoju kuću i kuće tvojih sluga i stavit će  svoju ruku na sve što im se svidi i to će odnijeti.'""",Croatian
"Izraelski kralj sazva sve starješine zemaljske i reče:  ""Promislite i pogledajte! Ovaj nam sprema zlo! Traži od mene  moje žene i djecu, premda mu nisam odbio svoje srebro i zlato.""",Croatian
"Starješine mu i sav narod odgovoriše: ""Nemoj poslušati! Nemoj  pristati!""",Croatian
"Tada on ovako odgovori Ben-Hadadovim poslanicima:  ""Recite gospodaru kralju: 'Sve što si prvi put tražio od svoga  sluge, ja ću učiniti, ali ovo drugo ne mogu.'"" I poslanici odoše  i odnesoše odgovor.",Croatian
"Tada mu Ben-Hadad poruči: ""Neka mi bogovi učine zlo i  neka pridaju još toliko, ako bude dosta praha Samarije da svi  oni koji me slijede dobiju po pregršt!""",Croatian
"Ali mu kralj izraelski  odgovori: ""Kaže se: 'Neka se ne hvali koji se opasuje kao onaj  koji se raspasuje!'""",Croatian
"A kad je Ben-Hadad to čuo - upravo je  pio s kraljevima pod šatorima - zapovjedi svojim slugama: ""Na  svoja mjesta!"" I oni zauzeše svoje položaje protiv grada.",Croatian
"Tada potraži jedan prorok Ahaba, kralja Izraela, i reče:  ""Ovako veli Jahve: 'Jesi li vidio ono silno mnoštvo? Ja ću ti  ga danas evo predati u ruke i ti ćeš spoznati da sam ja Jahve.'""",Croatian
"Ahab reče: ""Po kome?"" On odgovori: ""Ovako veli Jahve: po  momcima pokrajinskih namjesnika."" Ahab upita: ""Tko će početi  boj?"" On odgovori: ""Ti!""",Croatian
Ahab izvrši smotru momaka pokrajinskih upravitelja. Bijaše  ih dvije stotine trideset i dva. Poslije njih izvršio je smotru  sve vojske svih Izraelaca. Bijaše ih sedam tisuća.,Croatian
"Oni iziđoše  u podne, dok je Ben-Hadad pio u šatorima sa trideset i dva kralja  koji mu bijahu saveznici.",Croatian
"Momci pokrajinskih upravitelja  iziđoše prvi. Obavijestiše Ben-Hadada: ""Izišli su ljudi iz Samarije.""",Croatian
"On  reče: ""Ako su izišli radi mira, pohvatajte ih žive; ako su izišli  u boj, opet ih uhvatite žive!""",Croatian
"Ali kad su oni - momci pokrajinskih upravitelja - izišli  iz grada, za njima je slijedila ostala vojska",Croatian
"i svaki je  udario na svog protivnika. Aramejci su bježali, a Izraelci ih  progonili. Ben-Hadad, aramejski kralj, spasio se na konju zajedno  s nekim konjanicima.",Croatian
Tada je izišao izraelski kralj; zarobio  je konje i kola i nanio Aramejcima težak poraz.,Croatian
"Tada pristupi prorok izraelskom kralju i reče mu: ""Hajdemo!  Ohrabri se i razmisli dobro što ti je činiti, jer će dogodine  aramejski kralj napasti na te.""",Croatian
"Sluge su savjetovale aramejskog  kralja: Njihov bog je bog gora, i zato su bili jači od nas. Ali  ako se pobijemo s njima u ravnici, sigurno ćemo mi biti jači  od njih.",Croatian
Učinimo dakle ovako: makni ove kraljeve i postavi  na njihovo mjesto upravitelje.,Croatian
"Zatim skupi sebi veliku vojsku  kolika je bila ona koju si izgubio, toliko konja i toliko kola.  Tada ćemo se pobiti s njima u ravnici, i sigurno ćemo ih nadvladati.""  On ih posluša i učini tako.",Croatian
Na početku godine Ben-Hadad podiže Aramejce i pođe na  Afek da vojuje s Izraelom.,Croatian
"Izraelci se podigoše i krenuše  protiv njih. I utaboriše se Izraelci pred njima kao dva mala  stada koza, dok su Aramejci prekrili zemlju.",Croatian
"Tada pristupi Božji čovjek izraelskom kralju i reče:  ""Ovako veli Jahve: 'Zato što Aramejci kažu za Jahvu da je Bog  bregova i da nije Bog ravnica, ja ću predati u tvoje ruke ovo  silno mnoštvo da spoznate da sam ja Jahve'.""",Croatian
"Sedam dana bijahu utaboreni jedni sučelice drugima. Sedmoga  dana zametnu se boj i Izraelci poubijaše Aramejce, stotinu tisuća  pješaka u jedan jedini dan.",Croatian
"Ostatak pobježe u Afek, u grad, ali se sruši zidina na dvadeset i sedam tisuća ljudi koji su  ostali.  Pobjegao je i Ben-Hadad. U gradu je prelazio iz jednog skrovišta  u drugo.",Croatian
"Njegove su mu sluge rekle: ""Gle! Mi smo čuli da  su izraelski kraljevi milosrdni. Stavimo kostrijet oko bokova  svojih i konope oko svojih glava, pa izađimo pred kralja izraelskog:  možda će ti poštedjeti život.""",Croatian
"I svezaše kostrijeti oko bokova  svojih i konopce oko svojih glava. Otišli su pred izraelskog  kralja i rekli: ""Tvoj sluga Ben-Hadad kaže: 'Ostavi me na životu!'""  On odgovori: ""Je li još živ? On je moj brat.""",Croatian
"Ljudi su to uzeli kao dobar znak i požurili se da ga  uhvate za riječ govoreći: ""Ben-Hadad tvoj je brat."" Ahab odgovori:  ""Idite! Dovedite ga!"" Ben-Hadad dođe i on ga uze na kola.",Croatian
"Ben-Hadad  reče mu tada: ""Vratit ću ti gradove koje je moj otac uzeo tvome  ocu; stajat će ti na raspolaganju četvrti u Damasku, kao što  ih je postavio moj otac u Samariji. Pod ovim me uvjetom otpusti.""  Ahab sklopi s njime savez i otpusti ga.",Croatian
"Neki od proročkih sinova reče po Jahvinoj zapovijedi  svome drugu: ""Udari me!"" Ali čovjek ne htjede da ga tuče.",Croatian
"Tada  mu onaj reče: ""Budući da nisi slušao glasa Jahvina, evo, kad  odeš od mene, lav će te razderati."" Tek što se udaljio od njega, naiđe na lava koji ga razdera.",Croatian
"Prorok nađe drugoga čovjeka  i reče: ""Udari me!"" Čovjek ga izudara i izrani.",Croatian
"Prorok ode, postavi se kralju na put, a preko očiju navuče povez da ga ne  prepoznaju.",Croatian
"Kad je kralj prolazio, on povika: ""Tvoj je sluga  bio izišao u boj, kadli iz bojnih redova jedan istupi i dovede  mi nekog čovjeka govoreći: 'Čuvaj ovoga čovjeka! Ako nestane, tvoj će život biti za njegov život, ili ćeš platiti srebrni  talenat.'",Croatian
"I dok je tvoj sluga radio ovdje-ondje, njega je  nestalo.""  Tada mu reče kralj Izraela: ""Eto ti presude! Sam si je izrekao!""",Croatian
Nato onaj odmah ukloni povez s očiju i kralj izraelski vidje  da je to jedan od proroka.,Croatian
"A on reče kralju: ""Ovako veli  Jahve: 'Budući da si pustio da ti iz ruke utekne čovjek koga  sam udario prokletstvom, tvoj će život biti za njegov život,  tvoj narod za njegov narod.'""",Croatian
"I kralj izraelski ode svojoj  kući, mrk i srdit, i uđe u Samariju.",Croatian
"Nakon tih događaja dogodilo se ovo: Nabot Jizreelac imao vinograd  kraj palače Ahaba, kralja samarijskog,",Croatian
"i Ahab ovako reče Nabotu:  ""Ustupi mi svoj vinograd da mi bude za povrtnjak jer je blizu  moje kuće. Ja ću ti dati za nj bolji vinograd, ili, ako to želiš, dat ću ti novca koliko vrijedi.""",Croatian
"Ali Nabot reče Ahabu: ""Jahve  me sačuvao od toga da ti ustupim baštinu svojih otaca!""",Croatian
"Ahab se vrati kući mrk i ljutit zbog riječi koju mu je  Nabot Jizreelac rekao: ""Ne dam ti baštine svojih otaca."" Legao  je na postelju i okrenuo lice i nije htio okusiti hrane.",Croatian
"Dođe  mu njegova žena Izebela i reče: ""Zašto si zlovoljan i ne mariš  za hranu?""",Croatian
"On joj odgovori: ""Govorio sam Nabotu Jizreelcu  i rekao mu: 'Ustupi mi svoj vinograd za novac, ili, ako ti je  draže, dat ću ti drugi vinograd za taj.' Ali mi je on rekao:  'Ne dam ti svoga vinograda.'""",Croatian
"Tada mu žena Izebela reče: ""Jesi  li ti onaj koji kraljuje nad Izraelom! Ustani i jedi i budi dobre  volje. Ja ću ti pribaviti vinograd Nabota Jizreelca.""",Croatian
I napisa ona pisma u ime Ahabovo i zapečati ih kraljevskim  pečatom. Pisma je poslala starješinama i glavarima Nabotovim  sugrađanima.,Croatian
"U tim je pismima napisala: ""Proglasite post i  postavite Nabota na čelo naroda.",Croatian
"Postavite prema njemu dva  nitkova koji će ga optužiti: 'Proklinjao si Boga i kralja!' Tada  ga izvedite i kamenujte ga da pogine.""",Croatian
"I učiniše ljudi Nabotova grada, starješine i glavari, kako im je Izebela zapovjedila i kako je pisalo u pismima koja  im je uputila.",Croatian
Proglasiše post i Nabota postaviše na čelo  naroda.,Croatian
"Tada dođoše dva nitkova, sjedoše mu nasuprot i optužiše  Nabota pred narodom: ""Nabot je proklinjao Boga i kralja."" I tako  izvedoše Nabota izvan grada, zasuše ga kamenjem i on pogibe.",Croatian
"Zatim poručiše Izebeli: ""Nabot je kamenovan i umro je.""",Croatian
"Pošto  je Izebela čula da je Nabot kamenovan i da je umro, reče Ahabu:  ""Ustani i zaposjedni vinograd što ti ga Nabot Jizreelac ne htjede  ustupiti za novac. Nabot više nije živ, on je mrtav.""",Croatian
"Kada  je Ahab doznao da je Nabot mrtav, ustade i siđe u vinograd Nabota  Jizreelca da ga zaposjedne.",Croatian
Tada bi upućena riječ Jahvina Iliji Tišbijcu:,Croatian
"""Ustani  i siđi u Samariju, u susret Ahabu, kralju izraelskom. Eno ga  u vinogradu Nabotovu u koji je sišao da ga zaposjedne.",Croatian
"Reci  mu: 'Ovako veli Jahve: Umorio si, oteo si! Zato ovako veli Jahve:  Na mjestu gdje su psi lizali Nabotovu krv, lizat će psi i tvoju.'""",Croatian
"Ahab reče Iliji: ""Nađe li me, neprijatelju moj?"" Ilija odgovori:  ""Nađoh te, jer si se prodao da činiš što je zlo u očima Jahvinim.",Croatian
"Evo, tek što nisam navukao na te nesreću. Pomest ću tvoje  potomstvo, istrijebiti Ahabu sve što mokri uza zid, robove i  slobodnjake u Izraelu.",Croatian
"Učinit ću s tvojom kućom kao s kućom  Jeroboama, sina Nebatova, i s kućom Baše, sina Ahijina, jer si  me rasrdio i naveo Izraela na grijeh.",Croatian
I nad Izebelom reče  Jahve: psi će proždrijeti Izebelu na Jizreelskom polju.,Croatian
"Tko  od obitelji Ahabove umre u gradu, psi će ga izjesti, a tko umre  u polju, pojest će ga ptice nebeske.""",Croatian
"Doista, nitko se nije prodao tako kao Ahab da čini što  je zlo u očima Jahvinim, jer ga je zavodila njegova žena Izebela.",Croatian
"Činio je vrlo odvratna djela: išao je za idolima baš kao  što su činili Amorejci, koje je Jahve protjerao ispred Izraelaca.",Croatian
"Kad je Ahab čuo te riječi, razdrije svoje haljine i stavi  kostrijet na tijelo; i postio je, u kostrijeti je spavao i naokolo  išao tiho jecajući.",Croatian
Tada dođe riječ Jahvina Iliji Tišbijcu:,Croatian
"""Jesi li vidio kako se Ahab preda mnom ponizio? Budući da  se tako ponizio preda mnom, neću zla pustiti za njegova života;  u vrijeme njegova sina pustit ću zlo na kuću njegovu.""",Croatian
Tri je godine vladao mir; nije bilo rata između Aramejaca  i Izraela.,Croatian
"Treće godine Jošafat, kralj judejski, posjeti kralja  izraelskoga.",Croatian
"Kralj Izraela reče svojim dvoranima: ""Znate li  da je Ramot Gilead naš? A mi ne poduzimamo ništa da ga otmemo  iz ruke aramejskog kralja.""",Croatian
"Zatim reče Jošafatu: ""Hoćeš li  poći sa mnom na Ramot Gilead?"" Jošafat odgovori kralju izraelskom:  ""Ja sam kao i ti, moj narod kao i tvoj, moji konji što i tvoji.""",Croatian
"Tada Jošafat reče kralju izraelskom: ""De posavjetuj se  najprije s Jahvom.""",Croatian
"Tada kralj izraelski sakupi oko četiri  stotine proroka i upita ih: ""Mogu li zavojštiti na Ramot Gilead  ili da se okanim toga?"" Oni odgovoriše: ""Idi, jer će ga Jahve  predati kralju u ruke.""",Croatian
"Ali Jošafat upita: ""Ima li ovdje još  koji prorok Jahvin da i njega upitamo?""",Croatian
"Kralj izraelski odgovori  Jošafatu: ""Ima još jedan čovjek preko koga bismo mogli upitati  Jahvu, ali ga ne podnosim jer mi ne prorokuje ništa dobro nego  samo zlo; to je Mihej, sin Jimlin."" A Jošafat reče: ""Neka kralj  ne govori tako!""",Croatian
"Tada kralj izraelski dozva jednoga dvoranina  i reče mu: ""Brže dovedi Jimlina sina Miheja.""",Croatian
"Izraelski kralj i judejski kralj Jošafat sjedili su svaki  na svome prijestolju, u svečanim haljinama pred Samarijskim vratima, a proroci proricali pred njima.",Croatian
"Kenaanin sin Sidkija napravi  sebi željezne rogove i reče: ""Ovako govori Jahve: 'Njima ćeš  nabosti sve Aramejce dok ih ne uništiš'.""",Croatian
"Tako su i svi drugi  proroci proricali govoreći: ""Idi na Ramot Gilead i uspjet ćeš:  Jahve će ga predati kralju u ruke.""",Croatian
"Glasnik koji bijaše otišao da zove Miheja reče mu: ""Eno, svi proroci složno proriču dobro kralju. Govori i ti kao jedan  od njih i proreci mu uspjeh!""",Croatian
"Ali Mihej odvrati: ""Živoga  mi Jahve, govorit ću ono što mi Jahve kaže!""",Croatian
"Kad dođe pred  kralja, upita ga kralj: ""Miheju, da pođem u rat na Ramot Gilead  ili da se okanim toga?"" On odgovori: ""Pođi! Uspjet ćeš: Jahve  će ga dati u ruke kraljeve.""",Croatian
"Ali mu kralj reče: ""Koliko ću  te puta zaklinjati da mi kažeš samo istinu u Jahvino ime?""",Croatian
"Tada  Mihej odgovori: ""Sav Izrael vidim rasut po gorama kao stado bez pastira. I Jahve veli: 'Nemaju više gospodara, neka se u miru kući vrate.'""",Croatian
"Tada izraelski kralj reče Jošafatu: ""Nisam li ti rekao  da mi neće proreći dobro nego zlo!""",Croatian
"A Mihej reče: ""Zato čuj  riječ Jahvinu: vidio sam Jahvu gdje sjedi na svome prijestolju, a sva mu vojska nebeska stajaše zdesna i slijeva.",Croatian
"Jahve  upita: 'Tko će zavesti Ahaba da otiđe i padne u Ramot Gileadu?'  Jedan reče ovo, drugi ono.",Croatian
"Tada uđe jedan duh i stade pred  Jahvu. 'Ja ću ga', reče,  'zavesti.' Jahve ga upita: 'Kako?'",Croatian
On odgovori: 'Izaći ću i bit ću lažljiv duh u ustima svih  njegovih proroka.' Jahve reče: 'Ti ćeš ga zavesti. I uspjet ćeš.  Idi i učini tako!',Croatian
"Tako je, evo, Jahve stavio lažljiva duha  u usta svih ovih tvojih proroka, ali ti Jahve navješćuje zlo.""",Croatian
"Tada pristupi Kenaanin sin Sidkija i udari Miheja po  obrazu pitajući: ""Zar je Jahvin duh napustio mene da bi s tobom  govorio?""",Croatian
"Mihej odgovori: ""Vidjet ćeš onoga dana kad budeš  bježao iz sobe u sobu da se sakriješ.""",Croatian
"Tada izraelski kralj  naredi: ""Uhvati Miheja i odvedi ga gradskom zapovjedniku Amonu  i kraljeviću Joašu.",Croatian
"Reci im: Ovako veli kralj: 'Bacite ovoga  u tamnicu i držite ga na suhu kruhu i vodi dok se sretno ne vratim.'""",Croatian
"Mihej reče: ""Ako se doista sretno vratiš, onda Jahve nije  govorio iz mene."" I nadoda: ""Čujte, svi puci!""",Croatian
Izraelski kralj i judejski kralj Jošafat krenuše na Ramot  Gilead.,Croatian
"Izraelski kralj reče Jošafatu: ""Ja ću se preobući  i onda ući u boj, ali ti ostani u svojoj odjeći!"" Izraelski se  kralj preobuče i pođe u boj.",Croatian
"Aramejski kralj naredi zapovjednicima  bojnih kola: ""Ne napadajte ni na maloga ni na velikoga, nego  jedino na izraelskog kralja!""",Croatian
"Kad zapovjednici bojnih kola  ugledaše Jošafata, rekoše: ""To je kralj izraelski!"" I krenuše  u boj prema njemu. A Jošafat povika.",Croatian
"A kad zapovjednici bojnih  kola vidješe da to nije izraelski kralj, okrenuše se od njega.",Croatian
"Jedan nasumce odape luk i ustrijeli izraelskog kralja  između nabora pojasa i oklopa. Kralj reče vozaču: ""Okreni, izvedi  me iz boja jer mi nije dobro.""",Croatian
"Boj je onoga dana bio sve  žešći, ali se kralj držao uspravno na bojnim kolima prema Aramejcima.  A navečer umrije. Krv se iz rane izlila u kola.",Croatian
"O zalasku  sunčevu odjeknu glas taborom: ""Svaki u svoj grad i svaki u svoju  zemlju!",Croatian
"Kralj je poginuo!"" Otišli su u Samariju i pokopali  kralja u Samariji.",Croatian
"Njegova su kola oprali u samarijskom ribnjaku, psi su lizali njegovu krv i bludnice se ondje kupale, po riječi  koju je rekao Jahve.",Croatian
"Ostala povijest Ahabova, sve što je učinio, o kući od  bjelokosti, o svim gradovima koje je sagradio, zar sve to nije  zapisano u knjizi Ljetopisa kraljeva izraelskih?",Croatian
"Ahab je  počinuo sa svojim ocima, a njegov sin Ahazja zakralji se mjesto  njega.",Croatian
"Jošafat, sin Asin, postade kraljem Judeje četvrte godine  kraljevanja Ahaba, kralja izraelskoga.",Croatian
"Jošafatu bijaše trideset  i pet godina kad se zakraljio; kraljevao je dvadeset i pet godina  u Jeruzalemu; mati mu se zvala Azuba, a bila je kći Šilhijeva.",Croatian
"Išao je sasvim putem oca Ase, ne skrećući s njega, nego čineći  što je pravo u očima Jahvinim. (22:44) Samo, uzvišice nisu bile uklonjene, narod je još prinosio klanice i kađenice na uzvišicama. (22:44) Samo, uzvišice nisu bile uklonjene, narod je još prinosio klanice i kađenice na uzvišicama.",Croatian
(22:45) Jošafat  je bio u miru s izraelskim kraljem.,Croatian
"(22:46) Ostala povijest Jošafatova, pothvati koje je izveo i  kako je vojevao, zar to nije zapisano u knjizi Ljetopisa kraljeva  judejskih?",Croatian
"(22:47) Istrijebio je iz zemlje preostale bludnice, koje  su se održale iz vremena njegova oca Ase.",Croatian
"(22:48) Nije bilo kralja  u Edomu, nego je vladao namjesnik.",Croatian
"(22:49) Kralj Jošafat sagradi  taršiško brodovlje da ide u Ofir po zlato, ali nije otišlo jer  se brodovlje razbilo kod Esjon Gebera.",Croatian
"(22:50) Tada Ahazja, sin Ahabov, reče Jošafatu: ""Neka moje sluge pođu s tvojim slugama na lađama.""  Ali Jošafat to ne prihvati.",Croatian
"(22:51) Jošafat počinu sa svojim ocima  i sahranjen bi u gradu Davida, svoga praoca. Na njegovo se mjesto  zakraljio sin mu Joram.",Croatian
"(22:52) Ahazja, sin Ahabov, postade kraljem Izraela u Samariji  sedamnaeste godine Jošafatova kraljevanja Judejom i kraljevao  je dvije godine nad Izraelom.",Croatian
"(22:53) On je činio što je zlo u očima  Jahvinim i hodio je putem svoga oca i putem svoje majke i putem  Jeroboama, sina Nebatova, koji je navodio Izraela na grijeh.",Croatian
"(22:54) Služio je Baalu i klanjao se pred njim. Srdio je Jahvu, Boga  Izraelova, sasvim onako kako je činio njegov otac.",Croatian
Poslije smrti Ahabove pobuni se Moab protiv Izraela.,Croatian
"Kako  Ahazja bijaše pao preko prozorske rešetke svoje gornje odaje  u Samariji i ozlijedio se, posla glasnike kojima reče: ""Idite, pitajte Baal Zebuba, boga ekronskog, hoću li ozdraviti od ove  bolesti.""",Croatian
"Ali je Anđeo Jahvin rekao Iliji Tišbijcu: ""Ustani!  Idi u susret glasnicima samarijanskoga kralja i reci im: 'Zar  nema Boga u Izraelu te se idete savjetovati s Baal Zebubom, bogom  ekronskim?'",Croatian
"I zato veli Jahve ovako: 'Nećeš sići s postelje  u koju si se popeo; sigurno ćeš umrijeti.'"" I ode Ilija.",Croatian
"Glasnici se vratiše k Ahazji, a on im reče: ""Kako to da  ste se već vratili?""",Croatian
"Oni mu odgovoriše: ""Sreo nas neki čovjek  i rekao nam: 'Idite, vratite se pred kralja koji vas je poslao  i recite mu: Ovako veli Jahve: Zar nema Boga u Izraelu te si  poslao po savjet k Baal Zebubu, bogu ekronskom? Zato nećeš sići  s postelje na koju si se popeo, nego ćeš umrijeti.'""",Croatian
"On ih  upita: ""Kakav bijaše na oči taj čovjek koji vas je sreo i rekao  vam te riječi?""",Croatian
"A oni mu odgovoriše: ""Bio je to čovjek u kožuhu  i s kožnim pojasom oko bedara."" On reče: ""To je Ilija Tišbijac!""",Croatian
"Tada mu posla pedesetnika s njegovom pedesetoricom i ode  taj k njemu i, našavši ga gdje sjedi na vrhu brijega, reče mu:  ""Čovječe Božji! Kralj je naredio: Siđi!""",Croatian
"Ilija odgovori i  reče pedesetniku: ""Ako sam čovjek Božji, neka oganj siđe s neba  i neka te proguta, tebe i tvoju pedesetoricu."" I oganj se spusti  s neba i proguta ga, njega i njegovu pedesetoricu.",Croatian
"Kralj mu posla drugoga pedesetnika i njegovu pedesetoricu;  a taj, kad dođe, reče mu: ""Čovječe Božji! Kralj je ovo zapovjedio:  Brže siđi!""",Croatian
"Ilija odgovori i reče mu: ""Ako sam čovjek Božji, neka siđe oganj s neba i proguta tebe i tvoju pedesetoricu.""  I spusti se oganj s neba i proguta ga, njega i njegovu pedesetoricu.",Croatian
"Kralj posla opet trećega pedesetnika i njegovu pedesetoricu.  Treći pedesetnik dođe, prignu koljena pred Ilijom i zamoli ga  ovako: ""Čovječe Božji! Neka bude dragocjen u tvojim očima moj  život i život ovih pedeset tvojih slugu!",Croatian
"Oganj se spustio  s neba i progutao je oba pedesetnika s njihovom pedesetoricom;  ali sada neka barem moj život bude dragocjen u tvojim očima!""",Croatian
"Anđeo Jahvin reče Iliji: ""Siđi s njim, ne boj se!"" On  ustade i siđe s njim pred kralja",Croatian
"i reče mu: ""Ovako veli Jahve:  zato što si slao glasnike Baal Zebubu, bogu ekronskom, po savjet, nećeš sići s postelje na koju si se popeo, nego ćeš umrijeti.""",Croatian
"I umrije po riječi Jahvinoj koju je objavio Ilija. A  Joram, njegov brat, zakralji se mjesto njega druge godine Jorama, sina Jošafata, judejskoga kralja, jer ovaj nije imao sinova.",Croatian
"Ostala povijest Ahazje, sve što je učinio, zar to nije zapisano  u knjizi Ljetopisa kraljeva izraelskih?",Croatian
Evo što se dogodilo kad je Jahve uznio Iliju na nebo u vihoru:  Ilija i Elizej pošli iz Gilgala.,Croatian
"I reče Ilija Elizeju: ""Ostani  ovdje jer me Jahve šalje do Betela."" Elizej odgovori: ""Života  mi Jahvina i tvoga: ja te neću ostaviti!"" I siđoše do Betela.",Croatian
"A proročki sinovi koji su boravili u Betelu iziđoše Elizeju  u susret i rekoše mu: ""Znaš li da će danas Jahve uzeti tvoga  gospodara iznad tvoje glave?"" On reče: ""I ja to znam; tiho!""",Croatian
"Ilija mu reče: ""Elizeju! Ostani ipak ovdje jer me Jahve šalje  do Jerihona."" Ali on odgovori: ""Života mi Jahvina i tvoga: ja  te neću ostaviti!"" I uđoše u Jerihon.",Croatian
"Proročki sinovi koji  su živjeli u Jerihonu priđoše Elizeju i rekoše mu: ""Znaš li da  će danas Jahve uzeti tvoga gospodara iznad tvoje glave?"" On reče:  ""I ja to znam; tiho!""",Croatian
"Ilija mu reče: ""Ostani ipak ovdje jer  me Jahve šalje do Jordana."" Ali on odgovori: ""Života mi Jahvina  i tvoga: ja te neću ostaviti!"" I tako pođoše obojica.",Croatian
"I pedeset proročkih sinova pođe i zaustavi se podalje, dok su se njih dvojica zadržala na obali Jordana.",Croatian
"Tada Ilija  uze svoj ogrtač, smota ga i udari njime po vodi, a voda se razdijeli  na dvije strane. I obojica prijeđoše po suhu.",Croatian
"A kad prijeđoše, Ilija će Elizeju: ""Traži što da ti još učinim prije nego što  budem uznesen ispred tebe!"" A Elizej odgovori: ""Neka mi u dio  padne obilje tvoga duha!""",Croatian
"Ilija odgovori: ""Mnogo tražiš:  ako me budeš vidio kad budem uznesen ispred tebe, bit će ti tako;  ako pak ne budeš vidio, neće ti biti.""",Croatian
"I dok su tako išli  i razgovarali, gle: ognjena kola i ognjeni konji stadoše među  njih i Ilija u vihoru uziđe na nebo.",Croatian
"Elizej je gledao i vikao:  ""Oče moj, oče moj! Kola Izraelova i konjanici njegovi!"" I više  ga nije vidio. Uze tada svoje haljine i razdera ih nadvoje.",Croatian
"I  podiže Ilijin plašt, koji bijaše pao s njega, te se vrati i zaustavi  se na obali Jordana.",Croatian
"Uze onda Ilijin plašt i udari po vodi govoreći: ""Gdje  je Jahve, Bog Ilijin?"" I kad udari po vodi, ona se razdijeli  na dvije strane i Elizej prijeđe.",Croatian
"Proročki su sinovi to sa strane vidjeli pa rekoše: ""Duh  je Ilijin počinuo na Elizeju!"" I krenuše mu u susret, baciše  se pred njim na zemlju",Croatian
"i rekoše mu: ""Evo ovdje s tvojim slugama  pedeset junaka. Dopusti im da idu tražiti tvoga gospodara; možda  ga je Duh Jahvin uzdigao i bacio na koju goru ili u kakvu dolinu.""  On im odgovori: ""Ne šaljite nikoga.""",Croatian
"Ali kako su oni svejednako  navaljivali, reče im: ""Pošaljite!"" I poslaše pedesetoricu; tražili  su ga tri dana, ali ga nisu našli.",Croatian
"Vratiše se Elizeju, koji  je ostao u Jerihonu, i on im reče: ""Nisam li vam rekao: 'Nemojte  ići!'""",Croatian
"Ljudi iz grada rekoše Elizeju: ""Lijepo je u gradu, kako  to može vidjeti i naš gospodar, ali je voda loša i zemlja neplodna.""",Croatian
"On reče: ""Donesite mi novu zdjelu i metnite soli u nju!""  I oni mu je donesoše.",Croatian
"On tada ode na izvor, baci u nj soli  i reče: ""Ovako govori Jahve: 'Ozdravljam ovu vodu. Neće od nje  više biti ni smrti ni neplodnosti.'""",Croatian
"I voda postade zdrava  i takva je do današnjeg dana, po riječi koju je izrekao Elizej.",Croatian
"Odatle je uzašao u Betel. Dok je išao putem, dječaci  bijahu izišli iz grada i rugahu mu se govoreći: ""Hodi, ćelo!  Hodi, ćelo!""",Croatian
"On se obazre, pogleda ih i prokle ih u ime Jahvino.  I odmah iziđoše dva medvjeda iz šume i rastrgaše četrdeset i  dvoje djece.",Croatian
"Odatle ode on na goru Karmel, a odande se vrati  u Samariju.",Croatian
"Joram, sin Ahabov, zakralji se nad Izraelom u Samariji osamnaeste  godine Jošafatova kraljevanja u Judeji. I vladao je dvanaest  godina.",Croatian
"Činio je što je zlo u očima Jahvinim, ali ne kao njegov  otac i mati, jer je uklonio Baalov stup što ga bijaše podigao  njegov otac.",Croatian
"Ali je prianjao uz grijeh kojim je Jeroboam,  sin Nebatov, zavodio Izraela; i nije odstupao od njega.",Croatian
"Meša, kralj moapski, bio je stočar i slao je izraelskom  kralju u danak stotinu tisuća janjaca i vunu od stotine tisuća  ovnova.",Croatian
"Ali kad je umro Ahab, pobuni se kralj moapski protiv  izraelskog kralja.",Croatian
U to je baš vrijeme kralj Joram izišao iz Samarije i izvršio  smotru svih Izraelaca.,Croatian
"Zatim je poručio judejskom kralju Jošafatu:  ""Moapski se kralj pobunio protiv mene. Hoćeš li sa mnom u rat  protiv Moabaca?"" Judejski kralj odgovori: ""Hoću! Ja kao ti, moj  narod kao tvoj narod, moji konji kao i tvoji konji.""",Croatian
"I doda:  ""Kojim ćemo putem?"" A drugi mu odgovori: ""Kroz Edomsku pustinju.""",Croatian
"I tako krenu izraelski kralj s judejskim kraljem i s kraljem  edomskim. Sedam su dana lutali, a nije bilo vode četama ni stoci  koja je išla za njima.",Croatian
"Tada povika kralj izraelski: ""Jao, Jahve je pozvao ova tri kralja da ih preda u ruke Moapcima!""",Croatian
"Ali Jošafat reče: ""Nema li tu proroka Jahvina da se preko  njega posavjetujemo s Jahvom?"" Tada odgovori jedan između slugu  izraelskoga kralja: ""Ovdje je Elizej, sin Šafatov, koji je lijevao  vodu na Ilijine ruke.""",Croatian
"Jošafat reče: ""U njega je riječ Božja.""  I kralj izraelski, kralj judejski i kralj edomski odoše Elizeju.",Croatian
"A Elizej reče kralju izraelskom: ""Što ja imam s tobom?  Potraži proroke svoga oca i proroke svoje majke!"" Izraelski kralj  odgovori mu: ""Ne! Jer Jahve je pozvao ova tri kralja da ih preda  u ruke Moapcima.""",Croatian
"Elizej uzvrati: ""Tako mi živoga Jahve Sebaota, komu služim, kad ne bih gledao na judejskog kralja Jošafata, ne bih ti obraćao pažnje niti bih te pogledao.",Croatian
"Sada mi dovedite  svirača.""  I dok je glazbenik svirao, siđe ruka Jahvina nada nj.",Croatian
"I  on reče: ""Ovako veli Jahve: 'Iskopajte u ovoj dolini mnogo jama.",Croatian
"Jer ovako veli Jahve: nećete osjetiti vjetra niti ćete vidjeti  dažda, a ova će se dolina napuniti vodom. I pit ćete vi, vaš  marva i vaša stoka.'",Croatian
Ali to još nije ništa u očima Jahve:  on će predati Moab u vaše ruke.,Croatian
"Vi ćete zauzeti sve utvrđene  gradove, posjeći sve plodno drveće, zatrpati sve izvore i opustošiti  najbolja polja: kamenjem ćete ih zasijati.""",Croatian
"I doista, ujutro, u vrijeme kad se prinosi žrtva, dođe  voda od Edoma i preplavi svu okolinu.",Croatian
"Kad su Moapci čuli da su kraljevi došli s njima ratovati, pozvaše sve koji bijahu sposobni za oružje i postaviše ih na  granicu.",Croatian
"Kad su ujutro ustali i kad je sunce granulo nad onom  vodom, Moapcima se sa strane voda učini crvenom kao krv.",Croatian
"I  rekoše: ""To je krv! Zacijelo su se kraljevi međusobno pobili  i jedan drugoga pogubili. A sada: na plijen, Moapci!""",Croatian
"Ali kad su stigli do izraelskog tabora, digoše se Izraelci  i potukoše Moapce, tako te ovi pobjegoše pred njima. A Izraelci  pojuriše da dotuku Moapce.",Croatian
"Razorili su im gradove, bacali  svaki po kamen na najbolje njive da ih zaspu, zatrpali izvore  i posjekli sve plodno drveće. Konačno, ostao je samo grad Kir  Harešet; praćari su ga opkolili i tukli ga.",Croatian
"Kada je moapski  kralj vidio da neće izdržati bitku, uze sa sobom sedam stotina  ljudi naoružanih mačevima, pokuša se probiti i doći do kralja  edomskog, ali ne uspje.",Croatian
"Tada uze svoga sina prvenca, koji  ga imaše naslijediti, i prinese ga kao paljenicu na zidu. To se tako silno zgadilo Izraelcima te odoše od njih i vratiše  se u svoju zemlju.",Croatian
"Žena jednoga od proročkih sinova zamoli Elizeja ovako: ""Tvoj  sluga, moj muž, umro je; a znaš da se tvoj sluga bojao Jahve.  Sada je došao vjerovnik da mi uzme oba sina i učini ih svojim  robovima.""",Croatian
"Elizej joj reče: ""Što ti mogu učiniti! Reci mi  što imaš u kući?"" Ona odgovori: ""Tvoja sluškinja nema ništa u  kući, osim vrča ulja.""",Croatian
"Tada joj reče: ""Idi i posudi od svih  svojih susjeda praznih sudova, ali neka ih ne bude premalo!",Croatian
"Zatim  se vrati kući, zatvori vrata za sobom i za svojim sinovima i  nalijevaj ulje u sve te sudove i pune stavljaj na stranu.""",Croatian
"I  ode ona od njega, zatvori vrata za sobom i za svojim sinovima.  Oni su joj dodavali sudove, a ona ih punila.",Croatian
"I kad se sudovi  napuniše, reče ona svome sinu: ""Dodaj mi još jedan sud!"" Ali  joj on odgovori: ""Nema više sudova."" I ulje stade.",Croatian
"Ona ode  i kaza čovjeku Božjem, a on joj reče: ""Idi, prodaj ulje i podmiri  svoj dug, a od ostatka živjet ćeš ti i tvoji sinovi!""",Croatian
"Jednoga je dana Elizej prolazio kroza Šunam. A živjela  ondje ugledna žena i ona ga pozva k stolu. Odonda, kad god prolazaše  onuda, uvratio bi se k njoj na jelo.",Croatian
"Ona reče svome mužu:  ""Evo, znam i vidim da je svet onaj čovjek Božji što prolazi ovuda.",Croatian
"Načinimo mu sobicu na krovu, stavimo mu ondje postelju, stol, stolicu i svjetiljku: kad dođe k nama, povući će se onamo.""",Croatian
"Jednoga dana dođe on onamo, povuče se u gornju sobu i počinu  ondje.",Croatian
"Reče zatim svome momku Gehaziju: ""Pozovi tu Šunamku!""  On je pozva te ona stade preda nj.",Croatian
"I još mu reče: ""Kaži joj:  'Lijepo se brineš za nas. Što možemo učiniti za te? Treba li  reći riječ za te kralju ili vojskovođi?'"" Ali ona odgovori: ""Ja  živim usred svoga naroda.""",Croatian
"On nastavi: ""Dakle, što da učinimo  za nju?"" Gehazi odgovori: ""Eto, nema sina, a muž joj je vremešan.""",Croatian
"A on reče: ""Pozovi je!"" Pozva je, a ona stade kod ulaza.",Croatian
"""Dogodine u ovo doba"", reče joj, ""zagrlit ćeš sina u naručju.""  A ona reče: ""Ne, gospodaru moj, ne varaj službenice svoje!""",Croatian
"Ali  je žena doista zatrudnjela i rodila je sina druge godine u ono  doba, kako joj je rekao Elizej.",Croatian
Dječak je rastao. Jednoga dana ode ocu kod žetelaca.,Croatian
"I potuži se ocu: ""Jao, glava, glava moja!"" A otac zapovjedi  jednom momku da ga odnese majci.",Croatian
On ga uze i odvede ga njegovoj  majci. Na njenim je koljenima ostao do podne i onda umrije.,Croatian
Ona  tada ode gore i položi ga u postelju Božjega čovjeka. Izišla  je zatim i zaključala vrata.,Croatian
"Potom je pozvala svoga muža  i rekla: ""Pošalji mi jednoga od momaka i jednu magaricu; otrčat  ću do čovjeka Božjeg i vratit ću se.""",Croatian
"On je upita: ""Zašto  da danas pođeš k njemu? Nije ni mlađak niti je subota."" Ali ona  odgovori: ""Ostaj u miru!""",Croatian
"Pošto joj je momak osamario magaricu, ona će mu: ""Povedi  i pođi! Ne zadržavaj me na putu, osim ako ti naredim.""",Croatian
"Ode ona i dođe k čovjeku Božjem, na goru Karmel. Kada  je čovjek Božji ugleda izdaleka, reče svome momku Gehaziju: ""Evo  one Šunamke.",Croatian
"Otrči pred nju i pitaj je: 'Kako si? Je li ti  muž dobro? Je li ti dijete zdravo?'"" Ona odgovori: ""Zdravi smo.""",Croatian
"Kada je stigla do čovjeka Božjega na gori, obujmi mu noge.  Gehazi pristupi da je odmakne, ali mu čovjek Božji reče: ""Pusti  je jer joj je duša ojađena. Jahve mi krije, nije mi ništa objavio.""",Croatian
"A ona reče: ""Zar sam ja tražila sina od svoga gospodara?  Nisam li ti govorila da me ne zavaravaš?""",Croatian
"On tada reče Gehaziju: ""Opaši se, uzmi u ruku moj štap  pa idi! Ako koga susretneš, ne pozdravljaj ga; ako te tko pozdravi, ne odzdravljaj mu. Moj štap položi na dječaka.""",Croatian
"Ali dječakova  majka reče: ""Života mi Jahvina i tvoga, neću te ostaviti!"" On  tada ustade i pođe za njom.",Croatian
"Gehazi je otišao prije njih i položio štap na dječaka, ali ne bješe ni glasa ni odziva. Vrati se on pred Elizeja i  javi mu: ""Dječak se nije probudio.""",Croatian
Elizej uđe u kuću i nađe dječaka gdje mrtav leži na njegovoj  postelji.,Croatian
"Ušavši, zatvori vrata za sobom i pomoli se Jahvi.",Croatian
"Zatim se pope na postelju, leže na dječaka, položi svoja  usta na njegova usta, svoje oči na njegove oči, svoje ruke na  njegove ruke; disao je nad njim te se ugrijalo tijelo dječakovo.",Croatian
"Potom ustade i prošeta se po kući tamo-amo, zatim se opet  pope i disaše nad njim. A dječak tada kihnu sedam puta i otvori  oči.",Croatian
"I zovnu Elizej Gehazija i reče: ""Pozovi tu Šunamku.""  On je pozva. Kad je stigla preda nj, reče joj: ""Uzmi svoga sina.""",Croatian
"Ona, ušavši, pade mu pred noge i pokloni se do zemlje. Zatim  uze svoga sina te iziđe.",Croatian
"Elizej se vrati u Gilgal, a bijaše glad u zemlji. I kad  su proročki sinovi sjedili pred njim, reče svome momku: ""Stavi  veliki lonac na vatru i skuhaj jelo sinovima proročkim.""",Croatian
"Jedan  od njih ode u polje da nabere zelja, ali nađe divlju povijušu  i nabra s nje punu haljinu gorkih plodova. Vrati se i nareza  ih u lonac, jer nije znao kakvi su.",Croatian
"Usuše ljudima da jedu.  Ali kad su počeli jesti, povikaše: ""Čovječe Božji! Smrt je u  loncu!"" I nisu mogli jesti.",Croatian
"Tada će Elizej: ""Donesite brašna!""  I baci ga u lonac i reče: ""Uspite ljudima neka jedu!"" I ništa  više nije bilo štetno u loncu.",Croatian
"Neki čovjek došao iz Baal Šališe i donio čovjeku Božjem  kruh od prvina, dvadeset ječmenih hljebova i kaše u torbi. A  on zapovjedi: ""Daj ljudima neka jedu!""",Croatian
"Ali njegov momak odgovori:  ""Kako to mogu postaviti pred stotinu ljudi?"" On odgovori: ""Podaj  ljudima i neka jedu, jer ovako veli Jahve: 'Jest će i preostat  će.'""",Croatian
"I postavi on pred njih. I jedoše i još preosta, prema  riječi Jahvinoj.",Croatian
"Naaman, vojskovođa aramskoga kralja, bijaše ugledan čovjek  i poštovan pred svojim gospodarom, jer je po njemu Jahve dao  pobjedu Aramejcima. Ali taj vrsni ratnik bješe gubav.",Croatian
"Jednom  su Aramejci otišli u pljačku i na području izraelskom zarobili  mladu djevojku, koja je zatim služila ženi Naamanovoj.",Croatian
"Ona  reče svojoj gospodarici: ""Ah, kad bi se samo moj gospodar obratio  proroku koji je u Samariji! On bi ga zacijelo oslobodio gube!""",Croatian
"Naaman ode i obavijesti svoga gospodara: ""Tako je i tako  rekla djevojka koja je došla iz zemlje izraelske.""",Croatian
"Aramejski  kralj odgovori: ""Idi onamo! Ja ću poslati pismo kralju izraelskom.""  Naaman ode; ponio je deset talenata srebra; šest tisuća zlatnih  šekela i deset svečanih haljina.",Croatian
"I predade kralju izraelskom  pismo što kazivaše: ""Uz pismo koje ti stiže, šaljem ti, evo,  svoga slugu Naamana da ga izliječiš od gube.""",Croatian
"Kad je izraelski kralj pročitao pismo, razdera haljine  na sebi i reče: ""Zar sam ja Bog da mogu usmrćivati i oživljavati  te ga ovaj šalje k meni da ga izliječim od njegove gube? Gledajte  samo kako traži povoda da me napadne!""",Croatian
"A kad je Elizej saznao da je kralj izraelski razderao  na sebi odjeću, poruči kralju: ""Zašto si razderao haljine svoje?  Neka onaj samo dođe k meni i neka se uvjeri da ima prorok u Izraelu.""",Croatian
I tako Naaman stiže sa svojim konjima i kolima i stade  pred vratima Elizejeve kuće.,Croatian
"A Elizej poruči dolazniku: ""Idi  i okupaj se sedam puta u Jordanu i tijelo će ti opet biti čisto.""",Croatian
"Naaman se naljuti i pođe govoreći: ""Gle, ja mišljah, izići  će preda me, zazvat će ime Jahve, Boga svoga, stavit će ruku  na bolesno mjesto i odnijeti mi gubu.",Croatian
"Nisu li rijeke u Damasku, Abana i Parpar, bolje od svih voda izraelskih? Ne bih li se  mogao u njima okupati da postanem čist?"" Okrenu se i ode odande ljutit.",Croatian
"Ali mu pristupiše sluge  njegove i rekoše: ""Oče moj, da ti je prorok odredio i teže, zar  ne bi učinio? A nekmoli kad ti je rekao: 'Okupaj se, i bit ćeš  čist.'""",Croatian
"I tako siđe, opra se sedam puta u Jordanu, prema  riječi čovjeka Božjega; i tijelo mu posta opet kao u malog djeteta  - očistio se!",Croatian
"Vrati se on Elizeju sa svom svojom pratnjom, uđe, stade  preda nj i reče mu: ""Evo, sad znam da nema Boga na svoj zemlji, osim u Izraelu. Zato te molim, primi dar od svoga sluge.""",Croatian
"Ali  on odgovori: ""Tako mi živog Jahve, komu služim, ne primam."" Naaman  navaljivaše da primi, ali on ne htjede.",Croatian
"Tada Naaman reče:  ""Dobro, kad nećeš. Ali barem dopusti da meni, tvome sluzi, dadu  ove zemlje koliko mogu ponijeti dvije mazge. Jer sluga tvoj neće  više prinositi pomirnica ni klanica drugim bogovima nego samo  Jahvi.",Croatian
"A Jahve neka oprosti ovo sluzi tvome: kad moj gospodar  pođe u hram Rimonov da se ondje pokloni, pa se nasloni na moju  ruku, onda bih se i ja poklonio u hramu Rimonovu. Neka Jahve  oprosti taj čin sluzi tvome.""",Croatian
"A on mu reče: ""Idi s mirom.""  I udalji se Naaman i prijeđe dio puta.",Croatian
"Gehazi, momak Elizeja, Božjega čovjeka, pomisli: ""Moj  je gospodar poštedio Naamana, toga Aramejca, i nije primio ništa  od onoga što mu je ponudio. Tako mi živog Jahve, potrčat ću ja  za njim i uzet ću štogod od njega.""",Croatian
"I Gehazi pohitje za Naamanom. Kada ga je Naaman vidio  da za njim trči, skoči mu sa svojih kola u susret i upita ga:  ""Je li sve dobro?""",Croatian
"On odgovori: ""Dobro je. Moj gospodar šalje  me da ti kažem: upravo su stigla dva mladića iz Efrajimove gore, dvojica od proročkih sinova. Daj za njih, molim te, talenat  srebra i dvoje haljine.""",Croatian
"Naaman reče: ""Uzmi, molim te, dva  telenta!"" I navaljivaše da uzme. I zaveza dva talenta srebra  u dvije kese, i dvoje haljine, i predade ih dvojici svojih momaka  da ih nose pred njim.",Croatian
"Kad je Gehazi stigao do Ofela, uze  ih iz njihovih ruku i pohrani ih u kući. Zatim otpusti ljude  i oni odoše.",Croatian
"Kad je došao, stao je pred svoga gospodara. Elizej ga  upita ""Odakle, Gehazi?"" On odgovori: ""Tvoj sluga nije nikamo  odlazio.""",Croatian
"Ali Elizej reče: ""Nije li Duh moj bio s tobom kad  je netko sišao sa svojih kola te izišao preda te? Sad si primio  srebro, pa možeš kupiti maslinike, vinograde, sitno i krupno  blago, sluge i sluškinje.",Croatian
"Ali će se guba Naamanova prilijepiti  za te i za tvoje potomstvo zauvijek."" I Gehazi se udalji od njega, bijel od gube kao od snijega.",Croatian
"Proročki sinovi rekoše Elizeju: ""Gle, tijesan nam je prostor  u tebe.",Croatian
"Nego da odemo do Jordana, pa da svaki ondje uzmemo  po brvno i načinimo sebi ondje prebivalište."" On odgovori: ""Idite.""",Croatian
"Jedan od njih reče mu: ""Udostoj se poći sa svojim slugama.""  On odgovori: ""Hoću.""",Croatian
"I pođe s njima. Kad su stigli do Jordana, uzeše sjeći drva.",Croatian
"A dok je jedan od njih tesao gredu, pade  mu sjekira u vodu i on povika: ""Jao, gospodaru! I još je bila  posuđena!""",Croatian
"A čovjek Božji upita ga: ""Gdje je pala?"" Onaj mu  pokaza mjesto. Tada on odsiječe komad drveta, baci ga na ono  mjesto i učini da sjekira ispliva.",Croatian
"I reče: ""Izvadi je!"" I  čovjek pruži ruku te je uze.",Croatian
"Aramejski kralj bio u ratu s Izraelom. Posavjetovao se  sa svojim časnicima i rekao: ""Podignite šatore na tom mjestu.""",Croatian
"Ali Elizej poruči izraelskom kralju: ""Čuvaj se onoga mjesta  jer su se Aramejci ondje utaborili.""",Croatian
I kralj izraelski upozori  ljude na mjesto za koje mu je rekao čovjek Božji. On je upozoravao  i kralj se čuvao; a bilo je to više puta.,Croatian
"Srce aramejskog kralja uznemiri se zbog toga, pa on pozva  svoje časnike te ih upita: ""Nećete li mi reći tko od naših drži  s kraljem Izraelovim?""",Croatian
"Jedan od časnika odgovori: ""Ne, gospodaru  kralju; Elizej, prorok Izraelov, otkriva izraelskom kralju riječi  koje kazuješ u svojoj spavaonici.""",Croatian
"On reče: ""Idite i pogledajte  gdje je, pa ću već poslati da ga uhvate."" I javiše mu: ""Eno ga  u Dotanu.""",Croatian
"Tada kralj posla onamo konje, kola i jake čete.  Oni stigoše noću i opkoliše grad.",Croatian
"Ujutro, ustavši, čovjek Božji iziđe, a to oko grada stoji  vojska s konjima i kolima! Njegov mu momak reče: ""Ah, gospodaru  moj, što nam je činiti?""",Croatian
"A on odgovori: ""Ne boj se jer ih  ima više s nama nego s njima.""",Croatian
"I Elizej se pomoli ovako:  ""Jahve, otvori mu oči da vidi!"" I Jahve otvori oči momku i on  vidje: gora oko Elizeja sva prekrivena ognjenim konjima i kolima!",Croatian
"Kad su Aramejci sišli prema njemu, Elizej se ovako pomoli  Jahvi: ""Udari sljepoćom ove ljude!"" I na riječ Elizejevu udari  ih sljepoćom.",Croatian
"Elizej im reče: ""Nije ovo put i nije ovo grad.  Pođite za mnom, ja ću vas odvesti čovjeku koga tražite."" Ali  ih odvede u Samariju.",Croatian
"Kad su ulazili u Samariju, Elizej reče:  ""Jahve, otvori ovima oči da progledaju."" Jahve im otvori oči  i oni vidješe da su usred Samarije!",Croatian
"Kad ih vidje kralj Izraela, reče Elizeju: ""Treba li ih  poubijati, oče moj?""",Croatian
"A on odgovori: ""Nemoj ih ubiti. Zar  ćeš ubiti one koje nisi zarobio svojim lukom i mačem? Ponudi  im kruha i vode; neka jedu i piju i neka se vrate svome gospodaru.""",Croatian
"Kralj im priredi veliku gozbu. Pošto su jeli i pili, otpusti  ih. I vratiše se svome gospodaru. I tako aramejski pljačkaši  nisu više zalazili na izraelsko tlo.",Croatian
Dogodi se poslije toga te aramejski kralj Ben-Hadad skupi  svu svoju vojsku i uzađe i opkoli Samariju.,Croatian
"I nasta velika  glad u Samariji, a opsada potraja toliko da je magareća glava  stajala osamdeset šekela srebra, a četvrt kaba golubinje nečisti  pet šekela srebra.",Croatian
"Kada je kralj prolazio po zidinama, neka mu žena vikne:  ""Pomozi, gospodaru kralju!""",Croatian
"On odgovori: ""Neka ti pomogne  Jahve! Kako ću ti ja pomoći? Nečim s gumna ili iz tijeska?""",Croatian
"Još  joj kralj reče: ""Što ti je?"" Ona odgovori: ""Ova mi je žena rekla:  'Daj svoga sina da ga pojedemo danas, a sutra ćemo pojesti moga!'",Croatian
"Skuhale smo moga sina i pojele ga. A sutradan rekoh joj:  'Daj svoga sina da ga pojedemo.' Ali je ona sakrila svoga sina.""",Croatian
"Kada je kralj čuo riječi te žene, razdrije na sebi haljine.  I kad je išao po zidinama, narod vidje da mu je na tijelu kostrijet.",Croatian
"I reče tada kralj: ""Neka mi Bog učini ovo zlo i doda drugo  ako glava Elizeja, sina Šafatova, ostane danas na njegovim ramenima!""",Croatian
"Elizej sjedio u svojoj kući i starješine sjedile s njim.  Kralj je ispred sebe poslao glasnika, ali Elizej reče starješinama, prije nego što je glasnik stigao do njega: ""Vidite li da je  onaj krvnički sin naredio da mi skinu glavu? Pazite: kada glasnik  stigne, zatvorite vrata i odbijte ga od vrata. Ne čuje li se  topot koraka njegova gospodara za njim?""",Croatian
"Dok im je još govorio, kralj stupi preda nj i reče mu: ""Ova je nevolja, gle, od Jahve!  Što da još očekujem od Jahve?""",Croatian
"Elizej reče tada: ""Čuj riječ Jahvinu! Ovako veli Jahve: 'Sutra  će u ovo doba na vratima Samarije biti mjera finoga brašna za  šekel, a dvije mjere ječmenog brašna za šekel.'""",Croatian
"Dvorjanik, o čiju se ruku kralj oslanjao, odgovori čovjeku Božjemu: ""I  kad bi Jahve načinio okna na nebu, bi li to moglo biti?"" A Elizej  odgovori: ""Vidjet ćeš svojim očima, ali nećeš jesti.""",Croatian
"A pred gradskim vratima bijahu četiri gubavca; rekoše  oni jedan drugome: ""Zašto stojimo ovdje i očekujemo smrt?",Croatian
"Ako  odlučimo ući u grad, glad je u gradu te ćemo ondje umrijeti;  ako ostanemo ovdje, opet ćemo umrijeti. Hajde! Pobjegnimo i prijeđimo  u aramejski tabor: ako nas ostave na životu, živjet ćemo; ako  nas ubiju, pa dobro: umrijet ćemo!""",Croatian
"U sumračje, ustavši, krenuše  odande u aramejski tabor. Stigoše do ruba tabora, i gle - ondje  nikoga!",Croatian
"Jer je Jahve učinio te se u taboru aramejskom čula  buka kola i konja, buka goleme vojske. I govorili su među sobom:  ""Eto, kralj Izraela najmio je protiv nas kraljeve hetitske i  kraljeve egipatske da krenu protiv nas.""",Croatian
"Digli su se i pobjegli  u sumraku: ostavili su svoje šatore, konje i magarce, sav tabor  kakav bijaše. Pobjegli su da iznesu živu glavu.",Croatian
"Kad su gubavci, dakle, došli do ruba tabora, uvukoše se  u jedan šator. Pošto su se najeli i napili, uzeše odande srebro, zlato i haljine pa odoše da ih sakriju. Vratiše se onda pa uđoše  u drugi šator: uzeše plijen iz njega te odoše i sakriše ga.",Croatian
"Rekoše tada jedan drugome: ""Ne smijemo tako raditi. Današnji  je dan pun dobrih vijesti, a mi šutimo. Ako dočekamo jutro, bit  ćemo krivi. Zato pođimo! Javimo dvoru novost.""",Croatian
"I vratiše  se, pozvaše gradsku stražu i javiše: ""Otišli smo u tabor aramejski, a ondje nigdje čovjeka ni ljudskoga glasa; samo konji privezani  i magarci, a šatori ostavljeni kakvi jesu.""",Croatian
Stražari viknuše  i dojaviše u unutrašnjost dvora.,Croatian
"Kralj ustade noću i reče svojim časnicima: ""Ja ću vam  objasniti što su nam učinili Aramejci. Kako znaju da smo gladni, izišli su iz tabora i sakrili se u polju, misleći: već će oni  izići iz grada, a mi ćemo ih žive pohvatati i ući u grad.""",Croatian
"A  jedan između njegovih časnika odgovori: ""Neka se uzme ipak pet  od preostalih konja. S njima će biti kao sa svim mnoštvom Izraelovim  koje je ovdje preostalo. Pošaljimo ih pa ćemo vidjeti.""",Croatian
"I  uzeše dva konja kolska i kralj posla ljude za aramejskim taborom  govoreći: ""Idite, izvidite!""",Croatian
Išli su za njima do Jordana;  put bijaše sav prekriven haljinama i stvarima koje su Aramejci  pobacali u bijegu. Glasnici se vratiše i obavijestiše kralja.,Croatian
"I narod iziđe i uze pljačkati aramejski tabor: i bijaše  mjera finoga brašna za šekel, a dvije mjere ječmenoga za jedan  šekel, prema riječi Jahvinoj.",Croatian
"Kralj je postavio na gradska vrata onoga dvorjanika o  čiju se ruku oslanjao; a narod ga izgazi na vratima i on umrije, prema riječi što ju je rekao Božji čovjek kad mu kralj bijaše  došao.",Croatian
"Dogodilo se kako je čovjek Božji rekao kralju: ""Sutra  u ovo doba na vratima Samarije bit će dvije mjere ječmenoga brašna  za šekel i mjera finoga brašna za šekel.""",Croatian
"Dvorjanik je odgovorio  Elizeju: ""Pa da Jahve načini i okna na nebu, bi li moglo biti  što kažeš?"" Elizej mu je odgovorio: ""Vidjet ćeš svojim očima, ali nećeš jesti.""",Croatian
"I doista, tako mu se dogodilo: izgazio  ga narod na vratima te on umrije.",Croatian
"Elizej bijaše savjetovao ženi kojoj je oživio sina: ""Ustani, pođi sa svojom obitelji i skloni se kao tuđinka bilo kamo, jer  je Jahve pustio glad; već je došla u zemlju za sedam godina.""",Croatian
"Žena usta i učini kako joj je rekao čovjek Božji: otišla je, ona i njena obitelj, i ostala sedam godina u zemlji filistejskoj.",Croatian
Na kraju sedme godine žena se vrati iz zemlje filistejske  i ode kralju da zatraži svoju kuću i njivu.,Croatian
"Upravo je kralj razgovarao s Gehazijem, momkom Božjega  čovjeka. Govorio mu je: ""Pripovijedaj mi o svim velikim djelima  koja je Elizej učinio.""",Croatian
"I kad je pripovijedao kralju o uskrisenju  djeteta, eto žene kojoj je Elizej oživio sina; ona se obrati  kralju radi svoje kuće i njive. A Gezahi reče: ""Gospodaru kralju, evo one žene i evo njena sina koga je Elizej oživio.""",Croatian
"Kralj  upita ženu i ona mu sve pripovjedi. Tada joj kralj dade jednoga  slugu, komu naredi: ""Neka joj se vrati sve što je njeno i svi  prihodi od njive od dana kada je ostavila zemlju do danas!""",Croatian
"Elizej dođe u Damask. Ben-Hadad, kralj aramejski, bijaše  obolio. Odmah mu javiše: ""Božji čovjek došao ovamo.""",Croatian
"Tada  reče kralj Hazaelu: ""Uzmi sa sobom dar pa idi pred Božjeg čovjeka.  I preko njega se posavjetuj s Jahvom da bi saznao hoću li se  izliječiti od ove bolesti.""",Croatian
"Hazael ode pred Elizeja i donese mu u dar što bijaše od  ponajboljeg u Damasku, sve to natovareno na četrdeset deva. Dođe  on i stade preda nj i reče: ""Tvoj sin Ben-Hadad, kralj aramejski, šalje me k tebi i pita hoće li ozdraviti od one bolesti.""",Croatian
"Elizej  mu odgovori: ""Idi i reci mu: 'Ozdravit ćeš, dakako!' Ali mi je  Jahve pokazao da će umrijeti.""",Croatian
"I čovjek Božji uprije pogled  preda se, smeten, i zaplaka.",Croatian
"Hazael reče: ""Zašto plačeš,  moj gospodaru?"" Elizej odgovori: ""Zato što znam sva zla koja  ćeš ti učiniti Izraelcima: spalit ćeš im utvrde, mačem ćeš poubijati  njihove ratnike, njihovu ćeš djecu satirati, a trudne žene parati.""",Croatian
"Hazael reče: ""Ali što je tvoj sluga? Zar je pas da učini  tako strašne stvari?"" Elizej odgovori: ""U jednoj Jahvinoj objavi  vidio sam tebe kao kralja aramejskog.""",Croatian
"Hazael ode od Elizeja i vrati se svome gospodaru, koji  ga upita: ""Što ti je rekao Elizej?"" On odgovori: ""Rekao mi je  da ćeš ozdraviti.""",Croatian
"Ali sutradan uze pokrivač, namoči ga u  vodi i pokri kralja preko lica te on umrije. A na njegovo mjesto  zakralji se Hazael.",Croatian
"Pete godine kraljevanja Jorama, sina Ahabova, u Izraelu, postade judejskim kraljem Joram, sin Jošafatov.",Croatian
"Bile su  mu trideset i dvije godine kad se zakraljio, a kraljevao je osam  godina u Jeruzalemu.",Croatian
"Živio je poput izraelskih kraljeva,  kao i dom Ahabov, jer mu je kći Ahabova bila žena; radio je što  je zlo u Jahvinim očima.",Croatian
"Ipak Jahve ne htjede razoriti Judeje  zbog sluge svoga Davida, zato što mu obeća da će dati svjetiljku  njemu i njegovim sinovima zauvijek.",Croatian
U njegovo se vrijeme Edomci odmetnuše ispod judejske  vlasti i postaviše sebi kralja.,Croatian
Joram ode u Seir i s njim  sva bojna kola. Diže se noću i pobi Edomce koji su bili opkolili  njega i zapovjednike bojnih kola. Narod pobježe u svoje šatore.,Croatian
Ipak su se Edomci oslobodili ispod judejske vlasti sve do  danas. U isto se doba odmetnu i Libna.,Croatian
"Ostala povijest Jorama, sve što je učinio, zar to nije  zapisano u knjizi Ljetopisa kraljeva judejskih?",Croatian
Joram počinu  kraj svojih otaca i bi pokopan k svojim ocima u Davidovu gradu.  Njegov sin Ahazja zakralji se mjesto njega.,Croatian
"Dvanaeste godine Jorama, sina Ahabova, kralja Izraela, postade judejskim kraljem Ahazja, sin Joramov.",Croatian
"Ahazji bijahu  dvadeset i dvije godine kad se zakraljio, a kraljevao je godinu  dana u Jeruzalemu. Mati mu se zvala Atalija, a bila je kći izraelskog  kralja Omrija.",Croatian
"I on je hodio putem obitelji Ahabove i činio  je zlo u očima Jahvinim, kao i obitelj Ahabova, jer je s njom  bio u rodu.",Croatian
"On je pošao s Joramom, sinom Ahabovim, u Ramot Gilead  u boj protiv Hazaela, aramskog kralja.",Croatian
"Kralj Joram vratio  se u Jizreel da se liječi od rana što mu ih zadadoše u Rami kad  se borio s aramejskim kraljem Hazaelom. Joramov sin Ahazja, judejski  kralj, sišao je u Jizreel da posjeti Ahabova sina Jorama jer  se Joram razbolio.",Croatian
"Prorok Elizej pozva jednoga od proročkih sinova i reče mu:  ""Opaši se, uzmi sa sobom ovu posudu s uljem pa idi u Ramot Gilead.",Croatian
"Kad onamo stigneš, potraži Jehua, sina Jošafatova, sina Nimšijeva.  Kad ga nađeš, izvedi ga između njegovih drugova i uvedi ga u  pokrajnju sobu.",Croatian
"I uzmi posudu s uljem, izlij mu je na glavu  i reci: 'Ovako veli Jahve: Pomazao sam te za kralja izraelskoga.'  Zatim otvori vrata i bježi, ne oklijevaj.""",Croatian
Tada mladi prorok ode u Ramot Gilead.,Croatian
"Kad je stigao, zapovjednici vojske upravo su sjedili na okupu. On reče: ""Imam  ti riječ reći, zapovjedniče!"" Jehu upita: ""Komu od nas?"" On odgovori:  ""Tebi, zapovjedniče!""",Croatian
"Jehu tada ustade i uđe u kuću. Mladi  mu čovjek izli ulje na glavu i reče mu: ""Ovako veli Jahve, Bog  Izraelov: 'Pomazao sam te za kralja nad Jahvinim narodom, nad  Izraelom.",Croatian
"Ti ćeš pobiti obitelj Ahaba, gospodara tvoga, a  ja ću osvetiti krv svojih slugu proroka i krv sviju službenika  Jahvinih na Izebeli",Croatian
"i na svoj obitelji Ahabovoj. Iskorijenit  ću Ahabu sve što mokri uza zid, robove i slobodnjake u Izraelu.",Croatian
"Učinit ću s domom Ahabovim kao s domom Jeroboama, sina Nebatova, i kao s domom Baše, sina Ahijina.",Croatian
"A Izebelu će proždrijeti  psi na polju jizreelskom i nitko je neće pokopati.'"" - Zatim  otvori vrata i pobježe.",Croatian
"Jehu iziđe k časnicima svoga gospodara. Oni ga upitaše:  ""Je li sve u miru? Zašto je ta budala dolazila k tebi?"" On im  odgovori: ""Znate čovjeka i besjedu njegovu.""",Croatian
"Oni rekoše:  ""Ne znamo! Kazuj nam!"" On im reče: ""Govorio mi je tako i tako  i rekao mi: 'Ovako veli Jahve: Pomazao sam te za kralja nad Izraelom.'""",Croatian
"Odmah oni uzeše svoje ogrtače i prostriješe ih pred njim  po stepenicama, zatrubiše u rogove i povikaše: ""Jehu je kralj!""",Croatian
"Tako Jehu, sin Jošafata, sina Nimšijeva, skova urotu  protiv Jorama - Joram je tada branio Ramot Gilead sa svim Izraelcima  protiv Hazaela, aramejskog kralja.",Croatian
"Ali se kralj Joram vratio  u Jizreel da liječi rane koje su mu zadali Aramejci u boju s  Hazaelom, aramejskim kraljem. - I reče Jehu: ""Ako vam je po volji, neka nitko ne utekne iz grada da odnese vijest u Jizreel.""",Croatian
"Jehu se tada pope na kola i ode prema Jizreelu, jer je  Joram ondje bolovao, i Ahazja, kralj judejski, došao ga posjetiti.",Croatian
"Stražar koji je stajao na kuli u Jizreelu, videći da  dolazi Jehuova četa, javi: ""Vidim nekakvu četu."" Joram naredi:  ""Uzmi konjanika i pošalji ga pred njih da upita: je li sve s  mirom.""",Croatian
"Ode konjanik preda nj i reče: ""Ovako veli kralj:  je li sve s mirom?"" - Jehu odgovori: ""Što te briga je li s mirom!  Hajde za mnom."" Stražar javi: ""Glasnik je stigao do njih, ali  se ne vraća.""",Croatian
"Kralj posla drugoga konjanika. Taj dođe k njima  i upita: ""Ovako veli kralj: je li sve s mirom?"" - Jehu mu odgovori:  ""Što te briga je li s mirom! Hajde za mnom.""",Croatian
"Stražar opet  javi: ""Došao je do njih, ali se ne vraća. A vožnja je kao vožnja  Jehua, sina Nimšijeva: vozi kao mahnit!""",Croatian
"Joram reče: ""Preži!""  I upregoše u njegova kola. Joram, kralj Izraela, i judejski kralj  Ahazja iziđoše, svaki u svojim kolima, u susret Jehuu. Susretoše  ga u polju Nabota Jizreelca.",Croatian
"Kad Joram ugleda Jehua, upita ga: ""Je li sve u miru,  Jehu?"" Ovaj odgovori: ""Kakvu miru dok traju bludništva tvoje  majke Izebele i njena mnoga čaranja!""",Croatian
"Joram okrenu i udari  u bijeg govoreći Ahazji: ""Izdaja, Ahazja!""",Croatian
"Jehu se lati luka, ustrijeli Jorama među pleća: strijela mu prođe posred srca te  se on sruši u kola.",Croatian
"Jehu reče svome dvorjaniku Bidkaru: ""Digni  ga i baci na njivu Nabota Jizreelca. Sjeti se: kad smo ja i ti  jahali za njegovim ocem Ahabom, kako Jahve izreče protiv njega:",Croatian
"'Kunem se: kako sinoć vidjeh krv Nabotovu i krv njegovih  sinova,' riječ je Jahvina, 'tako ću ti vratiti isto na ovome  polju,' riječ je Jahvina. Digni ga, dakle, i baci ga na to polje, prema riječi Jahvinoj.""",Croatian
"Kada je to vidio judejski kralj Ahazja, pobježe prema  Bet Haganu, ali ga je Jehu gonio i naredio: ""Ubijte i njega!""  Ranili su ga u kolima na brdu Guru, koje se nalazi kod Jibleama.  Ali je umakao u Megido i ondje umrije.",Croatian
"Njegove su ga sluge  u kolima prenijele u Jeruzalem i sahranile ga u grobnici kraj  njegovih otaca, u Davidovu gradu.",Croatian
"Jedanaeste godine kraljevanja  Jorama, sina Ahabova, Ahazja postade kralj nad Judejom.",Croatian
"A Jehu bijaše ušao u Jizreel. Kad je to čula Izebela, namaza oči, uresi glavu i pogleda s prozora.",Croatian
"I kad je Jehu  ulazio na vrata, ona reče: ""Kako je, Zimri, ubojico svoga gospodara?""",Croatian
"Jehu okrenu lice prema prozoru i reče: ""Tko je sa mnom, tko?""  I dva-tri dvoranina pogledaše prema njemu.",Croatian
"On reče: ""Bacite  je dolje."" I oni je baciše. Njena je krv poprskala zidove i konje, koji je pogaziše.",Croatian
"Ušao je on, jeo i pio, a zatim naredio:  ""Pogledajte onu prokletnicu i sahranite je, jer je bila kraljevska  kći.""",Croatian
"I odoše da je sahrane, ali ne nađoše ništa od nje,  osim lubanje, nogu i ruku.",Croatian
"Vratiše se i javiše, a Jehu reče:  ""To je riječ koju je Jahve objavio preko svoga sluge Ilije Tišbijca:  'U polju jizreelskom psi će proždrijeti Izebelino tijelo.",Croatian
"Izebelino  truplo bit će kao gnoj u polju, da se neće moći kazati: Ovo je  Izebela.'""",Croatian
"U Samariji bijaše sedamdeset Ahabovih sinova. Jehu napisa  pismo i posla ga u Samariju zapovjednicima grada, starješinama  i skrbnicima Ahabove djece. Kazivaše u njemu:",Croatian
"""Sada, kad vam  stigne ovo pismo - vi, u kojih su sinovi vašeg gospodara, koji  imate kola i konje, tvrde gradove i oružje -",Croatian
"pogledajte koji  je između sinova vašeg gospodara najbolji i najdostojniji, pa  ga postavite na prijestolje njegova oca i borite se za dom svoga  gospodara.""",Croatian
"Ali se oni veoma uplašiše i rekoše: ""Eto, dva mu kralja  nisu mogla odoljeti, kako ćemo mu mi odoljeti?""",Croatian
"Upravitelj  dvora, zapovjednik grada, starješine i skrbnici poručiše ovo  Jehuu: ""Mi smo tvoje sluge, činit ćemo sve što nam budeš naredio;  kraljem proglašavati nećemo nikoga. Čini što misliš da je dobro.""",Croatian
"Jehu im napisa drugo pismo i u njemu reče: ""Ako ste za  mene i želite me slušati, uzmite glave ljudi, sinova svoga gospodara, i potražite me sutra u ovo doba u Jizreelu."" Sedamdeset je naime  kraljevih sinova bilo kod uglednih građana koji su ih odgajali.",Croatian
"I kad im je stiglo ovo pismo, uzeli su kraljeve sinove i pobili  ih svih sedamdeset. Njihove su glave metnuli u košare i poslali  su ih njemu u Jizreel.",Croatian
"Glasnik dođe i javi mu: ""Donijeli su glave kraljevih sinova.""  On reče: ""Stavite ih do sutra kod ulaznih vrata, u dvije hrpe.""",Croatian
"Ujutro iziđe, stade i reče svomu narodu: ""Vi ste pravedni!  Ja sam se urotio protiv svoga gospodara i ja sam ga ubio, ali  tko pobi sve ove?",Croatian
"Znajte, dakle, da nije izostala nijedna  riječ koju reče Jahve o obitelji Ahabovoj; nego je Jahve izvršio  sve što je rekao preko sluge svoga Ilije.""",Croatian
"I Jehu pobi sve  koji su u Jizreelu ostali iz kuće Ahabove, sve velikaše njegove, pouzdanike i svećenike njegove. Nije poštedio nikoga.",Croatian
"Potom usta Jehu i pođe u Samariju. Kad je bio na cesti  kod Bet Ekeda pastirskoga,",Croatian
"nađe braću judejskog kralja Ahazje  te ih upita: ""Tko ste?"" Oni mu odgovoriše: ""Mi smo braća Ahazjina, a silazimo da pozdravimo sinove kraljeve i sinove kraljičine.""",Croatian
"Tada zapovjedi: ""Pohvatajte ih žive!"" I žive ih pohvataše  i pobiše ih na studencu kod Bet Ekeda, njih četrdeset i dvojicu.  Nije ostavio ni jednoga od njih.",Croatian
"Otišavši odatle, nađe Jonadaba, sina Rekabova, koji mu  je dolazio u susret. On ga pozdravi i reče mu: ""Je li tvoje srce  iskreno prema mome, kao što je moje prema tvome srcu?"" Jonadab  odgovori: ""Jest."" - ""Ako je tako, daj mi ruku."" Jonadab mu pruži  ruku i Jehu ga posadi kraj sebe na kola.",Croatian
"I reče mu: ""Hodi  sa mnom, divit ćeš se mojoj revnosti za Jahvu."" I odvede ga na  svojim kolima.",Croatian
Ušao je u Samariju i poubijao sve preživjele  iz obitelji Ahabove u Samariji. Sve ih je iskorijenio po riječi  koju Jahve bijaše rekao Iliji.,Croatian
"Jehu je sakupio sav narod i rekao mu: ""Ahab je malo poštivao  Baala; Jehu će ga više poštivati.",Croatian
"Sada mi pozovite sve proroke  Baalove, sve njegove sluge i sve njegove svećenike, neka ni jedan  ne izostane, jer ću žrtvovati veliku žrtvu Baalu. Tko izostane, izgubit će život."" Jehu je radio lukavo, da bi uništio Baalove  vjernike.",Croatian
"Jehu reče: ""Sazovite svečani zbor Baalu."" I sazvaše  ga.",Croatian
"Jehu je nato poslao glasnike po svem Izraelu i došli  su svi Baalovi vjernici: nije bilo ni jednoga da bi izostao.  Skupili su se u Baalov hram, koji se ispunio od jednoga zida  do drugoga.",Croatian
"Jehu reče čuvaru haljina: ""Iznesi haljine svim  Baalovim vjernicima."" I iznese im haljine.",Croatian
"Jehu uđe u hram  Baalov s Jonadabom, sinom Rekabovim, i reče Baalovim vjernicima:  ""Provjerite dobro da nema ovdje među vama Jahvina sluge nego  samih Baalovih vjernika.""",Croatian
"I pođe žrtvovati klanice i paljenice. Ali je Jehu postavio vani osamdeset svojih ljudi i rekao  im: ""Ako koji od vas pusti da utekne i jedan od ovih ljudi što  ih predajem u vaše ruke, svojim će životom platiti njegov život.""",Croatian
"Kad je Jehu završio prinos paljenice, naredi tjelesnoj straži  i dvoranima: ""Uđite, pobijte ih! Nitko neka ne iziđe!"" Tjelesna  straža i dvorani uđoše, pobiše ih oštricom mača i prodriješe  sve do svetišta Baalova hrama.",Croatian
Iznesoše Baalov lik iz hrama  i spališe ga.,Croatian
"Raskopaše žrtvenik Baalov, srušiše i hram Baalov  i pretvoriše ga u jame za nečist, koje su ostale do danas.",Croatian
Tako je Jehu istrijebio Baala iz Izraela.,Croatian
"Ali se  Jehu nije okrenuo od grijeha Jeroboama, sina Nebatova, kojima  je zavodio Izraela, od zlatnih telaca u Betelu i Danu.",Croatian
"Jahve  je rekao Jehuu: ""Zato što si dobro izvršio ono što mi je po volji  i što si učinio sve što sam nosio u srcu protiv kuće Ahabove, tvoji će sinovi sve do četvrtoga koljena sjediti na prijestolju  Izraelovu.""",Croatian
"Ali Jehu nije vjerno i svim srcem svojim slijedio  zakon Jahve, Boga Izraelova. Nije se odvratio od grijeha kojima  je Jeroboam zavodio Izraela.",Croatian
"U ono je vrijeme Jahve počeo krnjiti zemlju izraelsku, i Hazael se tukao s Izraelcima na svom području,",Croatian
"od Jordana  prema sunčevu izlasku, u svoj zemlji Gileadu, u zemlji Gadovoj, Rubenovoj i Manašeovoj, sve od Aroera na obali Arnona, do Gileada  i Bašana.",Croatian
"Ostala povijest Jehuova, sve što je učinio, sva  njegova djela, zar to nije zapisano u knjizi Ljetopisa kraljeva  izraelskih?",Croatian
"Počinuo je kraj svojih otaca i pokopaše ga u  Samariji. Joahaz, sin njegov, zakralji se mjesto njega.",Croatian
Jehu  je vladao u Samariji nad Izraelom dvadeset i osam godina.,Croatian
"Zato Ahazjina mati Atalija, vidjevši gdje joj sin poginu,  ustade i posmica sav kraljevski rod.",Croatian
"Ali Jošeba, kći kralja  Jorama i sestra Ahazjina, uze Ahazjina sina Joaša; ukravši ga  između kraljevih sinova koje su ubijali, metnu ga s dojiljom  u ložnicu. Tako ga je sakrila od Atalije te nije pogubljen.",Croatian
"Bio  je sakriven u Domu Jahvinu šest godina, sve dok je zemljom vladala  Atalija.",Croatian
"Sedme godine Jojada posla po satnike Karijaca i tjelesnu  stražu i pozva ih k sebi u Dom Jahvin. Sklopi s njima savez,  zakle ih i pokaza im kraljeva sina.",Croatian
"I reče im: ""Evo što valja  da učinite: trećina vas koji subotom ulazite u službu neka čuva  stražu kod kraljevskoga dvora.",Croatian
"Druga trećina, ona kod Surskih  vrata, i treća trećina, ona kod stražnjih stražarskih vrata,  neka čuvaju stražu kod ulaza u dvor;",Croatian
"a ostala dva vaša odreda, svi koji subotom izlaze iz službe, neka čuvaju stražu u Domu  Jahvinu kod kralja.",Croatian
"Tako ćete okružiti kralja, svaki s oružjem  u ruci. I tko god pokuša proći kroz vaše redove, neka bude pogubljen.  Budite uz kralja kamo god pođe ili izađe.""",Croatian
Satnici su učinili sve kako im je naredio svećenik Jojada.  Svaki je od njih uzeo svoje ljude koji subotom ulaze u službu  s onima koji subotom izlaze. I svi su došli svećeniku Jojadi.,Croatian
Svećenik dade satnicima koplja i štitove kralja Davida što  su bili u Domu Jahvinu.,Croatian
"Stražari se svrstaše, s oružjem u  ruci, od južne do sjeverne strane Doma i prema žrtveniku i Domu  oko kralja unaokolo.",Croatian
"Tada Jojada izvede sina kraljeva, stavi  mu krunu i dade mu Svjedočanstvo te ga pomaza za kralja. Pljeskali  su i vikali: ""Živio kralj!""",Croatian
"Kad Atalija ču viku naroda, dođe k narodu u Dom Jahvin.",Croatian
"Pogleda bolje, kad gle, kralj, po običaju, stoji na svojem  mjestu, a pred kraljem zapovjednici i svirači; sav puk klikće  od radosti i trubi u trube. Tad Atalija razdrije haljine i povika:  ""Izdaja! Izdaja!""",Croatian
"Svećenik Jojada naredi satnicima i vojnim  zapovjednicima: ""Izvedite je kroz redove i tko krene za njom  pogubite ga mačem."" Još je svećenik dodao: ""Nemojte je smaknuti  u Domu Jahvinu.""",Croatian
"Staviše ruke na nju; a kad je kroz Konjska  vrata stigla do kraljevskog dvora, ondje je pogubiše.",Croatian
"Tada Jojada sklopi savez između Jahve, kralja i naroda  da narod bude narod Jahvin.",Croatian
"Potom sav narod ode u Baalov  hram i razoriše ga, porušiše žrtvenike i polomiše likove; a Baalova  svećenika Matana ubiše pred žrtvenicima. A svećenik opet postavi  straže kod Doma Jahvina.",Croatian
"Zatim uze satnike Karijaca, stražu  i sav narod. Oni izvedoše kralja iz Doma Jahvina i uvedoše ga  u dvor kroz Vrata stražarska. I Joaš sjede na kraljevsko prijestolje.",Croatian
Sav se puk veselio i grad se smirio kad su Ataliju ubili  mačem u kraljevskom dvoru.,Croatian
(12:1) Joašu je bilo sedam godina kad se zakraljio.,Croatian
(12:2) Sedme godine  Jehuova kraljevanja Joaš je postao kraljem i kraljevao je četrdeset  godina u Jeruzalemu. Majka mu se zvala Sibja i bila je iz Beer  Šebe.,Croatian
(12:3) Joaš je činio što je pravo u očima Jahve svega svog  vijeka jer ga je poučavao svećenik Jojada.,Croatian
(12:4) Ali uzvišica nisu  srušili i narod je svejednako prinosio žrtve i kad na uzvišicama.,Croatian
"(12:5) Joaš reče svećenicima: ""Sav novac od posvećenih darova  što se donosi u Dom Jahvin, novac koji je nekomu nametnut procjenom  i novac što ga tko od svoje volje donose u Dom Jahvin",Croatian
"(12:6) neka  svećenici uzimaju svaki od svoga znanca i oni neka tim poprave  Dom gdje god se nađe koje oštećenje.""",Croatian
(12:7) Ali u dvadeset i trećoj  godini kraljevanja Joaševa svećenici nisu još popravili Doma.,Croatian
"(12:8) Tada kralj Joaš pozva svećenika Jojadu i druge svećenike i  reče im: ""Zašto ne popravljate Dom? Odsad ne smijete više sebi  uzimati novac od svojih znanaca nego ga morate dati za popravak  Doma.""",Croatian
"(12:9) Svećenici pristadoše da ne uzimaju novac od naroda, ali ni Doma da ne popravljaju.",Croatian
"(12:10) Tada svećenik Jojada uze kovčeg, proreza rupu na zaklopcu  i stavi ga uza žrtvenik, zdesna od ulaza u Dom Jahvin. Svećenici, čuvari praga, stavljali su u nj sav novac sabran u Domu Jahvinu.",Croatian
"(12:11) Kad bi se vidjelo da u kovčegu ima mnogo novaca, došao bi  kraljev tajnik s velikim svećenikom te bi prebrojili i zavezali  novac koji se nalazio u Domu Jahvinu.",Croatian
"(12:12) Prebrojeni novac uručivao  se upraviteljima poslova oko popravka Doma Jahvina, a oni su  isplaćivali drvodjeljama i graditeljima koji su radili u Domu  Jahvinu",Croatian
"(12:13) i zidarima i klesačima kamena, i za nabavu drveta  i tesanog kamena određena za popravak Doma Jahvina, ukratko:  za troškove oko popravka Doma.",Croatian
"(12:14) Ali u Domu Jahvinu nisu se  pravile srebrne čaše, ni noževi, ni plitice, ni trube, niti bilo  kakav predmet od zlata ili srebra za novac koji je darovan,",Croatian
(12:15) nego  su ga davali radnicima koje su najmili za popravak Jahvina Doma.,Croatian
"(12:16) Nije se tražio obračun od ljudi kojima su predavali novac  da ga daju radnicima, jer su oni radili savjesno.",Croatian
"(12:17) Novac naknadnice  i okajnice nije se unosio u Dom Jahvin, nego je pripao svećenicima.",Croatian
"(12:18) Tada Hazael, aramejski kralj, pođe u rat protiv Gata  i osvoji ga. Zatim odluči poći protiv Jeruzalema.",Croatian
"(12:19) Joaš, judejski  kralj, uze sve posvećene darove koje su posvetili judejski kraljevi, njegovi oci: Jošafat, Joram i Ahazja, sve što je sam prikazao  i sve zlato koje se našlo u riznicima Doma Jahvina i kraljevskog  dvora. Sve to posla Hazaelu, aramejskom kralju, i tako se ovaj  udalji od Jeruzalema.",Croatian
"(12:20) Ostala povijest Joaševa i sve što je učinio, zar sve  to nije zapisano u knjizi Ljetopisa kraljeva judejskih?",Croatian
(12:21) Njegovi  časnici ustadoše i skovaše zavjeru; ubiše Joaša u Bet Milu kad  je u nj silazio.,Croatian
"(12:22) Njegovi časnici Jozakar, sin Šimatov, i  Jozabad, sin Šomerov, zadaše mu smrtni udarac. Pokopali su ga  kraj njegovih otaca u Davidovu gradu, a njegov sin Amasja zakralji  se mjesto njega.",Croatian
"Dvadeset i treće godine kraljevanja judejskog kralja Joaša, sina Ahazjina, postade Joahaz, sin Jehuov, izraelskim kraljem  u Samariji. Kraljevao je sedamnaest godina.",Croatian
"On je činio što  je zlo u očima Jahvinim i poveo se za grijesima Jeroboama, sina  Nebatova, koji je zavodio Izraela. Od njih nije odstupao.",Croatian
"Tada Jahve uskipje gnjevom na Izraela i predade ga u ruke  aramejskog kralja Hazaela i u ruke Ben-Hadada, sina Hazaelova, za sve ono vrijeme.",Croatian
"Ali je Joahaz ublažio lice Jahvino i  Jahve ga je uslišio, jer je vidio nevolju koju je aramejski kralj  nanosio Izraelu.",Croatian
Jahve je dao Izraelu izbavitelja koji ga  je izbavio od ruke aramejske te su Izraelci živjeli u svojim  šatorima kao i prije.,Croatian
"Ali nisu odstupali od grijeha kojim  Jeroboam bijaše zaveo Izraela: ustrajali su u njemu, pa i ašere  ostadoše u Samariji.",Croatian
"Jahve je ostavio Joahazu samo pedeset  konjanika kao vojsku, deset bojnih kola i deset tisuća pješaka;  kralj aramejski bijaše ih uništio i zgazio ih kao prah u vršidbi.",Croatian
"Ostala povijest Joahazova, sve što je učinio i poduzimao, zar sve to nija zapisano u knjizi Ljetopisa kraljeva izraelskih?",Croatian
"Joahaz je počinuo sa svojim ocima i bi pokopan u Samariji, a njegov sin Joaš zakralji se mjesto njega.",Croatian
"Trideset i sedme godine kraljevanja judejskoga kralja  Joaša postade Joaš, sin Joahazov, izraelskim kraljem u Samariji;  kraljevao je šesnaest godina.",Croatian
"Činio je što je zlo u očima  Jahvinim. Nije odstupao od grijeha Jeroboama, sina Nebatova,  koji je zaveo Izraela. Za njim se poveo.",Croatian
"Ostala povijest Joaševa, sve što je učinio, junaštva  njegova, kako je ratovao s Amasjom, judejskim kraljem, zar sve  to nije zapisano u knjizi Ljetopisa kraljeva izraelskih?",Croatian
"Joaš  je počinuo sa svojim ocima, a Jeroboam se popeo na njegovo prijestolje.  Joaša pokopaše u Samariji uz izraelske kraljeve.",Croatian
"Kad se Elizej razbolio od bolesti od koje mu valjade  umrijeti, dođe mu izraelski kralj Joaš, rasplaka se nad njim  i reče mu: ""Oče moj, oče moj! Kola Izraelova i konjanici njegovi!""",Croatian
"Elizej mu reče: ""Uzmi luk i strijele."" I on dohvati luk i  strijele.",Croatian
"Elizej će tada kralju: ""Nategni luk!"" I on ga nateže.  Elizej stavi ruke na ruke kraljeve,",Croatian
"zatim reče: ""Otvori prozor  prema istoku."" I on ga otvori, a nato će Elizej: ""Odapni!"" I  on odape, a Elizej reče: ""Pobjedonosna strijela Jahvina! Pobjednička  strijela nad Aramejcima! Do nogu ćeš potući Aramejce kod Afeka.""",Croatian
"I nastavi: ""Uzmi strijele!"" On ih uze. Elizej tada reče kralju:  ""Udri o zemlju!"" On udari tri puta i stade.",Croatian
"Tada se rasrdi  na njega Božji čovjek i reče: ""Pet ili šest puta trebalo je da  udariš! Tada bi potpuno potukao Aramejce; ovako ćeš ih pobijediti  samo tri puta.""",Croatian
Elizej zatim umrije i pokopaše ga. A pljačkaške čete  Moabaca napadale zemlju svake godine.,Croatian
"Dogodilo se te su neki, sahranjujući čovjeka, opazili razbojnike: baciše mtrvaca u grob  Elizejev i odoše. Mrtvac, dotakavši se Elizejevih kostiju, oživje  i stade na noge.",Croatian
Aramejski kralj Hazael ugnjetavaše Izraelce svega vijeka  Joahazova.,Croatian
"Ali im se Jahve smilova i ražali se nad njima.  Pogleda na njih zbog svoga Saveza koji je sklopio s Abrahamom, Izakom i Jakovom. Nije ih htio uništiti i nije ih odbacio daleko  od svoga lica do danas.",Croatian
"Hazael, aramejski kralj, umrije,  a njegov sin Ben-Hadad zavlada namjesto njega.",Croatian
"Tada Joaš, sin Joahazov, opet uze iz ruke Ben-Hadada, sina Hazaelova, gradove  koje Hazael u ratu bijaše oteo njegovu ocu Joahazu. Joaš ga je  tri puta potukao i vratio gradove Izraelove.",Croatian
"Druge godine kraljevanja Joaša, sina Joahazova, nad Izraelom, postade judejskim kraljem Amasja, sin Joašev.",Croatian
"Bilo mu je  dvadeset i pet godina kad se zakraljio, a kraljevao je dvadeset  i devet godina u Jeruzalemu. Mati mu se zvala Joadana i bila  je iz Jeruzalema.",Croatian
"Činio je što je pravo u Jahvinim očima,  ali ne sasvim kao praotac njegov David. U svemu je slijedio Joaša, svoga oca.",Croatian
Ali uzvišica nije razrušio i narod je svejednako  prinosio žrtve i kad na uzvišicama.,Croatian
"Kad je učvrstio kraljevstvo, smakao je one časnike koji  su mu ubili oca.",Croatian
"Ali nije pogubio sinova onih ubojica, prema  onome što je napisano u knjizi Zakona Mojsijeva, gdje Jahve zapovijeda:  ""Neka se očevi ne pogubljuju za sinove ni sinovi za očeve, nego  svatko neka gine za svoj grijeh.""",Croatian
"On je potukao Edomce u Slanoj  dolini, deset tisuća njih, i u bitki je zauzeo Selu; dao joj  je ime Jokteel, koje nosi do današnjega dana.",Croatian
"Tada Amasja posla glasnike izraelskom kralju Joašu, sinu  Jehuova sina Joahaza, i poruči mu: ""Dođi da se ogledamo!""",Croatian
"A  izraelski kralj Joaš odvrati judejskom kralju Amasji: ""Libanonski  je trn jedanput poslao glasnike k libanonskom cedru: 'Daj kćer  mome sinu za ženu', ali su divlje zvijeri libanonske prošle i  trn izgazile.",Croatian
"Potukao si Edomce, pa ti se srce uzobijestilo  i tražiš slavu! Radije ostani kod kuće. Zašto izazivaš zlo i  hoćeš da propadneš ti i svi Judejci s tobom?""",Croatian
Ali Amasja ne posluša. Izađe izraelski kralj Joaš te  se ogledaše u boju on i judejski kralj Amasja u Bet Šemešu u  Judeji.,Croatian
Izraelci poraziše Judejce i oni pobjegoše svaki pod  svoj šator.,Croatian
"Izraelski kralj Joaš uhvati u Bet Šemešu judejskoga kralja  Amasju, sina Joaševa, sina Ahazjina, i odvede ga u Jeruzalem.  Tada sruši jeruzalemski zid od Efrajimovih vrata do Ugaonih vrata, u dužini od četiri stotine lakata.",Croatian
"Uzevši sve zlato, srebro  i posuđe što se nalazilo u Domu Jahvinu i u riznici kraljevskog  dvora, povrh toga i taoce, vrati se u Samariju.",Croatian
"Ostala povijest Joaševa, sve što je činio i poduzimao  i kako je ratovao s Amasjom, judejskim kraljem, zar sve to nije  zapisano u knjizi Ljetopisa izraelskih kraljeva?",Croatian
Joaš je  počinuo sa svojim ocima i pokopan je u Samariji uz kraljeve izraelske.  Sin njegov Jeroboam zakralji se mjesto njega.,Croatian
"Amasja, sin Joašev, judejski kralj, živio je još petnaest  godina poslije smrti izraelskog kralja Joaša, sina Joahazova.",Croatian
A ostala povijest Amasjina zar nije zapisana u knjizi Ljetopisa  kraljeva judejskih?,Croatian
"Protiv njega je skovana urota u Jeruzalemu.  Iako je on pobjegao u Lakiš, poslaše za njim u Lakiš ljude koji  ga ondje ubiše.",Croatian
"Odande su ga prenijeli na konjima i sahranili  u Jeruzalemu kraj njegovih otaca, u Davidovu gradu.",Croatian
"Tada  sav judejski narod uze Azahju, komu bijaše šesnaest godina, i  zakralji ga namjesto njegova oca Amasje.",Croatian
"On opet sagradi Elat povrativši ga Judeji, pošto je kralj  počinuo kod svojih otaca.",Croatian
"Petnaeste godine kraljevanja judejskog kralja Amasje, sina Joaševa, postade izraelskim kraljem u Samariji Jeroboam, sin Joašev. On je kraljevao četrdeset i jednu godinu.",Croatian
"Činio  je što je zlo u očima Jahvinim, nije se ostavio nijednoga grijeha  Jeroboama, sina Nebatova, koji je zaveo Izraela.",Croatian
"On je dobio natrag izraelsko područje od Ulaza u Hamat  do Mrtvoga mora, prema riječi koju je Jahve, Bog Izraelov, rekao  preko sluge svoga Jone, sina Amitajeva, proroka iz Gat Hahefera.",Croatian
Jer je Jahve vidio ljutu nevolju Izraelovu da više nema ni  slobodnih ni robova i nikoga da pomogne Izraelu.,Croatian
"Ali Jahve  nije odlučio izbrisati ispod neba ime Izraelovo: spasio ga je  rukom Jeroboama, sina Joaševa.",Croatian
"Ostala povijest Jeroboama, sve što je učinio i sve što  je poduzimao, kako je ratovao i kako je vratio Damask Judi i  Izraelu, zar sve to nije zapisano u knjizi Ljetopisa kraljeva  izraelskih?",Croatian
"Jeroboam je počinuo sa svojim ocima. Pokopali  su ga u Samariji uz kraljeve izraelske, a njegov sin Zaharija  zakralji se mjesto njega.",Croatian
"Dvadeset i sedme godine kraljevanja Jeroboama, kralja izraelskog, postade judejskim kraljem Azarja, sin Amasjin.",Croatian
"Bilo mu je  šesnaest godina kad se zakraljio, a kraljevao je pedeset i dvije  godine u Jeruzalemu. Mati mu se zvala Jekolija, a bila je iz  Jeruzalema.",Croatian
"Činio je što je pravo u Jahvinim očima, sasvim  kao i njegov otac Amasja.",Croatian
Samo uzvišica nije srušio i narod  je svejednako prinosio žrtve i kad na uzvišicama.,Croatian
Ali Jahve udari kralja i ostade on gubav do smrti. Stanovao  je u odvojenoj kući. Kraljev sin Jotam bio upravitelj dvora i  sudio je puku zemlje.,Croatian
"Ostala povijest Azarjina i sve što je učinio, zar sve  to nije zapisano u knjizi Ljetopisa kraljeva judejskih?",Croatian
Azarja  je počinuo i sahraniše ga kraj njegovih otaca u Davidovu gradu.  A na njegovo se mjesto zakralji sin mu Jotam.,Croatian
"Trideset i osme godine Azarjina kraljevanja u Judeji postade  izraelskim kraljem u Samariji za šest mjeseci Zaharija, sin Jeroboamov.",Croatian
"On je činio što je zlo u očima Jahvinim, kao što su činili  njegovi oci; nije odstupao od grijeha Jeroboama, sina Nebatova, koji je na grijeh naveo Izraela.",Croatian
"Šalum, sin Jabešov, uroti se protiv njega; udario ga  je i usmrtio u Jibleamu te se zakraljio mjesto njega.",Croatian
Ostala povijest Zaharijina zapisana je u knjizi Ljetopisa  izraelskih kraljeva.,Croatian
"Ispunila se riječ koju je Jahve rekao  Jehuu: ""Tvoji će sinovi sjediti na prijestolju Izraela sve do  četvrtog koljena."" I tako je bilo.",Croatian
"Šalum, sin Jabešov, postade kraljem trideset i devete  godine kraljevanja Uzije, judejskog kralja, i kraljevao je mjesec  dana u Samariji.",Croatian
"Menahem, sin Gadijev, ode iz Tirse, uđe  u Samariju te udari Šaluma, sina Jabešova, usmrti ga i zakralji  se mjesto njega.",Croatian
"Ostala povijest Šalumova i urota koju je skovao, sve  je zapisano u knjizi Ljetopisa kraljeva izraelskih.",Croatian
Tada  je Menahem razorio Tifnah i sve što je u njem bilo i njegovo  područje od Tirse jer mu nisu otvorili vrata. Razorio ga je i  rasporio sve trudnice u njemu.,Croatian
"Trideset i devete godine kraljevanja Azarje u Judeji  postade Menahem, sin Gadijev, kraljem Izraela. Kraljevao je deset  godina u Samariji.",Croatian
"Činio je što je zlo u očima Jahvinim;  nije odstupao od grijeha Jeroboama, sina Nebatova, koji je zaveo  Izraela.  U njegovo vrijeme",Croatian
"Pul, kralj Asirije, osvoji zemlju.  Menahem dade Pulu tisuću talenata srebra da mu pomogne učvrstiti  kraljevsku vlast u njegovim rukama.",Croatian
"Menahem ubra taj novac  od Izraela, od svih imućnih ljudi, da bi ga mogao dati asirskom  kralju. Po osobi je bilo pedeset šekela srebra. Tako se asirski  kralj vratio i nije ondje ostao u zemlji.",Croatian
"Ostala povijest Menahema i sve što je učinio, zar sve  to nije zapisano u knjizi Ljetopisa kraljeva izraelskih?",Croatian
"Menahem  je počinuo sa svojim ocima, a sin njegov Pekahja zakralji se  na njegovo mjesto.",Croatian
"Pedesete godine kraljevanja judejskog kralja Azarje postade  kraljem izraelskim u Samariji Pekahja, sin Menahemov. Kraljevao  je dvije godine.",Croatian
"On je činio što je zlo u očima Jahvinim;  nije odstupao od grijeha Jeroboama, sina Nebatova, koji je zaveo  Izraela.",Croatian
"Njegov dvoranin Pekah, sin Remalijin, uroti se protiv  njega i ubi ga u Samariji, u kuli kraljevskog dvora, s Argobom  i Arjeom. Imao je sa sobom pedeset ljudi iz Gileada. Ubio je  kralja i zakraljio se mjesto njega.",Croatian
"Ostala povijest Pekahje i sve što je učinio, sve je to  zapisano u knjizi Ljetopisa izraelskih kraljeva.",Croatian
"Pedeset i druge godine kraljevanja Azarje, judejskoga  kralja, postade kraljem u Samariji Pekah, sin Remalijin. Kraljevao  je dvadeset godina.",Croatian
"On je činio što je zlo u očima Jahvinim;  nije odstupao od grijeha Jeroboama, sina Nebatova, koji je zaveo  Izraela.",Croatian
"U vrijeme izraelskog kralja Pekaha došao je asirski kralj  Tiglat Pileser i zauzeo Ijon, Abel Bet Maaku, Janoah, Kedeš,  Hasor, Gilead, Galileju i svu zemlju Naftalijevu. I odveo je  stanovništvo u Asiriju.",Croatian
"Hošea, sin Elin, uroti se protiv  Pekaha, sina Remalijina, ubi ga i zakralji mjesto njega dvadesete  godine Jotama, sina Uzijina.",Croatian
"Ostala povijest Pekahova, sve što je učinio, sve je to  zapisano u knjizi Ljetopisa izraelskih kraljeva.",Croatian
"Druge godine kraljevanja Pekaha, sina Remalijina, nad  Izraelom, postade judejskim kraljem Jotam, sin Uzijin.",Croatian
"Bilo  mu je dvadeset i pet godina kad se zakraljio, a kraljevao je  šesnaest godina u Jeruzalemu. Materi mu bješe ime Jeruša, Sadokova  kći.",Croatian
"Činio je što je pravo u Jahvinim očima, sasvim kao i  otac mu Uzija.",Croatian
Ali ni on nije srušio uzvišica; narod je svejednako  prinosio žrtve i kad na uzvišicama. On je sagradio Gornja vrata  na Domu Jahvinu.,Croatian
"Ostala povijest Jotama i sve što je učinio, zar to nije  sve zapisano u knjizi Ljetopisa judejskih kraljeva?",Croatian
"U njegove  je dane Jahve počeo slati protiv Judeje aramejskog kralja Resina  i Pekaha, sina Remalijina.",Croatian
Tada Jotam počinu kod otaca i  sahraniše ga u gradu njegova praoca Davida. A na njegovo se mjesto  zakralji sin mu Ahaz.,Croatian
"Sedamnaeste godine vladanja Pekaha, sina Remalijina, postade  judejskim kraljem Ahaz, sin Jotamov.",Croatian
"Ahazu je bilo dvadeset  godina kad se zakraljio, a kraljevao je šesnaest godina u Jeruzalemu, ali nije činio što je pravo u očima Jahve, Boga njegova, kao  što je činio predak mu David.",Croatian
Živio je poput izraelskih kraljeva  i sam je proveo svoga sina kroz oganj po gnusnom običaju naroda  što ih je Jahve protjerao pred Izraelovim sinovima.,Croatian
Prinosio  je žrtve i kad po uzvišicama i brežuljcima i pod svakim zelenim  drvetom.,Croatian
"Tada aramejski kralj Resin i Pekah, sin Remalijin, kralj  Izraela, pođoše u rat protiv Jeruzalema. Opsjedoše ga, ali ga  ne mogoše osvojiti.",Croatian
U to vrijeme aramejski kralj Resin vrati  Elat Edomcima; protjerao je Judejce iz Elata; ušli su Edomci  u njega i ondje su ostali do danas. -,Croatian
"Tada Ahaz uputi poslanike  asirskom kralju Tiglat-Pileseru da mu kažu: ""Ja sam tvoj sluga  i sin tvoj! Dođi i izbavi me iz ruku aramejskog kralja i kralja  Izraela, koji su se digli protiv mene.""",Croatian
Ahaz je uzeo srebro  i zlato što se nalazilo u Domu Jahvinu i u riznicama kraljevskog  dvora i sve je poslao na dar asirskom kralju.,Croatian
"I posluša ga  asirski kralj: otišao je na Damask i osvojio ga. Stanovništvo  je odveo u sužanjstvo u Kir, a Resina je pogubio.",Croatian
"Kralj Ahaz otišao je u Damask u susret asirskom kralju  Tiglat-Pileseru. I vidio je žrtvenik koji bijaše u Damasku. Tada  kralj Ahaz posla svećeniku Uriji mjere žrtvenika, njegov nacrt  i sve pojedinosti njegove građe.",Croatian
Svećenik Urija sagradi žrtvenik;  sve je upute što ih je kralj Ahaz uputio iz Damaska izvršio svećenik  Urija prije nego što se kralj Ahaz vratio iz Damaska.,Croatian
"Pošto  je kralj Ahaz stigao iz Damaska, vidio je žrtvenik, prišao mu  i popeo se na nj.",Croatian
"Spalio je na žrtveniku svoju paljenicu  i svoju prinosnicu, izlio svoju ljevanicu i krvlju pričesnica  poškropio žrtvenik.",Croatian
"A mjedeni žrtvenik, koji bijaše pred  Jahvom, maknuo je ispred Hrama, gdje je bio između novoga žrtvenika  i Doma Jahvina. I postavio ga je pokraj novoga žrtvenika sa sjevera.",Croatian
"Kralj Ahaz zapovjedio je svećeniku Uriji: ""Na velikom ćeš  žrtveniku spaljivati jutarnju paljenicu i večernju prinosnicu, kraljevu paljenicu i njegovu prinosnicu, i paljenice, prinosnice  i ljevanice svega naroda. Po njemu ćeš izlijevati svu krv paljenica  i klanica. A o žrtveniku od mjedi još ću razmisliti.""",Croatian
Svećenik  Urija učini sve što mu je naredio kralj Ahaz.,Croatian
Kralj Ahaz skinuo je okvire s podnožja; s njih je skinuo  i umivaonike. A mjedeno more skinuo je s volova koji su stajali  pod njim i stavio ga na kameni pod.,Croatian
Pred asirskim je kraljem  uklonio iz Jahvina Doma Subotnji hodnik koji bijahu sagradili  i vanjski kraljevski prilaz.,Croatian
"Ostala povijest Ahazova i sve što je učinio, zar to nije  sve zapisano u knjizi Ljetopisa judejskih kraljeva?",Croatian
Ahaz  je počinuo sa svojim ocima i sahranjen je u Davidovu gradu. Na  njegovo se mjesto zakraljio sin mu Ezekija.,Croatian
"Dvanaeste godine kraljevanja Ahaza u Judeji, postao je Hošea, sin Elin, izraelskim kraljem u Samariji. Kraljevao je devet  godina.",Croatian
"On je činio što je zlo u očima Jahvinim, ali ne kao  izraelski kraljevi, njegovi prethodnici.",Croatian
"Asirski kralj Salmanasar  pošao je protiv Hošee, koji mu se pokorio i plaćao mu danak.",Croatian
Ali je asirski kralj otkrio da mu Hošea sprema zavjeru: još  je Hošea poslao poslanike egipatskom kralju Sou i nije platio  danaka asirskom kralju kao svake godine. Tada ga asirski kralj  baci u tamnicu.,Croatian
Asirski kralj osvoji svu zemlju i krenu opsjedati Samariju.  Opsjedao ju je tri godine.,Croatian
"Devete godine Hošeine vladavine  zauze asirski kralj Samariju i odvede Izraelce u sužanjstvo u  Asiriju. Naselio ih je u Helahu, i na Haboru, rijeci u Gozanu, i u gradovima medijskim.",Croatian
"I tako se dogodilo zato što su Izraelci sagriješili protiv  Jahve, Boga svoga, koji ih je izveo iz zemlje egipatske, ispod  vlasti faraona, kralja egipatskog. Štovali su druge bogove,",Croatian
"slijedili  običaje naroda što ih je Jahve protjerao pred sinovima Izraelovim, živjeli po običajima što su ih uveli kraljevi Izraelovi.",Croatian
"Izraelci  i njihovi kraljevi potajno su činili neprikladna djela protiv  Jahve, Boga svoga. Podigli su uzvišice u svim svojim naseljima:  od stražarskih kula pa do utvrđenih gradova.",Croatian
Podizali su  stupove i ašere na svakom humku i pod svakim zelenim drvetom.,Croatian
"Ondje su, na svim uzvišicama, palili kad po običaju naroda  što ih je Jahve protjerao ispred njih i činili su zla djela te  izazivali gnjev Jahvin.",Croatian
"Služili su idolima, premda im Jahve  bijaše rekao: ""Ne činite toga!""",Croatian
"A Jahve opominjaše Izraelce i Judejce preko svih svojih  proroka i sviju vidjelaca: ""Obratite se od zlog puta svoga"",  govorio je, ""i pokoravajte se naredbama i zapovijedima mojim  prema Zakonu koji sam naložio ocima vašim i prema svemu što sam  vam objavio preko slugu svojih - proroka.""",Croatian
"Ali oni nisu poslušali  nego su ostali tvrdovrati kao i njihovi oci, koji nisu vjerovali  u Jahvu, Boga svoga.",Croatian
"Prezreli su njegove zakone i Savez koji  je sklopio s njihovim ocima i opomene njegove koje im je upućivao.  Težili su za ispraznošću, pa su i sami postali isprazni slijedeći  narode oko sebe, premda im je Jahve zapovjedio da ne čine kao  oni.",Croatian
"Odbacili su sve zapovijedi Jahve, Boga svoga, i načinili  su sebi salivene idole, dva teleta. Podigli su ašere, klanjali  se svoj vojsci nebeskoj i služili Baalu.",Croatian
"Provodili su svoje  sinove i kćeri kroz oganj, odavali se vračanju i gatanju, čineći  tako zlo u očima Jahvinim i razjarujući ga.",Croatian
Tada se Jahve  razgnjevi na Izraela i odbaci ga ispred svoga lica. Ostalo je  samo pleme Judino.,Croatian
"Ali ni pleme Judino nije držalo zapovijedi Jahve, Boga  svoga, i slijedilo je običaje kojih su se držali Izraelci.",Croatian
"I  Jahve odbaci sav rod Izraela, ponizi ga i predade ga pljačkašima, dok ih konačno ne odbaci daleko od svoga lica.",Croatian
"On je, konačno, otrgnuo Izraelce od kuće Davidove, a Izrael je proglasio kraljem  Jeroboama, sina Nebatova. Jeroboam je odvratio Izraela od Jahve  i naveo ih na veliku grehotu.",Croatian
"Izraelci su slijedili svaki  grijeh koji je Jeroboam počinio i od njega se nisu odvraćali,",Croatian
"dok konačno Jahve nije odbacio Izraela ispred svoga lica, kako to bijaše objavio po svojim slugama, prorocima. Odveo je  Izraelce iz njihove zemlje u sužanjstvo u Asiriju, gdje su do  današnjega dana.",Croatian
"Asirski je kralj doveo ljude iz Babilona, iz Kute, iz  Ave, Hamata i iz Sefarvajima, i naselio ih u gradovima Samarije  mjesto Izraelaca. Oni su zaposjeli Samariju i nastanili se u  gradovima njezinim.",Croatian
U vrijeme naseljavanja u zemlju nisu štovali Jahve i  on je poslao protiv njih lavove da ih rastrgaju.,Croatian
"Zato su  rekli asirskom kralju: ""Narodi koje si preselio da ih nastaniš  u gradovima Samarije ne znaju kako valja štovati Boga ove zemlje  i on je na njih poslao lavove, koji ih usmrćuju, jer ti narodi  ne poznaju bogoštovlja ove zemlje.""",Croatian
"Tada je asirski kralj  izdao ovu zapovijed: ""Neka ide onamo jedan od svećenika koje  sam odande doveo u sužanjstvo; neka ide, neka se ondje nastani  i pouči ih u štovanju Boga one zemlje.""",Croatian
Tako ode jedan od  svećenika koji su bili odvedeni iz Samarije i nastani se u Betelu.  On ih je poučio kako treba štovati Jahvu.,Croatian
"Svaki je narod imao likove svojih bogova i postavili  su ih u hramove na uzvišicama koje su podigli Samarijanci, svaki  narod u svojim gradovima u kojima življaše.",Croatian
"Babilonci načiniše  Sukot Benota, Kušani Nergala, Hamaćani Ašimu;",Croatian
"Avijci načiniše  Nibhaza i Tartaka, a Sefarvajimci spaljivahu svoju djecu na ognju  u čast Adrameleka i Anameleka, sefarvajimskih bogova.",Croatian
Oni  su štovali i Jahvu i postavili su neke između sebe za svećenike  uzvišica koji su im prinosili žrtve u hramovima uzvišica.,Croatian
Štovali  su Jahvu i služili su svojim bogovima po običaju onih naroda  između kojih su ih preselili.,Croatian
Oni se još i danas drže starih običaja. Ne štuju Jahve  i ne usklađuju svojih pravila i običaja sa Zakonom i zapovijedima  što ih je Jahve naredio djeci Jakova komu je nadjenuo ime Izrael.,Croatian
"Jahve bijaše s njima sklopio Savez i zapovjedio im: ""Ne štujte  tuđih bogova niti im se klanjajte. Nemojte ih štovati niti im  žrtava prinositi.",Croatian
"Samo je Jahve onaj koji vas je velikom  snagom svoje ispružene ruke izveo iz zemlje egipatske; njega  štujte, njemu se klanjajte i njemu žrtve prinosite.",Croatian
"Držite  se pravila i običaja, zakona i naredaba koje vam je propisao  da ih vjerno ispunjavate uvijek i ne štujte tuđih bogova.",Croatian
"Nemojte  zaboraviti Saveza koji sam sklopio s vama i nemojte štovati drugih  bogova,",Croatian
"samo Jahvu, Boga svoga, poštujte i on će vas izbaviti  iz ruke svih vaših neprijatelja.""",Croatian
"Ali oni nisu poslušali, nego su se i dalje držali svoga starog običaja.",Croatian
"Tako su ti narodi štovali Jahvu, a služili su i svojim  idolima. Njihovi sinovi i sinovi njihovih sinova čine do dana  današnjega onako kako su činili njihovi oci.",Croatian
"Treće godine kraljevanja Hošee, sina Elina, u Izraelu, postao  je judejskim kraljem Ezekija, sin Ahazov.",Croatian
"Bilo mu je dvadeset  i pet godina kad se zakraljio. Kraljevao je dvadeset i devet  godina u Jeruzalemu. Materi mu je bilo ime Abija, Zaharijina  kći.",Croatian
"Činio je što je pravo u očima Jahvinim, sasvim kao njegov  otac David.",Croatian
"On je uklonio uzvišice, srušio je stupove, sasjekao  je ašere i razbio zmiju od mjedi koju bijaše načinio Mojsije.  Izraelci su joj sve do tada prinosili žrtve. Zvali su je Nehuštan.",Croatian
"Pouzdavao se u Jahvu, Boga Izraelova. Ni prije njega ni  poslije njega ne bijaše mu ravna među kraljevima judejskim.",Croatian
Prionuo  je uz Jahvu i nikada se nije okrenuo od njega. Držao je sve zapovijedi  što ih je Jahve dao preko Mojsija.,Croatian
"I Jahve bijaše s njim,  pomagaše ga u svim njegovim pothvatima. Pobunio se protiv asirskog  kralja i nije mu više bio podložan.",Croatian
"On je potukao Filistejce  do Gaze, opustošio njihovo područje od stražarskih kula sve do  utvrđenih gradova.",Croatian
"Četvrte godine vladavine Ezekijine, a to je bila sedma  godina kraljevanja izraelskog kralja Hošee, sina Elina, napade  asirski kralj Salmanasar Samariju i opsjede je.",Croatian
"Osvojio ju  je nakon tri godine. Šeste godine Ezekijine vladavine, a devete  godine izraelskog kralja Hošee, pala je Samarija.",Croatian
"Asirski  je kralj odveo Izraelce u sužanjstvo u Asiriju i naselio ih u  Halahu, na Haboru, rijeci gozanskoj, i u medijskim gradovima.",Croatian
"Bijaše to stoga što nisu poslušali glas Jahve, Boga svoga, i što su prekršili njegov Savez i sve što im je naredio Mojsije, sluga Jahvin. Nisu ništa slušali niti vršili.",Croatian
Četrnaeste godine Ezekijina kraljevanja asirski kralj  Sanherib napade utvrđene judejske gradove i osvoji ih.,Croatian
"Tada  judejski kralj Ezekija poruči asirskom kralju u Lakiš: ""Pogriješio  sam! Obustavi svoje napade na me. Snosit ću sve što mi nametneš.""  Asirski kralj zatraži od Ezekije, judejskog kralja, tri stotine  talenata srebra i trideset talenata zlata.",Croatian
I dade Ezekija  sve srebro što se našlo u Domu Jahvinu i u riznicama kraljevskog  dvora.,Croatian
"U to je vrijeme Ezekija obio vrata i vratnice na Svetištu  Jahvinu što ih bijaše pozlatio on sam, judejski kralj Ezekija, i posla to asirskom kralju.",Croatian
"Asirski je kralj poslao iz Lakiša u Jeruzalem kralju  Ezekiji vrhovnog zapovjednika vojske, velikog dvoranina i peharnika  s jakom vojskom. Krenuše oni, a kad su stigli u Jeruzalem, stadoše  kod vodovoda Gornjeg ribnjaka, na putu u Valjarevo polje.",Croatian
"Oni  pozvaše kralja. Pred njim je izašao upravitelj dvora Elijakim, sin Hilkijin, pisar Šebna i savjetnik Joah, sin Asafov.",Croatian
"Veliki peharnik reče im: ""Kažite Ezekiji: 'Ovako veli  veliki kralj, kralj asirski: kakvo je to pouzdanje u koje se  uzdaš?",Croatian
Misliš li da su prazne riječi već savjet i snaga za  rat? U koga se uzdaš da si se pobunio protiv mene?,Croatian
"Eto, oslanjaš  se na Egipat, na slomljenu trsku koja probada i prodire dlan  onomu tko se na nju nasloni. Takav je faraon, kralj egipatski, svima koji se uzdaju u njega.'",Croatian
"Možda ćete mi odgovoriti:  'Uzdamo se u Jahvu, Boga svojega.' Ali nije li njemu Ezekija  uklonio uzvišice i žrtvenike i zapovjedio Judejcima i Jeruzalemu:  'Samo se pred ovim žrtvenikom u Jeruzalemu klanjajte.'",Croatian
"Hajde, okladi se s mojim gospodarom, asirskim kraljem: dat ću ti dvije  tisuće konja ako mogneš naći jahače za njih!",Croatian
Kako ćeš onda  odoljeti jednome jedinom od najmanjih slugu moga gospodara? Ali  se ti uzdaš u Egipat da će ti dati kola i konjanika.,Croatian
"Naposljetku, zar sam ja mimo volju Jahvinu krenuo protiv ovoga mjesta da  ga razorim? Sam mi je Jahve rekao: 'Idi na tu zemlju i razori  je!'""",Croatian
"Elijakim, Šebna i Joah rekoše velikom peharniku: ""Molimo  te, govori svojim slugama aramejski, jer mi razumijemo; ne govori  s nama judejski da čuje narod koji je na zidinama!""",Croatian
"Ali im  veliki peharnik odgovori: ""Zar me moj gospodar poslao da ovo  kažem tvome gospodaru i tebi, a ne upravo onim ljudima koji sjede  na zidinama, osuđeni da s vama jedu svoju nečist i piju svoju  mokraću?""",Croatian
"Tada se veliki peharnik uspravi i u sav glas povika na  judejskom ove riječi: ""Čujte riječ velikoga kralja, kralja asirskog!",Croatian
"Ovako veli kralj: 'Neka vas Ezekija ne zavarava, jer vas  ne može izbaviti iz moje ruke.",Croatian
"Neka vas Ezekija ne hrabri  pouzdanjem u Jahvu govoreći: Jahve će nas sigurno izbaviti, ovaj  grad neće pasti u ruke kralju asirskom.'",Croatian
"Ne slušajte Ezekije, jer ovako veli asirski kralj: 'Sklopite mir sa mnom, predajte  mi se, pa neka svaki od vas jede plodove iz svoga vinograda i  sa svoje smokve i neka pije vode iz svojega studenca",Croatian
"dok  ne dođem i ne odvedem vas u zemlju kao što je vaša, u zemlju  pšenice i mošta, u zemlju kruha i vinograda, u zemlju ulja i  meda da biste živjeli i da ne pomrete. Ne dajte da vas Ezekija  zaludi govoreći vam: Jahve će vas izbaviti.'",Croatian
Jesu li bogovi  drugih naroda izbavili svoje zemlje iz ruku asirskoga kralja?,Croatian
"Gdje su bogovi hamatski i arpadski, gdje su bogovi sefarvajimski, henski i ivski, gdje su bogovi samarijski da izbave Samariju  iz ruke moje?",Croatian
"Koji su među svim bogovima tih zemalja izbavili  svoju zemlju iz moje ruke da bi Jahve izbavio Jeruzalem iz ruke  moje?""",Croatian
"Šutjeli su i ni riječi mu nisu odgovorili, jer kralj  bijaše zapovjedio: ""Ne odgovarajte mu!""",Croatian
"Upravitelj dvora  Elijakim, sin Hilkijin, pisar Šebna i savjetnik Joah, sin Asafov, dođoše k Ezekiji, razdrijevši haljine, i saopćiše mu riječi  velikoga peharnika",Croatian
"Čuvši to, kralj Ezekija razdrije svoje haljine, obuče kostrijet  i ode u Dom Jahvin.",Croatian
"Zatim posla Elijakima, upravitelja dvora, pisara Šebnu i svećeničke starješine, odjevene u kostrijet,  k proroku Izaiji, sinu Amosovu.",Croatian
"Oni mu rekoše: ""Ovako veli  Ezekija: 'Ovo je dan nevolje, kazne i rugla. Prispješe djeca  do rođenja, a nema snage da se rode.",Croatian
"Možda je Jahve, Bog tvoj, čuo što je rekao veliki peharnik koga je asirski kralj, gospodar  njegov, poslao da se izruguje Bogu živome i možda će Jahve, Bog  tvoj, kazniti riječi koje je čuo! Pomoli se pobožno za Ostatak  koji je još preostao.'""",Croatian
"Kad su sluge kralja Ezekije stigle k Izaiji,",Croatian
"on im  reče: ""Kažite svome gospodaru: 'Ovako veli Jahve: Ne boj se riječi  koje si čuo kada su na me hulile sluge kralja asirskoga.",Croatian
"Udahnut  ću u njega duh i kad čuje jednu vijest, vratit će se u svoju  zemlju. I učinit ću da u svojoj zemlji pogine od mača.'""",Croatian
"Veliki peharnik vrati se i nađe asirskoga kralja gdje  opsjeda Libnu, jer bijaše čuo da je kralj otišao iz Lakiša.",Croatian
"Dočuo  je, naime, vijest o Tirhaku, kralju etiopskome: ""Evo, izašao  je da se bori protiv tebe."" Tada Sanherib ponovo uputi poslanike da kažu Ezekiji:",Croatian
"""Ovako  recite judejskom kralju Ezekiji: 'Neka te ne vara tvoj Bog, u  koga se uzdaš, govoreći ti: Jeruzalem neće pasti u ruke asirskog  kralja!",Croatian
"Ti znaš što su asirski kraljevi učinili svim zemljama  izručivši ih prokletstvu! A ti, ti li ćeš se spasiti?",Croatian
"Jesu  li bogovi spasili narode što su ih uništili moji oci: Gozance, Harane, Resefce i Edence, u Tel Basaru?",Croatian
"Gdje je kralj hamatski, kralj arpadski, kralj Sefarvajima, Hene i Ive?'""",Croatian
Ezekija primi pismo iz ruke poslanikove i pročita ga.  Zatim uđe u Dom Jahvin i razvi ga ondje pred Jahvom.,Croatian
"I pomoli  se Ezekija Jahvi ovako: ""Jahve, Bože Izraelov, koji stoluješ  nad kerubima, ti si Bog jedini nad svim zemaljskim kraljevstvima, ti si stvorio nebo i zemlju.",Croatian
"Prikloni uho, Jahve, i počuj, otvori oči, Jahve, i vidi! Sanheribove čujder riječi koje poruči da izruga Boga živoga.",Croatian
"Istina je, o Jahve, asirski su kraljevi zatrli narode  i zemlje njihove;",Croatian
"pobacali im u oganj bogove; jer ne bijahu  bogovi to, već djela ruku ljudskih, od drveta i kamena; zato  ih i uništiše.",Croatian
"Ali sada, Jahve, Bože naš, izbavi nas iz ruke  njegove da spoznaju sva kraljevstva zemlje da si ti, Jahve, Bog  jedini.""",Croatian
"Tada Izaija, sin Amosov, poruči Ezekiji: ""Ovako veli  Jahve, Bog Izraelov: 'Uslišah molitvu koju mi uputi zbog Sanheriba, kralja asirskog.'",Croatian
"Evo riječi što je Jahve objavi protiv  njega:  Prezire te, ruga ti se djevica, kći sionska; za tobom maše glavom kći jeruzalemska.",Croatian
"Koga si grdio, hulio? Na koga si glasno vikao, ohol pogled dizao? Na Sveca Izraelova!",Croatian
"Po slugama si svojim vrijeđao Gospoda. Govorio si: s mnoštvom kola ja popeh se na vrh gora, na najviše vrhunce Libanona. Posjekoh mu cedre najviše i čemprese ponajljepše. Dosegoh mu vrh najviši i vrt njegov šumoviti.",Croatian
Kopao sam i pio sam vode tuđe; stopalima tad isuših sve rijeke egipatske.,Croatian
"Čuješ li dobro? Odavna to sam snovao, od iskona smišljao, sada to ostvarujem: na tebi je da prometneš gradove tvrde u razvaline.",Croatian
"Stanovnici njini, nemoćni, prepadnuti i smeteni, bjehu kao trava u polju, kao mlado zelenilo, kao trava vrh krovova opaljena vjetrom istočnim.",Croatian
"Znam kad se dižeš i kad sjedaš, kad izlaziš i kad se vraćaš.",Croatian
"Jer bjesnio si na me i jer obijest tvoja do ušiju mi dođe, prsten ću ti provuć' kroz nozdrve, uzde stavit' u žvale, vratit ću te putem kojim si i došao!",Croatian
"A znak nek' ti bude ovo: Ove će se godine jesti što se samo okrÄunÄi, dogodine što samo uzraste, a treće godine sijte i žanjite, sadite vinograde, jedite im rod.",Croatian
"Preživjeli iz kuće Judine žilje će pustit' u dubinu, plodom rodit' u visinu.",Croatian
"Jer će iz Jeruzalema izići Ostatak, Sačuvani s gore Siona. Sve će to učinit' ljubomora Jahvina!",Croatian
"Zato ovo govori Jahve o kralju asirskom: 'U ovaj grad on ući neće, ovamo strijele svoje neće izmetati, k njemu neće ni štit okrenuti, niti oko njega nasipe kopati.",Croatian
"Vratit će se putem kojim je i došao, u grad ovaj neće ući' - Jahvina je riječ.",Croatian
"Grad ću ovaj štitit, spasiti ga, sebe radi i rad sluge svoga Davida.""",Croatian
"Te iste noći iziđe Anđeo Jahvin i pobi u asirskom taboru  stotinu osamdeset i pet tisuća ljudi. Ujutro kad je valjalo ustati, gle, bijahu ondje sve sami mrtvaci.",Croatian
Sanherib podiže tabor i ode. Vratio se u Ninivu.,Croatian
"Jednoga  dana, dok se klanjao u hramu svoga boga Nisroka, njegovi ga sinovi  Adramelek i Sareser ubiše mačem i pobjegoše u zemlju araratsku.  Na njegovo se mjesto zakralji sin mu Asar-Hadon.",Croatian
"U ono se vrijeme Ezekija razbolje nasmrt. Prorok Izaija, sin  Amosov, dođe mu i reče: ""Ovako veli Jahve: 'Uredi kuću svoju  jer ćeš umrijeti; nećeš ozdraviti.'""",Croatian
Ezekija se okrenu zidu  i ovako se pomoli Jahvi:,Croatian
"""Ah, Jahve! Sjeti se milostivo da  sam pred tobom hodio vjerno i poštena srca i da sam činio što  je dobro u tvojim očima."" I Ezekija briznu u gorak plač.",Croatian
Izaija još ne bijaše izišao iz središnjeg predvorja kad  mu je stigla riječ Jahvina:,Croatian
"""Vrati se i reci Ezekiji, glavaru  moga naroda. Ovako veli Jahve, Bog tvoga oca Davida: 'Uslišao  sam tvoju molitvu, vidio sam tvoje suze. Izliječit ću te; za  tri dana uzići ćeš u Dom Jahvin.",Croatian
"Dodat ću tvome vijeku još  petnaest godina. Izbavit ću tebe i ovaj grad iz ruku asirskoga  kralja; zakrilit ću ovaj grad radi sebe i sluge svoga Davida.'""",Croatian
"Izaija naloži: ""Uzmite oblog od smokava, privijte mu ga  na čir i on će ozdraviti.""",Croatian
"Ezekija upita Izaiju: ""Po kojem ću znaku prepoznati da  će me Jahve izliječiti i da ću za tri dana uzići u Dom Jahvin?""",Croatian
"Izaija odgovori: ""Evo ti znaka od Jahve da će učiniti što  je rekao: hoćeš li da se sjena pomakne za deset stupnjeva naprijed  ili da se vrati za deset stupnjeva?""",Croatian
"Ezekija odgovori: ""Lako  je sjeni pomaknuti se deset stupnjeva naprijed! Ne! Neka se sjena  vrati natrag za deset stupnjeva!""",Croatian
Prorok Izaija zazva Jahvu  i on učini da se sjena vrati za deset stupnjeva. Sišla je za  deset posljednjih stupnjeva na Ahazovu sunčaniku.,Croatian
"U to vrijeme posla babilonski kralj Merodak-Baladan,  sin Baladanov, pisma s darom Ezekiji, jer bijaše čuo da se razbolio  i ozdravio.",Croatian
"Ezekija se obradova tome i pokaza poslanicima  svoju riznicu - srebro, zlato, miomirise, mirisavo ulje - svoju  oružanu i sve što je bilo u skladištima. Nije bilo ničega u njegovu  dvoru i svemu njegovu gospodarstvu što im Ezekija nije pokazao.",Croatian
"Tada prorok Izaija dođe kralju Ezekiji i upita ga: ""Što  su rekli ti ljudi i odakle su došli k tebi?"" Ezekija odgovori:  ""Došli su iz daleke zemlje, iz Babilona.""",Croatian
"Izaija upita dalje:  ""Što su vidjeli u tvojem dvoru?"" Ezekija odgovori: ""Vidjeli su  sve što je u mojem dvoru; nema u mojim skladištima ničega što  im nisam pokazao.""",Croatian
"Tada Izaija reče Ezekiji: ""Čuj riječ Jahvinu:",Croatian
"'Evo  dolaze dani kada će sve što je u tvojem dvoru, sve što su tvoji  oci nakupili do danas, biti odneseno u Babilon. Ništa neće ostati, ' kaže Jahve.",Croatian
"A od sinova što poteku od tebe, što ti se rode, neke će uzeti da budu uškopljeni dvorani u palači babilonskoga  kralja.""",Croatian
"Ezekija odgovori Izaiji: ""Povoljna je riječ koju  ti je Jahve objavio."" A mislio je: ""Zašto ne? Ako bude mira i  sigurnosti za moga života!""",Croatian
"Ostala povijest Ezekijina, svi njegovi pothvati i kako  je sagradio ribnjak i prorov da dovede vodu u grad, zar sve to  nije zapisano u knjizi Ljetopisa judejskih kraljeva?",Croatian
"Ezekija  je počinuo sa svojim ocima, a njegov sin Manaše zakralji se mjesto  njega.",Croatian
Manašeu je bilo dvanaest godina kad se zakraljio. Pedeset  i pet godina kraljevao je u Jeruzalemu. Njegova se majka zvala  Hefsi-Bah.,Croatian
"Činio je što je zlo u Jahvinim očima, povodeći  se za gnusobama naroda što ih je Jahve protjerao pred Izraelovim  sinovima.",Croatian
"Obnovio je uzvišice što ih bijaše oborio otac mu  Ezekija, podigao je žrtvenik Baalu, načinio ašere kako bijaše  učinio izraelski kralj Ahab; i stao se klanjati svoj vojsci nebeskoj  i služiti joj.",Croatian
"Podigao je žrtvenike i u Domu Jahvinu, za koji  bijaše rekao Jahve: ""U Jeruzalemu će prebivati moje Ime zauvijek.""",Croatian
Sagradio je žrtvenike svoj nebeskoj vojsci u oba predvorja  Doma Jahvina.,Croatian
"I sinove je svoje proveo kroz oganj. Vračao  je, gatao, stvorio bajače i opsjenare, učinio je premnogo zla  u očima Jahve i razjarivao ga.",Croatian
"Dao je načiniti lik Ašere i  posadio ga u Domu, za koji Jahve bijaše rekao Davidu i njegovu  sinu Salomonu: ""U ovom Domu i u Jeruzalemu, koji sam izabrao  među svim izraelskim plemenima, postavit ću svoje Ime zauvijek.",Croatian
"Neću više dati da noga Izraelaca uzmakne iz zemlje koju sam  dao u baštinu njihovim očevima, samo ako budu držali i provodili  u djelo sve što sam im zapovjedio: Zakon što im ga je objavio  moj sluga Mojsije.""",Croatian
"Ali oni nisu poslušali, Manaše ih je zaveo  te su radili još gore nego narodi što ih je Jahve iskorijenio  pred Izraelovim sinovima.",Croatian
Tada je Jahve ovako govorio preko slugu svojih proroka:,Croatian
"""Zato što je judejski kralj Manaše činio te gnusobe, zato  što je učinio više zla nego što su prije njega radili Amorejci  i što je zaveo Judejce svojim idolima,",Croatian
"ovako veli Jahve,  Bog Izraelov: 'Evo, učinit ću da dođe nevolja na Jeruzalem i  Judeju, takva da će zazujati oba uha onima koji o njoj čuju.",Croatian
"Nategnut ću nad Jeruzalemom isto uže kao nad Samarijom, isto  mjerilo kao nad kućom Ahabovom; zbrisat ću Jeruzalem kao što  se briše zdjela pa se tad izvrne.",Croatian
"Odbacit ću ostatke svoje  baštine, predat ću ih u ruke njihovih neprijatelja; služit će  za plijen i grabež svim svojim neprijateljima",Croatian
"jer su činili  što je zlo u mojim očima jer su izazivali moj gnjev od dana kada  su njihovi oci izišli iz Egipta pa sve do danas.'""",Croatian
"I mnogo je nedužne krvi prolio Manaše, tako da se njome  napunio Jeruzalem od jednoga kraja do drugoga, da se i ne spominje  njegov grijeh kojim je zaveo Judu da čini što je zlo u očima  Jahvinim.",Croatian
"Ostala povijest Manašeova, njegova djela i grijesi koje  je počinio, zar sve to nije zapisano u knjizi Ljetopisa judejskih  kraljeva?",Croatian
"Manaše je počinuo kraj svojih otaca i sahranjen  je u vrtu svojeg dvora, u vrtu Uzinu. Sin mu Amon zakralji se  mjesto njega.",Croatian
"Amonu bijahu dvadeset i dvije godine kad je zavladao, a kraljevao je dvije godine u Jeruzalemu. Njegova se majka zvala  Mešulemet, kći Harusova, i bila je iz Jotbe.",Croatian
"On je činio  što je zlo u očima Jahvinim, kao što je činio njegov otac Manaše.",Croatian
"U svemu je slijedio put svoga oca, služio je idolima kojima  je služio i njegov otac i klanjao im se.",Croatian
"On je ostavio Jahvu, Boga svojih praotaca, i nije hodio putem Jahvinim.",Croatian
Amonovi se časnici urotiše protiv njega i ubiše kralja  u dvoru.,Croatian
Ali je prosti puk pobio sve one koji se bijahu urotili  protiv kralja Amona i na njegovo mjesto zakraljio sina mu Jošiju.,Croatian
"Ostala povijest Amonova i sve što je činio, zar sve to  nije zapisano u knjizi Ljetopisa judejskih kraljeva?",Croatian
"Pokopali  su ga u grobnicu njegova oca, u vrtu Uzinu, a njegov sin Jošija  zakralji se mjesto njega.",Croatian
"Jošiji je bilo osam godina kad se zakraljio. Kraljevao je  trideset i jednu godinu u Jeruzalemu. Mati mu se zvala Jedida, kći Adajina, i bila je iz Boskata.",Croatian
"Činio je što je pravo  u Jahvinim očima. U svemu je hodio putem svoga oca Davida, ne  skrećući ni desno ni lijevo.",Croatian
"Osamnaeste godine svoga kraljevanja Jošija posla svoga  tajnika Šafana, sina Asalijahina, sina Mešulamova, u Dom Jahvin  i reče mu:",Croatian
"""Idi velikom svećeniku Hilkiji da ti pripremi novac  koji je odnesen u Dom Jahvin i koji su čuvari praga sakupili  od naroda.",Croatian
"Neka ga uruči poslovođama postavljenim u Domu Jahvinu, a oni neka isplate radnike koji popravljaju Dom Jahvin,",Croatian
"drvodjelje, graditelje i zidare, i da se kupuje drvo i kamenje klesano što  je potrebno za popravak Doma.",Croatian
"Ali neka se ne traži od njih  račun za uručeni novac jer oni rade pošteno.""",Croatian
"Veliki svećenik Hilkija reče tajniku Šafanu: ""Našao sam  Knjigu Zakona u Domu Jahvinu."" I Hilkija dade knjigu Šafanu,  koji ju je pročitao.",Croatian
"Tajnik Šafan dođe kralju te ga izvijesti:  ""Tvoje sluge"", reče on, ""pokupile su novac koji se našao u Domu  i predale su ga poslovođama postavljenim u Domu Jahvinu.""",Croatian
"Tada  tajnik Šafan obavijesti kralja: ""Svećenik Hilkija dade mi jednu  knjigu."" I Šafan je poče čitati pred kraljem.",Croatian
"Čuvši riječi Knjige Zakona, kralj razdrije haljine svoje.",Croatian
"I naredi svećeniku Hilkiji, Šafanovu sinu Ahikamu, Mikinu  sinu Akboru, tajniku Šafanu i kraljevu sluzi Asaji:",Croatian
"""Idite  i upitajte Jahvu o meni, i o narodu, i o svoj Judeji zbog ove  knjige što je nađena, jer je velika Jahvina jarost što se izlila  na nas zato što naši očevi nisu slušali riječi ove knjige, nisu  vršili što nam je u njoj napisano.""",Croatian
"Svećenik Hilkija, Ahikam, Akbor, Šafan i Asaja odoše  proročici Huldi, ženi Šaluma, sina Tikvina, sina Harkasova, čuvara  odjeće; ona je živjela u Jeruzalemu, u novom gradu. Kad joj to  kazaše,",Croatian
"ona im reče: ""Ovako veli Jahve, Bog Izraelov: 'Kažite  čovjeku koji vas je poslao k meni:",Croatian
"Ovako veli Jahve: Evo, dovest ću nesreću na ovaj grad i na njegove stanovnike, izvršit  ću sve što kaže knjiga koju je pročitao judejski kralj.",Croatian
"Jer  su me ostavili i prinose žrtve tuđim bogovima da bi me ljutili  svim djelima ruku svojih, planut će jarost moja na to mjesto  i neće se ugasiti.'",Croatian
"A judejskom kralju, koji vas je poslao  po Jahvin savjet, recite ovo: 'Ovako veli Jahve, Bog Izraelov:  Riječi si čuo.",Croatian
"Ali kako ti je omekšalo srce i jer si se ponizio  pred Jahvom čuvši što sam objavio tome gradu i njegovim stanovnicima, koje će pogoditi pustošenje i prokletstvo, i jer si razdro haljine  svoje i plakao preda mnom, zato sam te uslišio' - riječ je Jahvina.",Croatian
"'Evo, sjedinit ću te s ocima tvojim i s mirom ćeš leći u  grob da ne vidiš svojim očima svu nesreću koju ću svaliti na  ovo mjesto.'"" Oni odnesoše taj odgovor kralju.",Croatian
Tada kralj posla da se saberu kod njega sve judejske i jeruzalemske  starješine.,Croatian
"Kralj potom uzađe u Dom Jahvin s Judejcima, Jeruzalemcima, svećenicima i prorocima i sa svim narodom, od najmanjega do  najvećega. I pročita im sve riječi Knjige Saveza koja je nađena  u Domu Jahvinu.",Croatian
"Kralj, stojeći na svome mjestu, obnovi pred  Jahvom Savez da će slijediti Jahvu i držati se njegovih zapovijedi, pouka i uredaba svim srcem i svom dušom da bi ispunio sve stavke  toga Saveza zapisane u ovoj knjizi. Sav je narod stupio u Savez.",Croatian
"Kralj je zapovjedio velikom svećeniku Hilkiji, svećenicima  drugog reda i čuvarima hramskog praga da iz Svetišta Jahvina  iznesu sve bogoslužne predmete što bijahu načinjeni za Baala, za Ašeru i za svu nebesku vojsku. Odredio je da sve to spale  izvan Jeruzalema u poljima kidronskim, a pepeo je odnio u Betel.",Croatian
"Uklonio je lažne svećenike koje su judejski kraljevi postavili  da pale kad na uzvišicama, u gradovima judejskim i u okolici  Jeruzalema; i one koji su palili kad Baalu, suncu, mjesecu, zvijezdama  i svoj vojsci nebeskoj.",Croatian
"Izvan Jeruzalema iznio je iz Doma  Jahvina, u dolinu kidronsku, Ašeru i spalio ju je u dolini kidronskoj, satro u prah, a prah bacio na groblje sinova pučkih.",Croatian
Razorio  je stanove posvećenih bludnica koji su bili u Domu Jahvinu i  u kojima su žene tkale haljine Ašeri.,Croatian
"Iz svih judejskih gradova doveo je svećenike i oskvrnuo  je uzvišice gdje su ti svećenici prinosili kad, od Gebe do Beer  Šebe. Zatim je srušio uzvišice pred vratima, one koje su bile  na ulazu vrata Jošue, upravitelja grada, nalijevo kad se prilazi  gradskim vratima.",Croatian
"Isto tako svećenici uzvišica nisu mogli  uzlaziti žrtveniku Jahvinu u Jeruzalemu, ali su jeli kruhove  bez kvasa među svojom braćom.",Croatian
"Oskvrnio je Tofet u dolini  Ben Hinom, kako nitko ne bi svoga sina ili kćerku provodio kroz  oganj u čast Moleku.",Croatian
"Razagnao je konje koje su judejski kraljevi  prinijeli suncu na ulazu u Dom Jahvin, kraj sobe dvoranina Netan  Meleka, koja se nalazila u blizini, i spalio je u ognju sunčana  kola.",Croatian
"Žrtvenike na krovu koje bijahu sagradili judejski kraljevi  i one koje je sagradio Manaše u oba predvorja Hrama Jahvina,  kralj je srušio, uklonio ih odatle i bacio njihov prah u dolinu  kidronsku.",Croatian
"Uzvišice koje su bile sučelice Jeruzalemu, na  južnom dijelu Maslinske gore, i koje je izraelski kralj Salomon  bio sagradio Aštarti, sramoti sidonskoj, Kemošu, sramoti moapskoj, i Milkomu, nakazi amonskoj - sve ih je kralj oskvrnio.",Croatian
"Razbio  je stupove, iskorijenio ašere i njihova je mjesta ispunio ljudskim  kostima.",Croatian
"Isto tako i žrtvenik u Betelu, uzvišicu koju je sagradio  Jeroboam, sin Nebatov, koji je naveo Izraela na grijeh, kralj  je srušio, oborio žrtvenik i tu uzvišicu, satro kamenje u prah, spalio ašere.",Croatian
"A kad se Jošija okrenuo i vidio grobove koji  bijahu ondje na gori, posla da se sakupe kosti iz onih grobova  i spali ih na žrtveniku. Tako ga je oskvrnuo, izvršavajući riječ  Jahvinu, koju je objavio čovjek Božji (dok je Jeroboam bio na  žrtveniku za vrijeme svečanosti). Okrenuvši se, Jošija baci oči  na grob čovjeka Božjeg koji je objavio sve to",Croatian
"i upita: ""Kakav  je ono spomenik što ga vidim?"" Ljudi iz grada odgovoriše mu:  ""To je grob čovjeka Božjeg koji je došao iz Judeje i koji je  prorekao sve ovo što si ti učinio s betelskim žrtvenikom.""",Croatian
"""Pustite  ga na miru"", reče kralj, ""i neka nitko ne dira njegove kosti.""  Tako su ostale njegove kosti netaknute s kostima proroka koji  je došao iz Samarije.",Croatian
Jošija je jednako razorio sve hramove uzvišica koje su  izraelski kraljevi sagradili po gradovima Samarije da bi srdili  Jahvu i učinio je s njima kao što je učinio u Betelu.,Croatian
Sve  svećenike uzvišica poklao je na žrtvenicima; na njima je spalio  i ljudske kosti. Potom se vratio u Jeruzalem.,Croatian
"Kralj naredi svemu narodu: ""Svetkujte Pashu u čast Jahve, Boga svoga, po običaju koji je zapisan u ovoj Knjizi Saveza.""",Croatian
Takva se Pasha nije svetkovala od vremena sudaca koji su  sudili Izraelu i za sve vrijeme kraljeva izraelskih i judejskih.,Croatian
"Samo je osamnaeste godine kraljevanja Jošijina svetkovana  takva Pasha u čast Jahve, u Jeruzalemu.",Croatian
"Osim toga, sve bajače i sve vračare, sve kućne bogove  i idole i sve sramote koje se mogu vidjeti u zemlji judejskoj  i Jeruzalemu - sve je to Jošija uklonio da izvrši riječi Zakona, zapisane u knjizi koju je našao Hilkija, svećenik Doma Jahvina.",Croatian
"Nije bilo prije njega takva kralja koji se obratio Jahvi  svim srcem svojim, svom dušom svojom i svom snagom svojom, u  svemu vjeran Zakonu Mojsijevu, a ni poslije njega nije mu bilo  ravna.",Croatian
Ipak Jahve nije odustao od plamena svoga velikoga  gnjeva kojim je uskipio protiv Judejaca zbog svih izazova kojima  ga je Manaše ljutio.,Croatian
"Jahve je odlučio: ""Maknut ću Judejce  ispred sebe kao što sam maknuo Izraela; odbacit ću ovaj grad  koji sam izabrao, Jeruzalem, i Dom o kojem rekoh: 'Tu će biti  Ime moje.'""",Croatian
"Ostala povijest Jošijina i sve što je učinio, zar sve  to nije zapisano u knjizi Ljetopisa judejskih kraljeva?",Croatian
"U  njegvo je vrijeme faraon Neko, egipatski kralj, krenuo protiv  asirskoga kralja na rijeci Eufratu. Kralj Jošija pošao je preda  nj, ali ga on ubi u Megidu, pri prvom susretu.",Croatian
"Sluge njegove  prenesoše mu tijelo kolima iz Megida, odvezoše ga u Jeruzalem  i sahraniše u njegovoj grobnici. Sav narod zemlje primi Joahaza, sina Jošijina; pomazaše ga i proglasiše kraljem namjesto njegova  oca.",Croatian
"Joahazu bijahu dvadeset i tri godine kad se zakraljio.  Kraljevao je tri mjeseca u Jeruzalemu. Njegova se majka zvala  Hamitah, kći Jeremije, i bila je iz Libne.",Croatian
"On je činio što  je zlo u očima Jahvinim, sve kao što su činili oci njegovi.",Croatian
"Faraon  Neko bacio ga je u okove u Ribli, na području Hamata, da ne vlada  u Jeruzalemu i udario je na zemlju danak od stotinu talenata  srebra i deset talenata zlata.",Croatian
"Faraon Neko postavio je za  kralja Elijakima, sina Jošijina, na mjesto njegova oca Jošije.  I ime mu je promijenio u Jojakim. A Joahaza je uzeo i odveo u  Egipat te on umrije ondje.",Croatian
"Jojakim je dao faraonu srebro  i zlato, ali je nametnuo zemlji porez da bi smogao svotu koju  je faraon zahtijevao. Svakome je nametnuo prema njegovu stanju, uzimao srebro i zlato koje je morao davati faraonu Neku.",Croatian
"Jojakimu je bilo dvadeset i pet godina kad je postao  kraljem i kraljevao je jedanaest godina u Jeruzalemu. Materi  mu je bilo ime Zebida, kći Pedajina, i bila je iz Rume.",Croatian
"On  je činio što je zlo u očima Jahvinim, sve kao što su činili i  oci njegovi.",Croatian
"U njegovo je vrijeme došao Nabukodonozor, kralj babilonski, i Jojakim mu je bio podložan tri godine, zatim se ponovno pobunio  protiv njega.",Croatian
"Ovaj pak posla protiv njega kaldejske pljačkaške  čete, aramejske, moapske i amonske, sve ih posla protiv Judeje  da je opustoše, potvrđujući riječ koju je Jahve bio objavio po  slugama svojim prorocima.",Croatian
To se dogodilo Judeji prema prijetnji  Jahvinoj da će je istrijebiti ispred svoga lica zbog grijeha  Manašeovih: zbog svega što je Manaše učinio,Croatian
"i zbog nedužne  krvi koju je prolio, natopio Jeruzalem krvlju nedužnom. Jahve  nije htio oprostiti.",Croatian
"Ostala povijest Jojakimova i sve što je učinio, zar sve  to nije zapisano u knjizi Ljetopisa judejskih kraljeva?",Croatian
"Jojakim  je počinuo kraj svojih otaca, a njegov sin Jojakin zavlada mjesto  njega.",Croatian
"Egipatski kralj nije više izlazio iz zemlje, jer je babilonski  kralj osvojio od Egipatskog potoka do rijeke Eufrata sve što  je pripadalo egipatskom kralju.",Croatian
"Jojakinu je bilo osamnaest godina kad se zakraljio i kraljevao  je tri mjeseca u Jeruzalemu. Materi mu je bilo ime Nehušta, kći  Elnatana, i bila je iz Jeruzalema.",Croatian
"On je činio što je zlo  u očima Jahvinim, sve kao što je činio i njegov otac.",Croatian
U ono vrijeme krenu ljudstvo babilonskog kralja Nabukodonozora  protiv Jeruzalema i grad je bio opkoljen.,Croatian
"Dođe i babilonski  kralj Nabukodonozor da napadne grad, dok ga je njegovo ljudstvo  opsjedalo.",Croatian
"Tada je judejski kralj Jojakin izišao pred babilonskoga  kralja: on, njegova majka, njegove sluge, njegove vojskovođe  i dvorani, a babilonski kralj zarobi ga - osme godine svoga kraljevanja.",Croatian
"On je odnio sve iz riznice Doma Jahvina i iz riznica kraljevskog  dvora i razbio je sve zlatne predmete koje je Salomon, kralj  Izraela, načinio za Svetište Jahvino. Tako se ispunila riječ  Jahvina.",Croatian
"Odveo je u progonstvo sav Jeruzalem, sve vojskovođe  i sve vrsne ratnike, oko deset tisuća prognanika, sa svim kovačima  i bravarima. Jedino je preostao najsiromašniji narod zemlje.",Croatian
"Odveo je Jojakina u Babilon; tako isto i kraljevu majku i  sve žene kraljeve, njegove dvorane, plemenitaše zemlje, sve ih  je odveo iz Jeruzalema u progonstvo u Babilon.",Croatian
"Sve sposobne  ljude, njih sedam tisuća na broju; kovače i bravare, tisuću na  broju; sve ljude sposobne za boj, sve ih je kralj babilonski  odveo u Babilon, u sužanjstvo.",Croatian
"Babilonski je kralj postavio  za kralja mjesto Jojakina njegova strica Mataniju, ali mu je  promijenio ime u Sidkija.",Croatian
"Sidkiji je bila dvadeset i jedna godina kad se zakraljio, a kraljevao je jedanaest godina u Jeruzalemu. Materi mu bijaše  ime Hamitala, kći Jeremije, i bila je iz Libne.",Croatian
"Činio je  što je zlo u očima Jahvinim, sve kao što je činio Jojakin.",Croatian
To  je zadesilo Jeruzalem i Judu zbog gnjeva Jahvina; Jahve ih napokon  i odbaci ispred lica svoga. Sidkija se pobuni protiv babilonskog kralja.,Croatian
"Devete godine njegova kraljevanja, desetoga dana desetoga  mjeseca, krenu sam babilonski kralj Nabukodonozor sa svom svojom  vojskom na Jeruzalem. Utabori se pred gradom i opasa ga opkopom.",Croatian
Grad osta opkoljen do jedanaeste godine Sidkijina kraljevanja.,Croatian
"Devetoga dana četvrtoga mjeseca, kad je u gradu zavladala  takva glad da priprosti puk nije imao ni kruha,",Croatian
neprijatelj  provali u grad. Tada kralj i svi ratnici pobjegoše noću kroz  vrata između dva zida nad Kraljevim vrtom - Kaldejci bijahu opkolili  grad - i krenuše putem prema Arabi.,Croatian
"Kaldejske čete nagnuše  u potjeru za kraljem i sustigoše ga na Jerihonskim poljanama, a sva se njegova vojska razbježala.",Croatian
"Kaldejci uhvatiše kralja  i odvedoše ga u Riblu pred kralja babilonskog, koji mu izreče  presudu.",Croatian
"Sidkijine sinove pokla pred njegovim očima, Sidkiji  iskopa oči, okova ga verigama i odvede u Babilon.",Croatian
"Sedmoga dana petoga mjeseca - devetnaeste godine kraljevanja  Nabukodonozora, kralja babilonskog - uđe u Jeruzalem Nebuzaradan, zapovjednik kraljeve tjelesne straže i časnik babilonskog kralja.",Croatian
"On zapali Dom Jahvin, kraljevski dvor i sve kuće u Jeruzalemu.",Croatian
"Kaldejske čete, pod zapovjednikom kraljevske tjelesne straže, razoriše zidine koje su okruživale Jeruzalem.",Croatian
"Nebuzaradan, zapovjednik kraljeve tjelesne straže, odvede  u sužanjstvo ostatak naroda koji bijaše ostao u gradu, a tako  i prebjege babilonskom kralju i ostalu svjetinu.",Croatian
Neke od  malih ljudi ostavi zapovjednik u zemlji kao vinogradare i ratare.,Croatian
"Kaldejci razbiše tučane stupove u Domu Jahvinu, podnožja  i mjedeno more koji su bili u Domu Jahvinu i tuč odniješe u Babilon.",Croatian
"Uzeše i lonce, lopate, noževe, posudice i uopće sav tučani  pribor koji se upotrebljavao za bogoslužja.",Croatian
"Zapovjednik uze  i kadionice i škropionice, uopće sve što bijaše od zlata i srebra,",Croatian
"dva stupa, jedno more i podnožja, što je Salomon dao izraditi  za Dom Jahvin. Nije moguće procijeniti koliko je tuča bilo u  svim tim predmetima.",Croatian
"Prvi stup bijaše visok osamnaest lakata, imao je glavicu od tuča, visoku pet lakata; obvijaše je oplet  i mogranji, sve od tuča. Takav je bio i drugi stup.",Croatian
"Zapovjednik straže odveo je svećeničkog poglavara Seraju, drugog svećenika, Sefaniju, i tri čuvara praga.",Croatian
"Iz grada  je odveo jednog dvoranina, vojničkog zapovjednika, pet ljudi  iz kraljeve pratnje koji se zatekoše u gradu, pisara zapovjednika  vojske koji je novačio puk i šezdeset pučana koji se također  zatekoše u gradu.",Croatian
Zapovjednik kraljevske tjelesne straže  Nebuzaradan odvede ih pred kralja babilonskoga u Riblu.,Croatian
"I  kralj babilonski zapovjedi da ih pogube u Ribli, u zemlji hamatskoj.  Tako su judejski narod odveli s njegove rodne grude.",Croatian
"Narodu što je ostao u zemlji judejskoj i što ga je ostavio  babilonski kralj Nabukodonozor - postavio je ovaj za upravitelja  Gedaliju, sina Ahikamova, unuka Šafanova.",Croatian
"Svi vojni zapovjednici  i njihovi ljudi saznaše da je babilonski kralj postavio zemlji  za namjesnika Gedaliju i dođoše pred njega u Mispu: Netanijin  sin Jišmael; Kareahov sin Johanan; sin Tanhumeta iz Netofe, Seraja;  Maakatijev sin Jaazanija - oni i svi njihovi ljudi.",Croatian
"Gedalija  se zakle njima i njihovim ljudima i reče: ""Ne bojte se služiti  Kaldejcima; ostanite u zemlji, budite podložni babilonskom kralju  i bit će vam dobro.""",Croatian
"Ali sedmoga mjeseca Jišmael, sin Netanijin, unuk Elišamin, koji bijaše kraljevskog roda, i još deset ljudi s njim ubiše  Gedaliju te on umrije kao i svi Judejci i Kaldejci koji bijahu  s njim u Mispi.",Croatian
"Tada sav narod, od maloga do velikog, i svi zapovjednici  četa ustadoše i odoše u Egipat jer se bojahu Kaldejaca.",Croatian
"Trideset i sedme godine otkako je zasužnjen judejski  kralj Jojakin, dvadeset i sedmog dana dvanaestoga mjeseca, babilonski  kralj Evil Merodak u prvoj godini svoje vladavine pomilova judejskog  kralja Jojakina i pusti ga iz tamnice.",Croatian
Ljubezno je s njime  razgovarao i stolicu mu postavio više nego ostalim kraljevima  koji bijahu s njim u Babilonu.,Croatian
Jojakin je odložio svoje tamničke  haljine i jeo s kraljem za istim stolom svega svoga vijeka.,Croatian
"Do  kraja njegova života babilonski mu je kralj trajno, iz dana u  dan, davao uzdržavanje.",Croatian
"Adam, Šet, Enoš,",Croatian
"Kenan, Mahalalel, Jared,",Croatian
"Henok, Metušalah, Lamek,",Croatian
"Noa, Šem, Ham i Jafet.",Croatian
"Sinovi Jafetovi: Gomer, Magog, Madaj, Javan, Tubal, Mešek  i Tiras.",Croatian
"Gomerovi sinovi: Aškenaz, Rifat i Togarma.",Croatian
"Javanovi  sinovi: Eliša, Taršiš, Kitijci i Dodanci.",Croatian
"Hamovi sinovi: Kuš, Misrajim, Put i Kanaan.",Croatian
"Kuševi sinovi: Seba, Havila, Sabta, Rama i Sabteka; Ramini  sinovi: Šeba i Dedan.",Croatian
"Kušu se rodi Nimrod, koji bijaše prvi  vlastodržac na zemlji.",Croatian
"Od Misrajima potekli su Ludijci, Anamijci, Lehabijci, Neftuhijci,",Croatian
"Patrušani i Kasluhijci, od kojih su potekli  Filistejci i Kaftorci.",Croatian
"Kanaan rodi Sidona, svog prvenca,  i Heta,",Croatian
"i Jebusejce, Amorejce, Girgašane,",Croatian
"Hivijce, Arkijce, Sinijce,",Croatian
"Arvadijce, Semarijce i Hamatijce.",Croatian
"Šemovi sinovi: Elam, Ašur, Arpakšad, Lud i Aram. Aramovi  sinovi: Us, Hul, Geter i Mešek.",Croatian
"Arpakšadu se rodi Šelah,  Šelahu se rodi Eber.",Croatian
"Eberu se rodiše dva sina: jednom bješe  ime Peleg, jer se za njegova doba razdijelila zemlja. Njegovu  je bratu bilo ime Joktan.",Croatian
"Od Joktana se rodiše Almodad, Šelef, Hasarmavet, Jerah,",Croatian
"Hadoram, Uzal, Dikla,",Croatian
"Obal, Abimael, Šeba,",Croatian
"Ofir, Havila i Jobab. Svi su to sinovi Joktanovi.",Croatian
"Šem, Arpakšad, Šalah,",Croatian
"Eber, Peleg, Rau,",Croatian
"Serug, Nahor, Tarah,",Croatian
"Abram, to jest Abraham.",Croatian
Abrahamovi sinovi:  Izak i Jišmael.,Croatian
"Ovo je njihovo rodoslovlje: Jišmaelov prvenac Nebajot, zatim Kedar, Adbeel, Mibsam,",Croatian
"Mišma, Duma, Masa, Hadad, Tema,",Croatian
"Jetur, Nafiš i Kedma. To su Jišmaelovi  sinovi.",Croatian
"Sinovi Keture, Abrahamove inoče: ona rodi Zimrana, Jokšana, Medana, Midjana, Jišbaka i Šuaha. Sinovi Jokšanovi jesu: Šeba  i Dedan.",Croatian
"Midjanovi su sinovi bili: Efa, Efer, Henok, Abida  i Eldaa. Svi su oni bili Keturini sinovi.",Croatian
Abrahamu se rodi Izak; Izakovi su sinovi bili: Ezav i  Izrael.,Croatian
"Ezavovi su sinovi bili: Elifaz, Reuel, Jeuš, Jalam  i Korah.",Croatian
"Elifazovi su sinovi bili: Teman, Omar, Sefi, Gatan, Kenaz, Timna i Amalek.",Croatian
"Reuelovi su sinovi bili: Nahat, Zerah, Šama i Miza.",Croatian
"Seirovi su sinovi bili: Lotan, Šobal, Sibeon, Ana, Dišon, Eser i Dišan.",Croatian
Lotanovi su sinovi bili: Hori i Homam; Lotanova  je sestra bila Timna.,Croatian
"Šobalovi su sinovi bili: Alvan, Manahat, Ebal, Šefi i Onam. Sibeonovi su sinovi bili: Aja i Ana.",Croatian
"Anin  je sin bio Dišon, a Dišonovi su sinovi bili: Hamram, Ešban, Jitran  i Keran.",Croatian
"Eserovi su sinovi bili: Bilhan, Zaavan i Jaakan.  Dišonovi su sinovi bili Us i Aran.",Croatian
"Evo kraljeva koji su kraljevali u zemlji edomskoj prije  nego je zavladao kralj sinova Izraelovih: Bela, sin Beorov; gradu  mu je bilo ime Dinhaba.",Croatian
"Kad je umro Bela, na njegovo se mjesto  zakraljio Jobab, sin Zareha iz Bosre.",Croatian
"Kad je umro Jobab,  zakraljio se na njegovo mjesto Hušam iz temanske zemlje.",Croatian
"Kad  je umro Hušam, zakraljio se na njegovo mjesto Bedadov sin Hadad, koji je potukao Midjance na Moapskom polju; gradu mu je bilo  ime Avit.",Croatian
"Kad je umro Hadad, zakraljio se na njegovo mjesto  Samla iz Masreke.",Croatian
"Kad je umro Samla, zakraljio se na njegovo  mjesto Šaul iz Rehobota na Rijeci.",Croatian
"Kad umrije Šaul, zavlada  Baal Hanan, Akborov sin.",Croatian
"Kad je umro Baal Hanan, zavladao  je Hadad; gradu mu je bilo ime Pai. Žena mu se zvala Mehetabela.  Bila je kći Matredova iz Me Zahaba.",Croatian
"Kad je umro Hadad, nastali su knezovi u Edomu: knez Timna, knez Alva, knez Jetet,",Croatian
"knez Oholibama, knez Ela, knez Pinon,",Croatian
"knez Kenaz, knez Teman, knez Mibsar,",Croatian
knez Magdiel i  knez Iram. To su bili knezovi edomski.,Croatian
"Evo Izraelovih sinova: Ruben, Šimun, Levi, Juda, Jisakar i  Zebulun,",Croatian
"Dan, Josip i Benjamin, Naftali, Gad i Ašer.",Croatian
"Judini sinovi: Er, Onan i Šela. Ta mu je tri rodila Kanaanka, Šuina kći. Ali Er, Judin prvenac, bijaše nevaljao u Jahvinim  očima i Jahve ga pogubi.",Croatian
Njegova nevjesta Tamara rodi mu Peresa  i Zeraha. U svemu je bilo pet Judinih sinova.,Croatian
Peresovi su sinovi bili: Hesron i Hamul.,Croatian
"Zerahovi su sinovi bili: Zimri, Etan, Heman, Kalkol i  Dara; u svemu pet.",Croatian
"Karmijevi su sinovi bili: Akar, koji je nanio zlo Izraelu  prekršivši kletvu.",Croatian
A sinovi Etanovi: Azarja.,Croatian
"Hesronovi sinovi koji mu se rodiše bijahu: Jerahmeel,  Ram i Kelubaj.",Croatian
"Ram rodi Aminadaba, a Aminadab rodi Nahšona, kneza Judinih  sinova.",Croatian
"Nahšon rodi Salmu, Salma rodi Boaza.",Croatian
"Boaz rodi  Obeda, Obed rodi Jišaja.",Croatian
"Jišaj rodi prvenca Eliaba, drugog  Abinadaba, trećeg Šimu,",Croatian
"četvrtog Netanela, petog Radaja,",Croatian
"šestog Osema, sedmoga Davida.",Croatian
"Sestre im: Sarviju i Abigajilu.  Sarvijini su sinovi bili: Abišaj, Joab, Asahel, trojica.",Croatian
"Abigajila  je rodila Amasu, Amasin je otac bio Jišmaelac Jeter.",Croatian
"Hesronov sin Kaleb imao je sa ženom Azubom i s Jeriotom  sinove, a sinovi su mu bili: Ješer, Šobab i Ardon.",Croatian
"Kad je  umrla Azuba, uze Kaleb za ženu Efratu i ona mu rodi Hura.",Croatian
"Hur  rodi Urija, a Uri rodi Besalelu.",Croatian
"Potom Hesron uze kćer Makira, oca Gileadova; uzeo ju  je za ženu kad mu je bilo šezdeset godina i ona mu rodi Seguba.",Croatian
"Segub rodi Jaira, koji je imao dvadeset i tri grada u gileadskoj  zemlji.",Croatian
"Ali su Gešurci i Aramejci osvojili od njih Jairova  Sela, Kenat sa selima, šezdeset gradova. To su sve osvojili sinovi  Makira, oca Gileadova.",Croatian
"Kad je umro Hesron u Kaleb Efrati, Hesronova žena Abija  rodi mu Ašhura, oca Tekoina.",Croatian
"Sinovi Jerahmeela, Hesronova prvenca, bili su: prvenac  Ram, pa Buna, Oren, Osem i Ahija.",Croatian
"Jerahmeel je imao i drugu  ženu, zvala se Atara, koja je bila Onamova majka.",Croatian
"Sinovi Rama, Jerahmeelova prvenca, bili su Maas, Jamin  i Eker.",Croatian
Onamovi su sinovi bili: Šamaj i Jada; Šamajevi sinovi:  Nadab i Abišur.,Croatian
"Abišurova se žena zvala Abihajla, koja mu  rodi Ahbana i Molida.",Croatian
"Nadabovi su sinovi bili: Seled i Afajim, ali je Seled umro bez djece.",Croatian
Sinovi su Afajimovi bili: Jiši;  Jišijevi sinovi: Šešan; Šešanov sin Ahlaj.,Croatian
"Sinovi Jade, brata  Šamajeva, bili su: Jeter i Jonatan; ali je Jeter umro bez djece.",Croatian
Jonatanovi su sinovi bili: Pelet i Zaza. To su bili Jerahmeelovi sinovi.,Croatian
"Šešan nije imao sinova, nego kćeri; ali je Šešan imao  slugu Egipćanina po imenu Jarhu.",Croatian
Zato je Šešan dao kćer sluzi  Jarhi za ženu i ona mu rodi Ataja.,Croatian
"Ataj rodi Natana, Natan  rodi Zabada.",Croatian
"Zabad rodi Eflala, Eflal rodi Obeda;",Croatian
"Obed  rodi Jehua, Jehu rodi Azarju,",Croatian
"Azarja rodi Helesa, Heles rodi  Elasu;",Croatian
"Elasa rodi Sismaja, Sismaj rodi Šaluma,",Croatian
"Šalum  rodi Jekamju, Jekamja rodi Elišamu.",Croatian
"Sinovi Kaleba, Jerahmeelova brata, bili su: njegov prvenac  Meša, otac Zifov; sinovi oca Mareše bili su: Hebron.",Croatian
"Hebronovi  sinovi Korah, Tapuah, Rekem i Šema.",Croatian
"Šema rodi Rahama, oca  Jorkoamova, a Rekem rodi Šamaja.",Croatian
"Šamajev je sin bio Maon, a Maon je bio otac Bet-Sarov.",Croatian
"Efa, Kalebova inoča, rodila je Harana, Mosu i Gazeza;  Haran je rodio Gazeza.",Croatian
"Johdajevi su sinovi bili: Regem, Jotam, Gešan, Felet, Efa i Šaaf.",Croatian
"Maaka, Kalebova inoča, rodila je Šebera i Tirhanu.",Croatian
"Rodila  je Šaafa, oca Madmanina, Ševu, oca Makbenina, i oca Gibina; a  Kalebova je kći bila Aksa.",Croatian
"To su bili sinovi Kalebovi. A sinovi Hura, Efratina prvenca: Šobal, otac Kirjat Jearimov,",Croatian
"Salma, otac Betlehemov, i Haref, otac Bet-Gaderov.",Croatian
"A  sinovi Šobala, oca Kirjat Jearimova: Reaja, polovica Manahaćana.",Croatian
"Kirjatjearimske su porodice bile: Jitrani, Pućani, Šumaćani  i Mišrani; od njih su potekli Soraćani i Eštaoljani.",Croatian
"Salmini su sinovi: Betlehem, Netofaćani, Atrot, Bet Joab  i polovina Manahaćana, Saraćani.",Croatian
"Književničke obitelji koje  su živjele u Jabesu bile su: Tiraćani, Simeaćani, Sukaćani. To  su Kinejci koji su potekli od Hamata, oca Rekabova doma.",Croatian
"Ovo su Davidovi sinovi koji mu se rodiše u Hebronu: prvenac  Amnon od Jizreelke Ahinoame, drugi Daniel od Karmelke Abigajle,",Croatian
"treći Abšalom, sin Maake, kćeri Talmaja, gešurskoga kralja, četvrti Adonija, sin Hagitin,",Croatian
"peti Šefatja od Abitale, šesti  Jitream od njegove žene Egle.",Croatian
"Šest mu se sinova rodilo u Hebronu, gdje je kraljevao sedam godina i šest mjeseci; a trideset je  i tri godine kraljevao u Jeruzalemu.",Croatian
"Ovi mu se sinovi rodiše  u Jeruzalemu: Šimeja, Šobab, Natan i Salomon; četiri od Bat-Šebe, kćeri Amielove.",Croatian
"Jibhar, Elišama, Elifalet,",Croatian
"Nogah, Nefeg, Jafija,",Croatian
"Elišama, Elijada, Elifelet: devet.",Croatian
Sve Davidovi sinovi osim inočkih sinova i njihove sestre  Tamare.,Croatian
"Salomonov je sin bio Roboam, njegov sin Abija, njegov  sin Asa, njegov sin Jošafat,",Croatian
"njegov sin Joram, njegov sin  Ahazja, njegov sin Joaš,",Croatian
"njegov sin Amasja, njegov sin Azarja, njegov sin Jotam,",Croatian
"njegov sin Ahaz, njegov sin Ezekija, njegov  sin Manaše,",Croatian
"njegov sin Amon, njegov sin Jošija.",Croatian
"Jošijini  su sinovi bili: prvenac Johanan, drugi Jojakim, treći Sidkija, četvrti Šalum.",Croatian
"Jojakimovi su sinovi bili: Jekonija, njegov  sin, i Sidkija, njegov sin.",Croatian
"Sinovi sužnja Jekonje bili su Šealtiel, njegov sin,",Croatian
"Malkiram, Pedaja, Šenasar, Jekamja, Jošama i Nebadja.",Croatian
"Pedajini su  sinovi bili: Zerubabel i Šimej; Zerubabelovi sinovi: Mešulam  i Hananija, i sestra im Šelomita.",Croatian
"Hašuba, Ohel, Berekja,  Hasadja i Jušab-Hesed, njih petorica.",Croatian
"Hananijini su sinovi  bili: Pelatja i Jišaja, Refajini sinovi, Arnanov sin, Obadjin  sin, Šekanijin sin.",Croatian
"Šekanijini su sinovi bili: Šemaja, a  Šemajini su sinovi bili: Hatuš, Jigal, Barijah, Nearja i Šafat, šestorica.",Croatian
"Nearjini su sinovi bili Elijoenaj, Ezekija i  Azrikam, trojica.",Croatian
"Elijoenajevi su sinovi bili Hodavja, Elijašib, Felaja, Akub, Johanan, Delaja i Anani, sedmorica.",Croatian
"Judini su sinovi bili: Peres, Hesron, Karmi, Hur i Šobal.",Croatian
"Šobalov sin Reaja rodi Jahata, a Jahat rodi Ahumaja i  Lahada. To su soratski rodovi.",Croatian
"Ovo su sinovi od oca Etama: Jizreel, Jišma i Jidbaš, a  njihovoj je sestri bilo ime Haslelponija.",Croatian
"Fenuel je bio otac Gedoru, a Ezer je bio Hušin otac. To su bili sinovi Hura, prvenca Efrate, oca Betlehema.",Croatian
"A  otac Tekoe Ašhur imao je dvije žene, Helu i Naaru.",Croatian
"Naara mu je rodila Ahuzama, Hefera, Temnance i Ahaštarce.  To su Naarini sinovi.",Croatian
"Helini su sinovi bili: Seret, Sohar i Etnan.",Croatian
Kos rodi Anuba i Hasobebu i porodice Harumova sina Aharhela.,Croatian
"Jabes je bio izvrsniji među braćom i mati mu je nadjela ime  Jabes govoreći: ""Rodila sam ga s bolom.""",Croatian
"Jabes je prizvao  Izraelova Boga govoreći: ""Ako me odista blagoslivljaš, raširi  moje područje, neka bude tvoja ruka uza me i sačuvaj me oda zla, tako da se ne mučim!"" Ispuni mu Bog za što ga je molio.",Croatian
Šuhin brat Kelub rodi Mehira; on je bio Eštonov otac.,Croatian
"Od Eštona poteče Bet Rafa, Paseah i Tehina, otac Ir Nahaša.  To su Rekini ljudi.",Croatian
A Kenazovi su sinovi bili: Otniel i Seraja. Otnielovi  sinovi: Hatat i Meonotaj.,Croatian
"Meonotaj rodi Ofru; Šeraja rodi  Joaba, oca onih što žive u Dolini rukotvoraca, jer bijahu rukotvorci.",Croatian
"Sinovi Jefuneova sina Kaleba bili su: Ir, Ela i Naam;  Elin je sin bio Kenaz.",Croatian
"Jehalelelovi su sinovi bili Zif, Zifa, Tirja i Asrael.",Croatian
"Ezrini sinovi: Jeter, Mered, Efer i Jalon; Jeter rodi  Mirjamu, Šamaja i Jišboha, Eštemoina oca.",Croatian
"Njegova žena Judejka  rodila je Jereda, Gedorova oca, Hebera, Sokova oca, i Jekutiela, Zanoahova oca. To su bili sinovi Bitje, faraonove kćeri koju  je za ženu uzeo Mered.",Croatian
"Sinovi Hodijine žene, sestre Nahama, Keilina oca, bili  su: Šimun, otac Jomama Garmijca, i Eštemoa Maakaćanin.",Croatian
"Šimunovi su sinovi bili: Amnon, Rina, Ben-Hanan i Tilon.  Išijevi sinovi: Zohet i Ben-Zohet.",Croatian
"Sinovi Judina sina Šele bili su: Er, Lekin otac, Lada, Marešin otac, i obitelji platnarske kuće u Bet Ašbeji;",Croatian
"Jokim  i ljudi iz Kozebe Joaš i Saraf, koji su vladali nad Moabom i  vratili se u Betlehem. Ali su to stari događaji.",Croatian
To su bili  lončari koji su živjeli u Netajimu i u Gederi kod kralja i bili  su ondje zaposleni u njega.,Croatian
"Šimunovi su sinovi bili Nemuel, Jamin, Jarib, Zerah i  Šaul.",Croatian
"Njegov je sin bio Šalum, a njegov je sin Mibsam, njegov  sin Mišma.",Croatian
"Mišmini su sinovi bili: Hamuel, sin mu, i njegov  sin Zakur i njegov sin Šimej.",Croatian
"Šimej je imao šesnaest sinova  i šest kćeri; njegova braća nisu imala mnogo sinova, i sve njihove  porodice nije bilo tako mnogo kao Judinih sinova.",Croatian
"Živjeli  su u Beer Šebi, Moladi i Hasar Šualu,",Croatian
"u Bilhi, u Esemu, u  Toladu,",Croatian
"u Betuelu, u Hormi, u Siklagu,",Croatian
"u Bet Markabotu, u Hasar Susimu, u Bet Biriju i u Šaarajimu. To su bili njihovi  gradovi do Davidova kraljevanja.",Croatian
"A njihova su naselja bila:  Etam i Ajin, Rimon, Token i Ašan, pet gradova.",Croatian
I sva njihova  naselja što su bila oko tih gradova do Baala. To su bili njihovi  stanovi i njihovi plemenski popisi.,Croatian
"Mešobad, Jamlek i Amasjin sin Joša,",Croatian
"Joel i Jehu,  sin Jošibje, sina Serajina, sina Asielova,",Croatian
"Elijoenaj, Jaakoba, Ješohaja, Asaja, Adiel, Jesimiel i Benaja,",Croatian
"Ziza, sin Šifija, sina Alonova, sina Jedajeva, sina Šimrijeva, sina Šemajina.",Croatian
Ti su imenovani bili starješine svojim rodovima i njihove  su se porodice veoma umnožile.,Croatian
Zato su otišli do mjesta kako  se ide u Gedor do istočne strane doline da traže pašu stoci.,Croatian
"Našli su obilatu i dobru pašu i prostranu, sigurnu i mirnu  zemlju. Budući da su ondje prije živjeli Hamovi potomci,",Croatian
"Šimunovci, poimence popisani, navališe za vremena judejskoga kralja Ezekije  te razbiše njihove šatore i njihove zaklone koji se nađoše ondje.  Baciše na njih kletvu, koja traje do današnjega dana, i nastaniše  se na njihovo mjesto jer su ondje bili pašnjaci za njihovu stoku.",Croatian
"Onda su neki među onima što su pripadali Šimunovim sinovima, njih pet stotina, izbili na planinu Seir, na čelu s Felatjom, Nearjom, Refajom i Uzielom, Išijevim sinovima.",Croatian
Oni pobiše  ostatak koji se spasio između Amalečana i naseliše se ondje do  današnjega dana.,Croatian
"Sinovi Izraelova prvenca Rubena. On je doista bio prvenac;  ali kad je oskvrnuo očevu postelju, njegovo je pravo prvorodstva  bilo dano sinovima Izraelova sina Josipa, ali im nije bilo upisano  u rodovnik,",Croatian
"jer je Juda nadvladao među braćom, a od njega  se rodio knez. Ipak je pravo prvorodstva pripalo Josipu.",Croatian
"Sinovi  Izraelova prvenca Rubena bili su Henok, Falu, Hesron i Karmi.",Croatian
"Joelovi sinovi: njegov sin Šemaja, njegov sin Gog, njegov  sin Šimej,",Croatian
"njegov sin Mika, njegov sin Reaja, njegov sin Baal,",Croatian
"njegov sin Beera, koga je odveo u sužanjstvo asirski kralj  Tiglat Pileser; on je bio poglavar Rubenova plemena.",Croatian
"Njegovoj braći, po obiteljima, kad su se zapisali u plemenski  rodovnik po naraštajima, bio je poglavar Jeiel, Zaharija,",Croatian
"Bela, sin Azazov, sin Šemin, sin Joelov. On je živio u Aroeru i do Neba i Baal Meona.",Croatian
"Prema istoku  njegova se zemlja prostirala do ulaza u pustinju, od rijeke Eufrata, jer mu se stoka umnožila u gileadskoj zemlji.",Croatian
Za Šaulovih vremena vojevali su s Hagrijcima koji su  izginuli od njihove ruke; tako su se naselili u njihove šatore  po svemu istočnom području od Gileada.,Croatian
Gadovi su sinovi živjeli blizu njih u bašanskoj zemlji  do Salke.,Croatian
"Poglavar je bio Joel, a drugi Šafan, pa Janaj i  Šafat u Bašanu.",Croatian
"Njihova su braća po svojim rodovima bila: Mihael, Mešulam, Šeba, Joraj, Jakan, Zija, Eber, sedmorica.",Croatian
"To su bili sinovi Abihajila, sina Hurija, sina Jaroaha, sina Gileada, sina Mihaela, sina Ješišaja, sina Jahdona, sina  Buza.",Croatian
"Ahi, sin Abdiela, Gunijeva sina, bio je poglavar njihova  roda.",Croatian
Živjeli su u Gileadu i u njihovim zaseocima te po svim  šaronskim pašnjacima do njihovih krajeva.,Croatian
Svi su bili zapisani  u plemenski rodovnik za vremena judejskoga kralja Jotama i za  vremena izraelskoga kralja Jeroboama.,Croatian
"Rubenovih i Gadovih sinova, i polovine Manašeova plemena, hrabrih junaka koji su nosili štit i mač te zapinjali luk i  bili vješti boju, bijaše četrdeset tisuća sedam stotina i šezdeset  vojnika.",Croatian
"Ratovali su protiv Hagrijaca, Iturejaca, Nafišejaca  i Nodabejaca.",Croatian
U boju su zavapili k Bogu i on ih je uslišao  jer su se pouzdali u nj: potpomognuti su protiv neprijatelja  te su im predani u ruke Hagrijci sa svim njihovim saveznicima.,Croatian
"Zaplijenili su njihovu stoku - pedeset tisuća deva, dvije  stotine i pedeset tisuća ovaca i koza i dvije tisuće magaraca  - i odveli u ropstvo sto tisuća ljudi.",Croatian
"Pobijenih je mnogo  palo, jer je taj boj bio od Boga; onda se naseliše na njihovo  mjesto do sužanjstva.",Croatian
Sinovi polovine Manašeova plemena nastanili su se u toj  zemlji od Bašana do Baal Hermona i Šenira i do Hermonske gore.  I bijahu se umnožili.,Croatian
"Ovo su bili poglavari njihovih rodova: Efer, Jiši, Eliel, Azriel, Jeremija, Hodavja i Jahdiel, hrabri junaci i ugledni  muževi: poglavari u svojim rodovima.",Croatian
"Ali kad su se iznevjerili Bogu svojih otaca i odali se  preljubu s bogovima naroda one zemlje koje je Bog iskorijenio  pred njima,",Croatian
"probudio je Izraelov Bog neprijateljstvo asirskoga  kralja Pula i neprijateljstvo asirskoga kralja Tiglat Pilesera.  Oni su odveli u sužanjstvo Rubenovo i Gadovo pleme i polovinu  Manašeova plemena. Doveli su ih u Helah, Habor i Haru i na Gozansku  rijeku do današnjega dana.",Croatian
"(5:27) Levijevi su sinovi bili Geršom, Kehat i Merari.",Croatian
"(5:28) Kehatovi  sinovi: Amram, Jishar, Hebron i Uziel.",Croatian
"(5:29) Amramovi sinovi: Aron, Mojsije i Mirjama. Aronovi sinovi: Nabad i Abihu, Eleazar i  Itamar.",Croatian
"(5:30) Eleazar rodi Pinhasa, Pinhas rodi Abišuu;",Croatian
"(5:31) Abišua  rodi Bukija, Buki rodi Uziju;",Croatian
(5:32) Uzija rodi Zerahju; Zerahja  rodi Merajota.,Croatian
(5:33) Merajot rodi Amarju; Amarja rodi Ahituba;,Croatian
(5:34) Ahitub rodi Sadoka; Sadok rodi Ahimaasa;,Croatian
"(5:35) Ahimaas rodi  Azarju, Azarja rodi Johanana;",Croatian
"(5:36) Johanan rodi Azarju, koji je  bio svećenik u Hramu što ga je sagradio Salomon u Jeruzalemu.",Croatian
(5:37) Azarja rodi Amarju; Amarja rodi Ahituba;,Croatian
"(5:38) Ahitub rodi  Sadoka, Sadok rodi Šaluma;",Croatian
"(5:39) Šalum rodi Hilkiju, Hilkija rodi  Azarju;",Croatian
(5:40) Azarja rodi Seraju; Seraja rodi Josadaka.,Croatian
(5:41) Josadak  je otišao kad je Jahve odveo u sužanjstvo Judu i Jeruzalem Nabukodonozorovom  rukom.,Croatian
"(6:1) Levijevi su sinovi bili Geršom, Kehat i Merari.",Croatian
(6:2) Evo imena  Geršomovih sinova: Libni i Šimej.,Croatian
"(6:3) Kehatovi su sinovi bili:  Amram, Jishar, Hebron i Uziel.",Croatian
(6:4) Merarijevi sinovi: Mahli i  Muši. Ovo su rodovi Levijevaca po svojim ocima.,Croatian
"(6:5) Od Geršoma: sin mu Libni, njegov sin Jahat, njegov sin  Zima,",Croatian
"(6:6) njegov sin Joah, njegov sin Ido, njegov sin Zerah, njegov  sin Jeatraj.",Croatian
"(6:7) Kehatovi sinovi: sin mu Aminadab, njegov sin Korah, njegov  sin Asir,",Croatian
"(6:8) njegov sin Elkana, njegov sin Ebjasaf, njegov sin  Asir;",Croatian
"(6:9) njegov sin Tahat, njegov sin Uriel, njegov sin Uzija, njegov sin Šaul.",Croatian
(6:10) Elkanini sinovi: Amasaj i Ahimot;,Croatian
"(6:11) njegov  sin Elkana, njegov sin Sufaj, njegov sin Nahat;",Croatian
"(6:12) njegov sin  Eliab, njegov sin Jeroham, njegov sin Elkana. Elkanini sinovi:",Croatian
"(6:13) Samuel, njegov prvenac, drugi Abija.",Croatian
"(6:14) Merarijevi sinovi: Mahli, njegov sin Libni, njegov sin  Šimej, njegov sin Uza,",Croatian
"(6:15) njegov sin Šima, njegov sin Hagija, njegov sin Asaja.",Croatian
(6:16) Ovo su oni koje je postavio David da se brinu za pjevanje  u Domu Jahvinu kad je Kovčeg ondje našao svoje počivalište;,Croatian
"(6:17) oni  koji su služili pred Prebivalištem, Šatorom sastanka, pjevajući, dok nije Salomon sagradio Dom Jahvin u Jeruzalemu i koji su  obavljali službu po propisanom redoslijedu.",Croatian
"(6:18) Evo onih što  su obavljali službu i njihovih sinova: od Kehatovih sinova: pjevač  Heman, sin Joela, sina Samuela,",Croatian
"(6:19) sina Elkane, sina Jerohama, sina Eliela, sina Toaha,",Croatian
"(6:20) sina Sifa, sina Elkane, sina Mahata, sina Amasaja,",Croatian
"(6:21) sina Elkane, sina Joela, sina Azarje, sina  Sefanije,",Croatian
"(6:22) sina Tahata, sina Asira, sina Abjasafa, sina Koraha,",Croatian
"(6:23) sina Jishara, sina Kehata, sina Levija, sina Izraelova.",Croatian
"(6:24) Brat mu Asaf stajao je s desne strane; Asaf je bio sin  Berekje, sina Šime,",Croatian
"(6:25) sina Mihaela, sina Baaseja, sina Malkije,",Croatian
"(6:26) sina Etnija, sina Zeraha, sina Adaje,",Croatian
"(6:27) sina Etana, sina  Zime, sina Šimeja,",Croatian
"(6:28) sina Jahata, sina Geršoma, sina Levijeva.",Croatian
"(6:29) Merarijevi sinovi, njihova braća, stajala su mu s lijeve  strane: Etan, sin Kušija, sina Abdija, sina Maluka,",Croatian
"(6:30) sina  Hašabje, sina Amasje, sina Hilkije,",Croatian
"(6:31) sina Amsija, sina Banija, sina Šomera,",Croatian
"(6:32) sina Mahlija, sina Mušija, sina Merarija, sina  Levijeva.",Croatian
"(6:33) Njihova braća leviti bili su postavljeni za svu službu  u svetom Prebivalištu, u Domu Božjem.",Croatian
"(6:34) Aron i njegovi sinovi  prinosili su kad na žrtveniku za paljenice i na kadionom žrtveniku, obavljajući sav posao u Svetinji nad svetinjama i izvršujući  obred pomirenja nad Izraelom, prema svemu što je zapovjedio Božji  sluga Mojsije.",Croatian
"(6:35) Ovo su Aronovi sinovi: sin mu Eleazar, njegov sin Pinhas, njegov sin Abišua,",Croatian
"(6:36) njegov sin Buki, njegov sin Uzi, njegov  sin Zerahja,",Croatian
"(6:37) njegov sin Merajot, njegov sin Amarja, njegov  sin Ahitub,",Croatian
"(6:38) njegov sin Sadok, njegov sin Ahimaas.",Croatian
(6:39) Ovo su im boravišta po naseljima u njihovu području: Aronovim sinovima od Kehatove obitelji - jer na njih je pao  ždrijeb -,Croatian
(6:40) dali su Hebron u judejskoj zemlji s pašnjacima  oko njega.,Croatian
(6:41) Gradsko polje i njegova sela dali su Jefuneovu  sinu Kalebu.,Croatian
"(6:42) Dali su, dakle, Aronovim sinovima gradove-utočišta  Hebron i Libnu s pašnjacima, Jatir i Eštemou s pašnjacima,",Croatian
"(6:43) Hilez  s pašnjacima, Debir s pašnjacima,",Croatian
(6:44) Ašan s pašnjacima i Bet  Šemeš s pašnjacima.,Croatian
"(6:45) Od Benjaminova plemena: Gebu s pašnjacima, Alemet s pašnjacima i Anatot s pašnjacima; dakle trinaest gradova  po njihovim rodovima.",Croatian
(6:46) Ostalim Kehatovim sinovima prema plemenskim rodovima  pripalo je ždrijebom deset gradova od polovine Manašeova plemena.,Croatian
"(6:47) Geršomovim sinovima po njihovim rodovima pripalo je od Jisakarova  plemena, od Ašerova plemena, od Naftalijeva plemena i od Manašeova  plemena u Bašanu trinaest gradova.",Croatian
"(6:48) Merarijevim sinovima po  njihovim rodovima pripalo je ždrijebom od Rubenova plemena, od  Gadova plemena i od Zebulunova plemena dvanaest gradova.",Croatian
(6:49) Tako  su Izraelovi sinovi dali levitima te gradove s pašnjacima.,Croatian
"(6:50) Dali su ždrijebom od plemena Judinih sinova, od plemena  Šimunovih sinova i od plemena Benjaminovih sinova te gradove  koje su spomenuli poimence.",Croatian
(6:51) Onima koji su bili od rodova Kehatovih sinova te dobili  ždrijebom gradove od Efrajimova plemena,Croatian
"(6:52) dali su kao gradove-utočišta  Šekem s pašnjacima u Efrajimovoj gori i Gezer s pašnjacima,",Croatian
"(6:53) Jokmeam  s pašnjacima, Bet Horon s pašnjacima,",Croatian
(6:54) Ajalon s pašnjacima  i Gat-Rimon s pašnjacima.,Croatian
(6:55) Od polovine Manašeova plemena dali  su rodovima ostalih Kehatovih sinova: Aner s pašnjacima i Bileam  s pašnjacima.,Croatian
(6:56) Geršomovim sinovima dali su od rodova polovine Manašeova  plemena Golan u Bašanu s pašnjacima i Aštarot s pašnjacima.,Croatian
"(6:57) Od  Jisakarova plemena Kedeš s pašnjacima, Dobrat s pašnjacima,",Croatian
(6:58) Ramot  s pašnjacima i Anem s pašnjacima.,Croatian
"(6:59) Od Ašerova plemena Mašal  s pašnjacima, Abdon s pašnjacima,",Croatian
(6:60) Hukok s pašnjacima i Rehob  s pašnjacima.,Croatian
"(6:61) Od Naftalijeva plemena Kedeš u Galileji s pašnjacima, Hamon s pašnjacima i Kirjatajim s pašnjacima.",Croatian
(6:62) Ostalim Merarijevim sinovima dali su od Zebulunova plemena  Rimon s pašnjacima i Tabor s pašnjacima.,Croatian
"(6:63) S onu stranu Jordana, prema Jerihonu, na istočnoj strani Jordana, dali su im od Rubenova  plemena Beser u pustinji s pašnjacima, Jahsu s pašnjacima,",Croatian
(6:64) Kedemot  s pašnjacima i Mefaat s pašnjacima.,Croatian
"(6:65) Od Gadova plemena Ramot  u Gileadu s pašnjacima, Mahanajim s pašnjacima,",Croatian
(6:66) Hešbon s  pašnjacima i Jazer s pašnjacima.,Croatian
"Jisakarovi su sinovi bili Tola i Fua, Jašub i Šimron, njih  četvorica.",Croatian
"Tolini sinovi: Uzi, Refaja, Jeriel, Jahmaj, Jibsam i Samuel, glavari obitelji od Tole, hrabri junaci svrstani po srodstvu;  bilo ih je na broju za Davidova vremena dvadeset i dvije tisuće  i šest stotina.",Croatian
"Uzijevi sinovi: Jizrahja; Jizrahjini sinovi: Mihael, Obadja, Joel i Jišija, u svemu pet glavara.",Croatian
"S njima je po obiteljima  srodnih bilo u vojnim četama za rat trideset i šest tisuća ljudi, jer su imali mnogo žena i sinova.",Croatian
"Njihove braće po svim Jisakarovim  rodovima, hrabrih junaka, bilo je svega osamdeset i sedam tisuća  i svi su bili popisani u plemenskim rodovnicima.",Croatian
"Benjaminovi sinovi: Bela, Beker i Jediael, njih trojica.",Croatian
"Belini sinovi: Esbon, Uzi, Uziel, Jerimot i Iri, pet obiteljskih  glavara, hrabrih junaka; u plemenskom popisu bilo je zapisanih  dvadeset dvije tisuće i trideset četiri.",Croatian
"Bekerovi sinovi: Zimra, Joaš, Eliezer, Elijoenaj, Omri, Jerimot, Abija, Anatot i Alamet, svi Bekerovi sinovi.",Croatian
"U plemenskom  popisu po koljenima, po obiteljskim glavarima, hrabrih junaka, bilo je zapisano dvadeset tisuća i dvije stotine.",Croatian
"Jediaelovi sinovi: Bilhan, Bilhanovi sinovi: Jeuš, Benjamin, Ahud, Kenaana, Zetan, Taršiš i Ahišahar.",Croatian
"Svih Jediaelovih sinova po obiteljskim glavarima, hrabrih  junaka, bilo je sedamnaest tisuća i dvije stotine, sve za rat  sposobnih.",Croatian
Šupim i Hupim. Sinovi Irovi: Hušim; njegov sin Aher.,Croatian
"Naftalijevi sinovi: Jahasiel, Guni, Jeser i Šalum. Bilhini  sinovi.",Croatian
"Manašeovi sinovi: Asriel, koga je rodila Manašeova inoča  Aramejka; ona je rodila i Makira, Gileadova oca.",Croatian
"Makir je  oženio Hupima i Šupima; sestra mu se zvala Maaka; ime drugome  bilo je Selofhad, a Selofhad je imao kćeri.",Croatian
"Makirova žena Maaka rodila je sina, komu je nadjela ime  Pereš. Bratu mu je dala ime Šareš, a njegovi su sinovi bili Ulam  i Rakem.",Croatian
"Ulamovi sinovi: Bedan. To su sinovi Gileada, sina Makira, Manašeova sina.",Croatian
"Njegova sestra Hamoleketa rodila je Išhoda, Abiezera  i Mahlu.",Croatian
"Šemidini su sinovi bili: Ahjan, Šekem, Likhi i Aniam.",Croatian
"Efrajimovi sinovi: Šutelah, njegov sin Bered, njegov  sin Tahat, njegov sin Elada, njegov sin Tahat,",Croatian
"njegov sin  Zabad, njegov sin Šutelah, Ezer i Elad. Njih su ubili gatski građani, rođeni u zemlji, jer su sišli  da im otmu stoku.",Croatian
"Zato je njihov otac Efrajim tugovao dugo  vremena, a braća su mu odlazila da ga tješe.",Croatian
"Onda je ušao  k svojoj ženi i ona je zatrudnjela i rodila sina, a on mu nadjenu  ime Berija, jer se nesreća dogodila u njegovoj kući.",Croatian
"Kći  mu je bila Šeera, koja je sagradila Donji i Gornji Bet Horon  i Uzen Šeeru.",Croatian
"Sin mu je bio Refah i Rešef, njegov sin Telah, njegov  sin Tahan,",Croatian
"njegov sin Ladan, njegov sin Amihud, njegov sin  Elišama,",Croatian
"njegov sin Nun, njegov sin Jošua.",Croatian
"Njihov posjed i njihova naselja bili su Betel i njegova  sela, s istoka Naaran, sa zapada Gazer i njegova sela, Šekem  i njegova sela do Gaze s njezinim selima.",Croatian
"U rukama Manašeovih  sinova bio je Bet Šean sa svojim selima, Tanak sa svojim selima, Megido sa svojim selima, Dor sa svojim selima. U njima su živjeli  sinovi Izraelova sina Josipa.",Croatian
"Ašerovi su sinovi bili: Jimna, Jišva, Jišvi i Berija, i njihova sestra Seraha.",Croatian
Berijini sinovi: Heber i Malkiel; on je bio Birzajitov  otac.,Croatian
"Heber postade otac Jafletu, Šomeru, Hotamu i njihovoj  sestri Šui.",Croatian
"Jafletovi su sinovi bili: Pasak, Bimhal i Ašvat; to su  bili Jafletovi sinovi.",Croatian
"A sinovi njegova brata Šomera: Rohga, Huba i Aram.",Croatian
"Sinovi njegova brata Helema: Sofah, Jimna, Šeleš i Amal.",Croatian
"Sofahovi sinovi: Suah, Harnefer, Šual, Beri, Jimra,",Croatian
"Beser, Hod, Šama, Šilša, Jitran i Bera.",Croatian
"Jeterovi sinovi: Jefune, Fispa i Ara.",Croatian
"Ulini sinovi: Arah, Haniel i Risja.",Croatian
"Svi su oni bili Ašerovi sinovi, obiteljski glavari, probrani  hrabri junaci, glavari među knezovima; kad su bili popisani,  bilo ih je dvadeset i šest tisuća ljudi u bojnim četama.",Croatian
"Benjamin rodi prvenca Belu, drugog Ašbela, trećeg Ahraba,",Croatian
četvrtog  Nohu i petog Rafu.,Croatian
"Belini su sinovi bili: Adar, Gera, Ehudov  otac,",Croatian
"Abišua, Naaman, Ahoah,",Croatian
"Gera, Šefufan i Huram.",Croatian
"Oni su bili Ehudovi sinovi i bili su obiteljski glavari  onima koji su živjeli u Gebi, odakle su ih odveli u sužanjstvo  u Manahat;",Croatian
"Naaman, Ahija i Gera; on ih je vodio u sužanjstvo  i rodio Uzu i Ahihuda.",Croatian
"Šaharajim, pošto je otpustio žene Hušimu i Baru, dobio  je sinove u Moapskom polju:",Croatian
"sa svojom ženom Hodešom imao je  sinove Jobaba, Sibju, Mešu, Malkama,",Croatian
"Jeusa, Sakju i Mirmu;  to su bili njegovi sinovi, obiteljski glavari.",Croatian
S Hušimom je rodio Abituba i Elpaala.,Croatian
"Elpaalovi su  sinovi bili: Eber, Mišam i Šamed; on je sagradio Ono i Lod s  njihovim selima.",Croatian
Zatim Berija i Šema. Oni su bili obiteljski glavari onima  koji su živjeli u Ajalonu i istjerali su gatske stanovnike.,Croatian
"Njegov brat: Šešak. Jeremot,",Croatian
"Zabadja, Arad i Eder,",Croatian
"Mihael, Jišpa i Joha  bili su Berijini sinovi.",Croatian
"Zebadja, Mešulam, Hizki, Haber,",Croatian
"Jišmeraj, Jizlia  i Jobab bili su Elpaalovi sinovi.",Croatian
"Jakim, Zikri, Zabdi,",Croatian
"Elijoenaj, Siltaj, Eliel,",Croatian
"Adaja, Beraja i Šimrat bili su Šimijevi sinovi.",Croatian
"Jišpan, Eber, Eliel,",Croatian
"Abdon, Zikri, Hanan,",Croatian
"Hananija, Elam, Antotija,",Croatian
"Jifdeja, Fenuel bili su Šešakovi sinovi.",Croatian
"Šamšeraj, Šeharja, Atalija,",Croatian
"Jaarešja, Elija i Zikri  bili su Jerohamovi sinovi.",Croatian
To su bili glavari obitelji svrstanih po koljenima. Živjeli  su u Jeruzalemu.,Croatian
"U Gibeonu su živjeli: praotac Gibeon, čija se žena zvala  Maaka.",Croatian
"Njegov je sin prvenac bio Abdon, pa Sur, Kiš, Baal, Nadab,",Croatian
"Gedor, Ahjo, Zaker,",Croatian
"i Miklot, koji je rodio Šimu;  pa su i oni živjeli kod svoje braće u Jeruzalemu, sa svojom braćom.",Croatian
"Ner rodi Kiša, a Kiš rodi Šaula, Šaul rodi Jonatana,  Malki-Šua, Abinadaba, Ešbaala,",Croatian
Jonatanov je sin bio Merib  Baal; Merib Baal rodi Miku.,Croatian
"Mikini su sinovi bili: Piton, Melek, Tarea i Ahaz.",Croatian
"Ahaz rodi Joadu; Joada rodi Alemeta, Azmaveta i Zimrija; Zimri rodi Mosu.",Croatian
"Mosa rodi Biniju, čiji  je sin bio Rafa, a njegov sin Elasa, njegov sin Asel.",Croatian
"Asel  je imao šest sinova, kojima su imena: Azrikam, njegov prvenac, Bokru, Jišmael, Šearja, Obadja i Hanan; svi su oni bili Aselovi  sinovi.",Croatian
"Sinovi njegova brata Ešeka bili su: Ulam, prvenac mu, drugi Jehuš, treći Elifelet.",Croatian
"Ulamovi su sinovi bili hrabri  junaci koji su zapinjali luk i imali mnogo sinova i unuka, sto  pedeset.  Svi su oni bili od Benjaminovih sinova.",Croatian
"Svi su Izraelci bili upisani u plemenskim rodovnicima, a zapisani  su i u Knjizi izraelskih kraljeva. A Judejci su zbog nevjere  bili odvedeni u sužanjstvo u Babilon.",Croatian
"Prvi su stanovnici na  svojem posjedu i u svojim gradovima bili Izraelci, svećenici, leviti i netinci.",Croatian
"U Jeruzalemu su živjeli ljudi od Judinih  sinova, od Benjaminovih sinova, od Efrajimovih i Manašeovih sinova, i to:",Croatian
"Utaj, sin Amihuda, sina Omrija, sina Imrija, sina Banija, od sinova Judina sina Peresa.",Croatian
"Od Šilonaca: Asaja, prvenac, sa svojim sinovima.",Croatian
"Od Zarehovih sinova: Jeuel i njegova  braća, šest stotina i devedeset.",Croatian
"Od Benjaminovih sinova Salu, sin Mešulama, sina Hodavje, Hasenuina sina;",Croatian
"Ibneja, Jerohamov sin, i Ela, sin Uzije,  Mokrijeva sina, i Mešulam, sin Šefatje, sina Reuela, Ibnijina  sina.",Croatian
"Imali su po svojim rodovima devet stotina pedeset i  šestero braće. Svi su oni bili glavari, svaki svoga roda.",Croatian
"Od svećenika: Jedaja, Jojarib i Jakin,",Croatian
"Azarja, sin  Hilkije, sina Mešulama, sina Sadoka, sina Merajota, Ahitubova  sina, predstojnik Doma Božjeg.",Croatian
"Adaja, sin Jerohama, sina  Pašhura, Malkijina sina, Masaj, sin Adiela, sina Jahzere, sina  Mešulama, sina Mešilemita, Imerova sina.",Croatian
"Njihove braće, glava  obitelji, boraca što su obavljali službu u Domu Božjem, bilo  je tisuću sedam stotina i šezdeset.",Croatian
"Od levita Šemaja, sin Hašuba, sin Azrikama, Hašabjina  sina, između Merarijevih sinova;",Croatian
"Bakbakar, Hereš, Galal i  Matanija, sin Mike, sina Zikrija, Asafova sina;",Croatian
"Obadja, sin  Šemaje, sina Galala, Jedutunova sina, i Berekja, sin Ase, Elkanina  sina, koji je živio u Netofatskim selima.",Croatian
"Vratari: Šalum, Akub, Talmon i Ahiman, i njihova braća;  Šalum je bio poglavar,",Croatian
i dosad je bio na kraljevskim vratima  prema istoku. Oni su bili vratari po četama levita.,Croatian
"Šalum, sin Korea, sina Abjasafa, Korahova sina, sa svojom braćom Korahovcima  iz njihove obitelji, bili su odgovorni za bogoslužje; oni su  čuvali pragove Šatora, dok su njihovi oci čuvali ulaz u Jahvin  tabor.",Croatian
Eleazarov sin Pinhas bio je predstojnik nad njima  nekada (Jahve bio s njim!).,Croatian
Mešelemjin sin Zaharija bio je  vratar na vratima Šatora sastanka.,Croatian
Svih izabranih vratara  pragova bilo je dvjesta i dvanaest. Bili su upisani u rodovnike  u svojim selima. Postavili su ih u službu David i vidjelac Samuel  zbog njihove vjernosti.,Croatian
"Oni i njihovi sinovi čuvali su stražu  na vratima Doma Jahvina, Doma Šatora.",Croatian
"Vratari su stajali  na četiri strane: na istoku, na zapadu, na sjeveru i na jugu.",Croatian
Njihova braća po selima dolazila su od vremena do vremena  da im se pridruže po sedam dana.,Croatian
"Samo su četiri vratarska  predstojnika bila neprestano u službi. Bili su leviti, postavljeni  nad sobama i nad riznicama Božjega Doma.",Croatian
Noćivali su oko  Božjega Doma jer im je bila dužnost da stražare i da otključavaju  svako jutro.,Croatian
Neki su od njih bili odgovorni za bogoslužno posuđe.  Prebrojavali su ga kad bi ga unosili i kad bi ga iznosili.,Croatian
"Neki  su se od njih brinuli za pokućstvo, sve posvećene stvari, fino  brašno, vino, ulje, tamjan i miomirise;",Croatian
a neki od svećeničkih  sinova miješali su pomast od miomirisa.,Croatian
"Matitja, jedan od levita, prvenac Šaluma Korahovca, brinuo  se za stvari koje se peku na tavi.",Croatian
"Neki od Kehatovaca, njihove  braće, bili su odgovorni za kruhove što se postavljaju svake  subote.",Croatian
"Oni su bili i pjevači, glavari levitskih obitelji. Kad  su bili slobodni, živjeli su u hramskih sobama, jer su dan i  noć bili na dužnosti.",Croatian
To su bili glavari levitskih obitelji prema svom srodstvu.  Ti su poglavari živjeli u Jeruzalemu.,Croatian
"U Gibeonu su živjeli: Gibeonov otac Jeiel, čijoj je ženi  bilo ime Maaka.",Croatian
"Sin mu je prvenac bio Abdon, pa Sur, Kiš, Baal, Ner, Nadab,",Croatian
"Gedor, Ahjo, Zaharija i Miklot.",Croatian
"Miklot  rodi Šimeama. I oni su živjeli u Jeruzalemu, naprama svojoj braći.",Croatian
"Ner rodi Kiša; a Kiš rodi Šaula; Šaul rodi Jonatana,  Malki-Šuu, Abinadaba i Ešbaala.",Croatian
Jonatanov je sin bio Merib  Baal. Merib Baal rodi Miku.,Croatian
"Mikini su sinovi bili: Piton, Melek, Tahrea i Ahaz.",Croatian
"Ahaz rodi Jaru; Jara rodi Alemeta, Azmaveta i Zimrija; Zimri rodi Mosu.",Croatian
"Mosa rodi Binu; njegov  je sin bio Rafaja, njegov sin Elasa, njegov sin Asel.",Croatian
"Asel  je imao šest sinova, kojima su imena: Azrikam, Bokru, Jišmael, Šearja, Obadja i Hanan; to su Aselovi sinovi.",Croatian
Filistejci su zavojštili na Izraelce. Izraelci su pobjegli  pred njima i padali pobijeni po gori Gilboi.,Croatian
"Filistejci stisnuše  Šaula i njegove sinove i pogubiše Šaulove sinove Jonatana, Abinadaba  i Malki-Šuu.",Croatian
Boj je postao žešći oko Šaula. Iznenadiše ga  strijelci s lukovima i on pade ranjen od strijelaca.,Croatian
"Tada  Šaul reče svome štitonoši: ""Izvuci svoj mač i probodi me da ne  dođu ti neobrezanci i ne narugaju mi se."" Ali se njegov štitonoša  prestravi i ne htjede toga učiniti. Zato Šaul uze mač i baci  se na nj.",Croatian
"Kad je štitonoša vidio da je Šaul umro, baci se  i on na svoj mač i umrije s njim.",Croatian
"Tako onog dana pogiboše  zajedno Šaul, njegova tri sina i sav njegov dom.",Croatian
"Kad su svi  Izraelci koji su bili u dolini vidjeli da su sinovi Izraelovi  pobjegli i da je poginuo Šaul sa sinovima, ostavili su svoje  gradove i razbježali se. Filistejci dođoše i nastaniše se u njima.",Croatian
"Kad su sutradan došli Filistejci da oplijene pobijene, našli su Šaula s njegovim sinovima gdje leže mrtvi na gori Gilboi.",Croatian
"Svukavši ga, uzeše mu glavu i oružje te poslaše po filistejskoj  zemlji unaokolo javljajući veselu vijest svojim idolima i narodu.",Croatian
"Potom su oružje metnuli u hram svoga boga, a lubanju mu izložili  u Dagonovu hramu.",Croatian
"Kad su čuli svi Jabeš-Gileađani što su Filistejci učinili  od Šaula,",Croatian
"ustali su svi hrabri ljudi i uzeli Šaulovo mrtvo  tijelo i tjelesa njegovih sinova i, donijevši ih u Jabeš, pokopali  su njihove kosti pod tamarisom u Jabešu; i postiše sedam dana.",Croatian
"Tako je poginuo Šaul za svoju nevjeru kojom se iznevjerio  Jahvi: nije držao Jahvine zapovijedi i povrh toga je pitao za  savjet bajačicu,",Croatian
a nije pitao Jahvu; zato ga je ubio i prenio  kraljevstvo na Jišajeva sina Davida.,Croatian
"Tada se sabraše svi Izraelci k Davidu u Hebron i rekoše: ""Evo, mi smo od tvoje kosti i tvojeg mesa.",Croatian
"Još prije, dok je Šaul  bio kralj, ti si upravljao svim pokretima Izraela; Jahve, tvoj  Bog, rekao ti je: 'Ti ćeš pasti moj izraelski narod i ti ćeš  biti knez nad mojim narodom Izraelom.'""",Croatian
"Tako dođoše sve izraelske  starješine kralju u Hebron, a kralj David s njima sklopi savez  u Hebronu pred Jahvom i pomazaše Davida za kralja nad Izraelom, kako bijaše Jahve rekao Samuelu.",Croatian
"Onda je otišao David sa svim Izraelom na Jeruzalem, a  to je Jebus, jer su ondje bili Jebusejci i živjeli su u onoj  zemlji.",Croatian
"Ali su Jebusejci poručili Davidu: ""Nećeš ući ovamo!""  Ipak David osvoji Sionsku tvrđavu, to jest Davidov grad.",Croatian
"Jer  je David rekao: ""Tko prvi porazi Jebusejce, bit će vrhovni vojvoda  i knez."" Prvi se popeo Sarvijin sin Joab i postao vojvoda.",Croatian
Tada  se David nastanio u toj tvrđavi; zato su je prozvali Davidovim  gradom.,Croatian
"Sazidao je tada grad unaokolo, od Milona do ograde, a Joab je obnovio ostali dio grada.",Croatian
"David je postajao sve  silniji, jer je Jahve nad vojskama bio s njim.",Croatian
Evo vojvoda Davidovim junacima koji su junački radili  uza nj za njegovo kraljevstvo sa svim Izraelom da ga po Jahvinoj  riječi zakralje nad Izraelom.,Croatian
"Evo popisa Davidovih junaka:  Hakmonijev sin Jašobam, glavar nad tridesetoricom; on je mahnuo  svojim kopljem na tri stotine i pobio ih odjednom.",Croatian
"Za njim  Dodonov sin Eleazar, Ahošanin, jedan između tri junaka.",Croatian
"On  je bio s Davidom u Pas Damimu, kad su se Filistejci skupili na  boj, a ondje je bilo polje puno ječma; kad je narod počeo bježati  ispred Filistejaca,",Croatian
oni su stali usred toga polja i obranili  ga pobivši Filistejce. Tako im Jahve dade veliku pobjedu.,Croatian
Trojica su između tridesetorice jednom sišla do hridi  k Davidu u Adulamsku pećinu kad su filistejske čete stajale u  taboru u Refaimskoj dolini.,Croatian
"David je tada bio u svojoj kuli, a filistejska je posada tada bila u Betlehemu.",Croatian
"David uzdahnu:  ""O kad bi me tko napojio vodom iz betlehemskoga studenca što  je kod vrata!""",Croatian
"Tada ta trojica prodriješe kroz filistejski  tabor i, zahvativši vode iz betlehemskoga studenca što je kod  vrata, donesoše je i dadoše Davidu. Ali je David ne htjede piti  nego je proli kao ljevanicu Jahvi",Croatian
"govoreći: ""Ne dao mi moj  Bog da to učinim! Zar da pijem krv ovih ljudi? TÓa izlažući život  pogibli donijeli su vode."" I nije htio piti. To su, eto, učinila  ta tri junaka.",Croatian
"Abišaj, Joabov brat, bio je vojvoda nad tridesetoricom;  on je vitlao kopljem na tri stotine, pobio ih i proslavio se  među tridesetoricom.",Croatian
"Bio je među trojicom ugledniji od druge  dvojice i bio im vojvoda, ali prve trojice nije dostigao.",Croatian
"Jojadin sin Benaja, junak iz Kabseela, bogat junačkim  djelima, ubio je dva sina Ariela iz Moaba; on je jednoga snježnog  dana sišao i ubio lava usred jame.",Croatian
"Ubio je i nekog Egipćanina, čovjeka od pet lakata. Egipćanin je imao u ruci koplje kao tkalačko  vratilo, a on je izišao preda nj sa štapom i, istrgavši Egipćaninu  koplje iz ruke, ubio ga njegovim kopljem.",Croatian
To je učinio Jojadin  sin Benaja i proslavio se imenom među ona tri junaka.,Croatian
"Bio  je najznamenitiji među tridesetoricom, ali one prve trojice nije  dostigao. David ga postavi za zapovjednika svoje tjelesne straže.",Croatian
"Hrabri su junaci bili: Joabov brat Asahel, Dodonov sin  Elhanan iz Betlehema,",Croatian
"Haroranin Šamot, Pelonjanin Heles;",Croatian
"Akešov sin Ira, Tekoanin, Abiezer Anatoćanin;",Croatian
"Sibkaj  Hušaćanin, Ilaj Ahošanin;",Croatian
"Mahraj Netofaćanin, Baanin sin  Heled, Netofaćanin;",Croatian
"Ribajev sin Itaj iz Gibeata sinova Benjaminovih, Benaja Piratonjanin;",Croatian
"Huraj iz Gaaških potoka, Abiel Arbaćanin;",Croatian
"Azmavet Bahurimljanin, Eljahba Šaalbonjanin.",Croatian
"Sinovi Hašema  Gizonjanina: Sagejin sin Jonatan, Hararanin;",Croatian
"Sakarov sin  Ahiam, Hararanin, Urov sin Elipal;",Croatian
"Hefer Mekeranin, Ahija  Pelonjanin;",Croatian
"Hesro Karmelac, Ezbajev sin Naaraj;",Croatian
"Natanov  brat Joel, Hagrijev sin Mibhar;",Croatian
"Amonac Selek, Beroćanin Nahraj, štitonoša Sarvijina sina Joaba;",Croatian
"Ira Jitranin, Gareb Jitranin;",Croatian
"Urija Hetit, Ahlajev sin Zabad;",Croatian
"Šizin sin Adina, Rubenovac, vojvoda Rubenova plemena, i s njime tridesetorica.",Croatian
Maakin  sin Hanan i Jošafat Mitnjanin.,Croatian
"Uzija Aštaroćanin, Šama i  Jeiel, sinovi Aroerca Hotama;",Croatian
Šimrijev sin Jediael i njegov  brat Joha Tišanin.,Croatian
Mahavac Eliel i Elnaamovi sinovi Jeribaj  i Jošavja i Moabac Jitma;,Croatian
Eliel i Obed i Mesobajanin Jaasiel.,Croatian
Evo onih što dođoše k Davidu u Siklag dok se još uklanjao  od Kiševa sina Šaula i bili su mu među junacima pomagači u boju;,Croatian
"umjeli su rukovati lukom i desnicom i ljevicom i znali se  služiti kamenjem i strijelama. Između Šaulove braće, Benjaminovaca:",Croatian
"vojvoda Ahiezer i  Joaš, sinovi Gibeanca Šemaje, pa Jeziel i Pelet, Azmavetovi sinovi, i Beraka i Jehu Anatoćanin;",Croatian
"Gibeonac Išmaja, junak među tridesetoricom  i nad tridesetoricom, (12:5) Jeremija, Jahaziel, Johanan i Jozabad  Gederoćanin;",Croatian
"(12:6) Eluzaj, Jerimot, Bealja, Šemarja i Šefatja Harufejac;",Croatian
"(12:7) Elkana, Jišija, Azarel, Joezer i Jašobam Korhinjani,",Croatian
"(12:8) Joel  i Zebadja, sinovi Jerohama Gedorca.",Croatian
"(12:9) Neki su Gadovci prešli k Davidu u tvrđavu u pustinju,  hrabri junaci, ratnici vješti boju, naoružani štitom i kopljem;  lica im bijahu kao lavovska, a brzi bijahu kao gazele po gorama:",Croatian
"(12:10) vojvoda Ezer, drugi Obadja, treći Eliab;",Croatian
"(12:11) četvrti Mišmana, peti Jeremija,",Croatian
"(12:12) šesti Ataj, sedmi Eliel;",Croatian
"(12:13) osmi Johanan, deveti Elzabad,",Croatian
"(12:14) deseti Jeremija, jedanaesti Makbanaj.",Croatian
"(12:15) To  su bile od Gadovih sinova vojne starješine, najmanji nad stotinom, a najveći nad tisućom.",Croatian
(12:16) To su oni koji su prvoga mjeseca  prešli preko Jordana kad se razlio preko svih svojih obala i  koji su rastjerali sve stanovnike iz dubokih dolina na istok  i na zapad.,Croatian
(12:17) Došli su i od Benjaminovih i Judinih sinova k Davidu  u tvrđavu.,Croatian
"(12:18) David je izašao pred njih i, progovorivši, rekao  im: ""Ako dolazite s mirom k meni da mi pomognete, moje će se  srce ujediniti s vama; ako li ste došli da me izdate mojim neprijateljima, neka Bog naših otaca vidi i neka osudi, jer nema nepravde na  mojim rukama!""",Croatian
"(12:19) Tada duh obuze Amasaja, vojvodu nad tridesetoricom, i  on reče: ""Tebi, Davide! S tobom, sine Jišajev, mir! Mir s tobom, mir s onim tko ti pomaže, jer tvoj pomoćnik jest tvoj Bog!"" Tako ih je David primio i postavio ih među vojvode nad četama.",Croatian
"(12:20) Od Manašeovih su sinova neki prešli k Davidu kad je išao  s Filistejcima na Šaula u boj, ali im nije pomogao, jer su ga  filistejski knezovi, dobro promislivši, otpustili govoreći: ""Mogao  bi prijeći k svome gospodaru Šaulu, a to bi nas stajalo glava.""",Croatian
"(12:21) Kad se, dakle, vraćao u Siklag, prešli su k njemu od Manašeova  plemena: Adna, Jozabad, Jedael, Mihael, Jozabad, Elihu i Siltaj, glavari tisućnici u Manašeovu plemenu.",Croatian
(12:22) Oni su pomagali Davidu  protiv razbojničkih četa jer su svi bili hrabri junaci te su  postali zapovjednici u njegovoj vojsci.,Croatian
"(12:23) Iz dana u dan odista  su dolazili k Davidu da mu pomažu, sve dok njegov tabor ne postade  divovski, kao Božji tabor.",Croatian
(12:24) Evo broja ljudi naoružanih za rat koji su došli k Davidu  u Hebron da Šaulovo kraljevstvo prenesu na nj po Jahvinoj zapovijedi:,Croatian
"(12:25) Judinih sinova, koji su nosili štit i koplje, šest tisuća  i osam stotina naoružanih za rat.",Croatian
"(12:26) Od Šimunovih sinova, hrabrih junaka za rat, sedam tisuća  i sto.",Croatian
(12:27) Od Levijevih sinova četiri tisuće i šest stotina.,Croatian
"(12:28) Tako i Jojada, poglavar Aronovim potomcima, i s njim  tri tisuće i sedam stotina;",Croatian
"(12:29) i mladi Sadok, hrabar junak,  i od njegova roda dvadeset i dva kneza.",Croatian
"(12:30) A od Benjaminovih  sinova, Šaulove braće, tri tisuće, jer ih je dotad najveći dio  još ostao vjeran Šaulovoj kući.",Croatian
"(12:31) Efrajimovih sinova dvadeset tisuća i osam stotina, sve  hrabrih junaka, ljudi na glasu u svojim porodicama.",Croatian
"(12:32) Od polovine Manašeova plemena osamnaest tisuća, poimence  spomenutih, da dođu da zakralje Davida.",Croatian
"(12:33) Od Jisakarovih sinova, koji su umjeli proniknuti svoje  vrijeme i spoznati što treba da učini Izrael; njihovih poglavara  dvije stotine. Sva su im njihova braća bila podložna.",Croatian
"(12:34) Od Zebulunovih sinova, sposobnih za rat i naoružanih  za boj svakojakim bojnim oružjem, pedeset tisuća, koji su se  odvažna srca vrstali u bojne redove.",Croatian
(12:35) Od Naftalijeva plemena tisuću knezova i s njima trideset  i sedam tisuća ljudi sa štitovima i kopljima;,Croatian
"(12:36) od Danova plemena  dvadeset i osam tisuća i šest stotina naoružanih za boj,",Croatian
(12:37) a  od Ašerova plemena četrdeset tisuća sposobnih za vojsku i za  boj opremljenih.,Croatian
"(12:38) Od onih s onu stranu Jordana, od Rubenova, od Gadova i od polovine Manašeova plemena, sto i dvadeset tisuća  ljudi sa svakojakim ratnim oružjem.",Croatian
"(12:39) Svi ti vojnici, svrstani u bojne redove, dođoše poštena  srca u Hebron da zakralje Davida nad svim Izraelom; i svi su  ostali Izraelci bili jednodušni da Davida postave za kralja.",Croatian
"(12:40) Proveli su s Davidom tri dana, jedući i pijući. Braća sve  spremiše za njih.",Croatian
"(12:41) Njihovi su najbliži susjedi, sve do Jisakara, Zebuluna i Naftalija, donosili hranu na magarcima, devama i  mazgama, a na volovima jela: brašna, smokvenih kolača, suha grožđa, vina, ulja, krupne i sitne stoke izobila, jer je bilo veselje  u Izraelu.",Croatian
"David je vijećao s tisućnicima, stotnicima i sa svim vođama.",Croatian
"I reče on svemu zboru Izraelovu: ""Ako vam je pravo te ako  je naš Bog Jahve odlučio tako, poslat ćemo glasnike k svojoj  ostaloj braći u svim izraelskim zemljama, a tako i svećenicima  s njima i levitima po gradovima pašnjaka njihovih, da se ujedine  s nama.",Croatian
"Prenijet ćemo k sebi Kovčeg svoga Boga, jer ga nismo  doista tražili za Šaulovih dana.""",Croatian
"Sav zbor odluči da se tako  učini, jer je to bilo pravo u očima svega naroda.",Croatian
Tako je  David sabrao sav narod Izraelov od Egipatskoga Šihora pa do Ulaza  u Hamat da donesu Kovčeg Božji iz Kirjat Jearima.,Croatian
"Pošao je  David sa svim Izraelom u Baalu, u Kirjat Jearim, koji je u Judi, da odande ponesu Kovčeg Božji nazvan imenom Jahve, koji stoluje  nad kerubinima.",Croatian
Povezli su Kovčeg Božji na novim kolima iz  Abinadabove kuće; a Uza i Ahjo upravljali su kolima.,Croatian
"David  i sav Izrael igrali su pred Bogom iz sve snage pjevajući uza  zvuke citara, harfa, bubnjeva, cimbala i truba.",Croatian
"Kad su došli  do Kidonova gumna, posegnu Uza rukom da pridrži Kovčeg jer ga  volovi umalo ne prevrnuše.",Croatian
Ali se Jahve razgnjevio na Uzu  i udario ga zato što je pružio ruku prema Kovčegu. Umro je ondje  pred Bogom.,Croatian
"Davidu bijaše žao što je Jahve onako udario Uzu  i on prozva ono mjesto Peres Uza, kako se zove i dan-danas.",Croatian
"Toga  se dana David uplaši Boga i reče: ""Kako ću donijeti k sebi Kovčeg  Božji?""",Croatian
Nije dao svratiti Kovčega k sebi u Davidov grad nego  ga skloni u kuću Obed-Edoma Gitejca.,Croatian
"I ostade Kovčeg Božji  kod Obed-Edomove obitelji, u njegovoj kući, tri mjeseca. Jahve  stoga blagoslovi Obed-Edomovu kuću i sve što je imao.",Croatian
"Tirski kralj Hiram posla k Davidu izaslanstvo i cedrovih drva, zidara i tesara da mu grade dvor.",Croatian
Tada David spozna da ga  je Jahve potvrdio za kralja nad Izraelom i da je uzvisio njegovo  kraljevstvo radi svojega izraelskog naroda.,Croatian
David je uzeo još žena u Jeruzalemu i imao još sinova  i kćeri.,Croatian
"Evo imena djece koja mu se rodiše u Jeruzalemu: Šamua, Šobab, Natan, Salomon,",Croatian
"Jibhar, Elišua, Elpalet,",Croatian
"Nogah, Nefeg, Jafija,",Croatian
"Elišama, Beeljada i Elifelet.",Croatian
"Kad su Filistejci čuli da su Davida pomazali za kralja  nad svim Izraelom, iziđoše svi da se dočepaju Davida. David,  čuvši to, iziđe pred njih.",Croatian
Filistejci dođoše i raširiše se  po Refaimskoj dolini.,Croatian
"Tada David upita Boga: ""Mogu li napasti  Filistejce? Hoćeš li ih predati meni u ruke?"" Jahve mu odgovori:  ""Napadni, jer ću ih predati tebi u ruke!""",Croatian
"Tada krenuše u  Baal Perasim i David ih ondje pobi. David reče: ""Bog je prodro  među moje neprijatelje mojom rukom, kao što voda prodire."" Stoga  se ono mjesto prozvalo Baal Perasim.",Croatian
Ostavili su ondje svoje  bogove; a David zapovjedi da ih spale.,Croatian
Opet se Filistejci raširiše po onoj dolini.,Croatian
"David  opet upita Boga, a Bog mu odgovori: ""Ne idi za njima nego ih  opkoli i navali na njih s protivne strane Bekaima.",Croatian
"Pa kad  začuješ topot koraka po bekaimskim vrhovima, onda izađi u boj, jer će tada ići Bog pred tobom da pobije filistejsku vojsku.""",Croatian
David učini kako mu je zapovjedio Bog; i pobili su filistejsku  vojsku od Gibeona do Gezera.,Croatian
"Davidovo se ime pročulo po svim zemljama, a Jahve uli  strah od njega svim narodima.",Croatian
"Onda je David sazidao dvore u Davidovu gradu, pripravio mjesto  za Kovčeg Božji i razapeo mu Šator.",Croatian
"Potom je rekao David:  ""Ne smije nositi Kovčeg Božji nitko osim levita, jer je njih  izabrao Jahve da nose Kovčeg Jahvin i da mu služe dovijeka.""",Croatian
David je sakupio sav Izrael u Jeruzalem da prenesu Kovčeg  Jahvin gore na njegovo mjesto koje mu bijaše pripravio.,Croatian
Skupio  je David i Aronove sinove i levite.,Croatian
Od Kehatovih sinova: kneza  Uriela i sto dvadeset njegove braće;,Croatian
od Merarijevih sinova:  kneza Asaju i dvjesta dvadeset njegove braće;,Croatian
od Geršomovih  sinova: kneza Joela i sto trideset njegove braće.,Croatian
Od Elisafanovih  sinova: kneza Šemaju i dvjesta njegove braće.,Croatian
Od Hebronovih  sinova: kneza Eliela i osamdeset njegove braće;,Croatian
od Uzielovih  sinova: kneza Aminadaba i sto dvanaest njegove braće.,Croatian
"Tada David pozva svećenike Sadoka i Ebjatara i levite  Uriela, Asaju, Joela, Šemaju, Eliela i Aminadaba,",Croatian
"pa im reče:  ""Vi ste glavari levitskih porodica; posvetite sebe i svoju braću  da prenesete gore Kovčeg Jahve, Izraelova Boga, na mjesto koje  sam mu pripravio.",Croatian
"Jer nas je pobio Jahve, Bog naš, zato što  prvi put vi niste bili nazočni i što ga nismo tražili onako kako  je trebalo.""",Croatian
"Posvetiše se tada svećenici i leviti da prenesu  gore Kovčeg Jahve, Izraelova Boga.",Croatian
"Levitski su sinovi ponijeli  Božji Kovčeg, na svojim ramenima, o motkama, kako je zapovjedio  Mojsije po Jahvinoj riječi.",Croatian
"Tada David reče levitskim knezovima da između svoje braće  postave pjevače s glazbalima, s harfama, citrama i cimbalima  da se čuje i da gromko odjekuje radosno pjevanje.",Croatian
"Leviti su postavili Joelova sina Hemana, a od njegove  braće Berekjina sina Asafa, i od njihove braće, Merarijevih sinova, Kušajina sina Etana.",Croatian
"S njima njihovu braću drugoga reda:  Zahariju, sina Jaazielova, Šemiramota, Jehiela, Unija, Eliaba, Benaju, Maaseju, Matitju, Eliflehua, Mikneju, Obed Edoma i Jeiela, vratare.",Croatian
"A pjevači, Heman, Asaf i Etan gromko su udarali  u mjedene cimbale.",Croatian
"A Zaharija, Uziel, Šemiramot, Jehiel,  Uni, Eliab, Maaseja i Benaja u harfe s visokim zvucima;",Croatian
"a  Matitja, Eliflehu, Mikneja, Obed Edom, Jeiel i Azazja u citre, u osminskoj pratnji.",Croatian
"Kenanja, knez onih levita koji su nosili  Kovčeg, upravljao je prenošenjem jer je bio vješt u tome.",Croatian
Berekja  i Elkana bili su vratari kod Kovčega.,Croatian
"Šebanija, Jošafat,  Netanel, Amasaj, Zaharija, Benaja i Eliezer, svećenici, trubili  su u trube pred Božjim Kovčegom; Obed Edom i Jehija bili su vratari  kod Kovčega.",Croatian
Tako je David s izraelskim starješinama i tisućnicima  radosno išao prenoseći gore Kovčeg saveza Jahvina iz Obed-Edomove  kuće.,Croatian
"Kad je Bog pomogao levitima koji su nosili Kovčeg saveza  Jahvina, žrtvovali su sedam junaca i sedam ovnova.",Croatian
"David  bijaše ogrnut plaštem od tanka platna, a tako i svi leviti što  su nosili Kovčeg, kao i pjevači i Kenanija koji je upravljao  pjevačima. David je imao na sebi lanen oplećak.",Croatian
"Tako je sav  Izrael prenosio gore Kovčeg saveza Jahvina, radosno kličući uz  jeku rogova, truba i cimbala, igrajući uza zvuke harfe i citre.",Croatian
"Kad je Kovčeg saveza Jahvina ulazio u Davidov grad, Šaulova  kći Mikala, gledajući s prozora, vidje kralja Davida kako skače  i igra i prezre ga ona u svom srcu.",Croatian
Tada unesoše Kovčeg Božji i postaviše ga usred šatora koji  mu bijaše razapeo David. Onda su prinijeli paljenice i pričesnice  pred Bogom.,Croatian
"Pošto je prinio paljenice i pričesnice, David  blagoslovi narod Jahvinim imenom.",Croatian
"Onda razdijeli svim Izraelcima, ljudima i ženama, svakome po jedan okrugao kruh, komad mesa  i kolač od suhoga grožđa.",Croatian
"Onda je postavio pred Jahvinim Kovčegom službenike među  levitima da uznose, slave i hvale Jahvu, Boga Izraelova, i to:",Croatian
"poglavara Asafa, a drugoga za njim Zahariju, zatim Jeiela, Šemiramota, Jehiela, Matitju, Eliaba, Benaju, Obed Edoma i Jeiela  s harfama i citrama; Asaf je udarao u cimbale.",Croatian
Svećenici Benaja  i Jahaziel bili su bez prijekida s trubama pred Kovčegom saveza  Jahvina.,Croatian
Toga dana povjeri David prvi put Asafu i njegovoj  braći da slave Jahvu ovom pohvalnicom:,Croatian
"""Hvalite Jahvu, prizivajte mu ime; navješćujte među narodima djela njegova!",Croatian
"Pjevajte mu, svirajte mu, propovijedajte sva njegova čudesa!",Croatian
"Dičite se svetim imenom njegovim, neka se raduje srce onih što traže Jahvu!",Croatian
"Tražite Jahvu i njegovu snagu, tražite svagda njegovo lice!",Croatian
"Sjetite se čudesa koja učini, njegovih čuda i sudova usta njegovih.",Croatian
"Izraelov rod njegov je sluga, sinovi Jakovljevi njegovi izabranici.",Croatian
"On je Jahve, Bog naš; po svoj su zemlji njegovi sudovi!",Croatian
"Sjećajte se uvijek njegova Saveza, Riječi koju objavi tisući naraštaja;",Croatian
Saveza koji sklopi s Abrahamom i njegove zakletve Izaku.,Croatian
"Ustanovi je kao zakon Jakovu, Izraelu vječni Savez.",Croatian
"Govoreći 'Tebi ću dati kanaansku zemlju kao dio u baštinu vašu,",Croatian
"kad vas još bješe malo na broju, vrlo malo, i kad bjeste pridošlice u njoj.'",Croatian
"Išli su od naroda do naroda, iz jednoga kraljevstva k drugom narodu.",Croatian
"Ne dopusti nikom da ih tlači, kažnjavaše zbog njih kraljeve:",Croatian
"'Ne dirajte u moje pomazanike, ne činite zla mojim prorocima!'",Croatian
"Pjevaj Jahvi, sva zemljo, Navješćujte iz dana u dan spasenje njegovo!",Croatian
"Kazujte poganima njegovu slavu, svim narodima čudesa njegova.",Croatian
"Velik je Jahve, hvale predostojan, strašniji od svih bogova.",Croatian
Ništavni su svi bozi naroda. Jahve stvori nebesa.,Croatian
"Slava je i veličanstvo pred njim, sila i radost u Svetištu njegovu.",Croatian
"Dajte Jahvi, narodna plemena, dajte Jahvi slavu i silu!",Croatian
"Dajte Jahvi slavu imena njegova, nosite prinose i dolazite pred njegovo lice! Poklonite se Jahvi u sjaju svetosti njegove!",Croatian
"Strepi pred njim, zemljo sva! Učvrstio je svemir da se ne poljulja.",Croatian
Neka se vesele nebesa i neka klikće zemlja; neka se govori među poganima: 'Jahve kraljuje!',Croatian
Neka huči more i što je u njemu; nek' se raduje polje i što je na njemu!,Croatian
"Neka klikće šumsko drveće pred Jahvom, jer dolazi da sudi zemlji.",Croatian
"Slavite Jahvu jer je dobar, jer je vječna ljubav njegova.",Croatian
"I recite: 'Spasi nas, o Bože, Spasitelju naš, i saberi nas i izbavi nas od bezbožnih naroda, da slavimo tvoje sveto ime, da se ponosimo tvojom slavom.",Croatian
"Blagoslovljen Jahve, Bog Izraelov, od vijeka do vijeka!' Sav narod neka kaže: 'Amen! Aleluja!'""",Croatian
"I ondje pred Kovčegom saveza Jahvina ostaviše Asafa i  njegovu braću da služe pred Kovčegom bez prestanka, koliko treba  iz dana u dan;",Croatian
"i Obed-Edoma s njegovom braćom, njih šezdeset  i osam, i Obed-Edoma, Jedutunova sina, i Hosu, da budu vratari;",Croatian
a svećenika Sadoka s njegovom braćom svećenicima pred Jahvinim  Prebivalištem na uzvišici u Gibeonu,Croatian
"da prinose paljenice  Jahvi na žrtveniku za paljenice bez prestanka, jutrom i večerom, i da vrše sve što je napisano u Zakonu koji je Jahve odredio  Izraelu;",Croatian
"s njima Hemana i Jedutuna i ostale izabrane, koji  su bili poimence spomenuti, da slave Jahvu, ""jer je vječna njegova  ljubav"";",Croatian
i to Hemana i Jedutuna da trube u trube i udaraju  u cimbale i druga glazbala Bogu na čast; a Jedutunove sinove  da budu vratari.,Croatian
"Tada se razišao sav narod, svatko svojoj kući; a David  se vratio da blagoslovi svoj dvor.",Croatian
"Kad se David nastanio u dvoru, rekao je proroku Natanu: ""Pogledaj!  Ja, evo, stojim u dvoru od cedrovine, a Kovčeg saveza Jahvina  pod zavjesama!""",Croatian
"Natan odgovori Davidu: ""Što ti je god na srcu, čini, jer je Bog s tobom.""",Croatian
Ali još iste noći dođe Natanu ova Božja riječ:,Croatian
"""Idi i reci mome sluzi Davidu: 'Ovako govori Jahve: Ti  mi nećeš sagraditi kuće da prebivam u njoj.",Croatian
"Nisam nikad prebivao  u kući otkako sam izveo Izraela iz Egipta pa do današnjega dana, nego sam išao od šatora do šatora i od prebivališta do prebivališta.",Croatian
"Dok sam hodio sa svim Izraelom, jesam li ijednu riječ rekao  nekom od Izraelovih sudaca, kojima sam zapovjedio da budu pastiri  mojem narodu, i kazao: Zašto mi ne sagradite kuću od cedrovine?'",Croatian
"Zato sad ovo reci mome sluzi Davidu: 'Ovako govori Jahve nad  vojskama: Ja sam te doveo s pašnjaka, od ovaca i koza, da budeš  knez nad mojim izraelskim narodom.",Croatian
"Bio sam s tobom kuda si  god išao, iskorijenio sam sve tvoje neprijatelje pred tobom.  Ja ću ti pribaviti veliko ime, kao što je velikaško ime na zemlji.",Croatian
"Odredit ću prebivalište svome izraelskom narodu i posadit  ću ga da živi na svojem mjestu i da ne luta više naokolo niti  da ga zlikovci muče kao prije,",Croatian
onda kad sam odredio suce  nad svojim izraelskim narodom. Pokorit ću sve tvoje neprijatelje  i učinit ću te velikim. Jahve će ti podići dom.,Croatian
"Jer kad se  ispune tvoji životni dani i dođe vrijeme da počineš kod otaca, podići ću tvoga potomka nakon tebe, koji će biti između tvojih  sinova, i utvrdit ću njegovo kraljevstvo.",Croatian
"On će mi sagraditi  dom, a ja ću utvrditi njegovo prijestolje zauvijek.",Croatian
"Ja ću  njemu biti otac, a on će meni biti sin: svoje naklonosti neću  odvratiti od njega, kao što sam je odvratio od tvoga prethodnika.",Croatian
"Utvrdit ću ga u svojem domu i u svom kraljevstvu zauvijek, i prijestolje će mu čvrsto stajati zasvagda.'""",Croatian
Natan prenese Davidu sve te riječi i cijelo viđenje.,Croatian
"Tada kralj David dođe i stade pred Jahvu i reče: ""Tko sam ja, o Bože Jahve, i što je moj dom te si me doveo  dovde?",Croatian
"Pa i to je bilo premalo u tvojim očima, o Bože, nego  si dao obećanja domu svoga sluge i za daleku budućnost i pogledao  si na me kako se gleda na ugledna čovjeka, o Bože Jahve!",Croatian
Pa  što da ti još David govori o slavi tvoga sluge; tÓa ti poznaješ  svoga slugu!,Croatian
"Jahve, radi svoga sluge i po svome srcu učinio  si sve ovo veliko djelo, obznanivši ove veličajnosti.",Croatian
"Jahve, nema takvoga kakav si ti, niti ima Boga osim tebe, po svemu  što smo ušima svojim čuli.",Croatian
"Postoji li ijedan narod na zemlji  kao tvoj izraelski narod, radi kojega je Bog išao da ga izbavi  sebi za narod, da tako stečeš sebi ime velikim i strašnim čudesima, izgoneći krivobožačka plemena pred svojim narodom koji si otkupio  iz Egipta?",Croatian
"Tako si učinio svoj izraelski narod svojim narodom  zauvijek, a ti si mu, Jahve, postao Bogom.",Croatian
"Zato sada, Jahve, neka bude čvrsta dovijeka riječ koju si dao svome sluzi i njegovu  domu i učini kako si obrekao.",Croatian
"Neka bude čvrsta, da se veliča  tvoje ime zauvijek i da se govori: Jahve nad vojskama, Izraelov  Bog, jest Bog nad Izraelom, a dom tvoga sluge Davida neka stoji  čvrsto pred tobom.",Croatian
"Jer si ti, moj Bože, javio uhu svoga sluge  da ćeš mu podići dom, zato je tvoj sluga smogao hrabrosti da  se pomoli pred tobom.",Croatian
"Uistinu, Jahve, ti si Bog i ti si ovo  lijepo obećanje dao svome sluzi.",Croatian
"Zato se sada udostoj blagosloviti  dom svoga sluge da ostane dovijeka pred tobom, jer kad ti, Jahve, blagosloviš, bit će blagoslovljen zasvagda.""",Croatian
Poslije toga David porazi Filistejce i pokori ih te ote Gat  s njegovim selima iz filistejskih ruku.,Croatian
Porazio je i Moapce  i oni postadoše Davidovi podanici koji su mu donosili danak.,Croatian
"David je porazio i Hadadezera, sopskoga kralja u Hamatu, kad je izišao da utvrdi svoju vlast do rijeke Eufrata.",Croatian
"David  zarobi od njega tisuću bojnih kola, sedam tisuća konjanika i  dvadeset tisuća pješaka; ispresijecao je petne žile svim konjima  od bojnih kola, ostavio ih je samo stotinu.",Croatian
"Damaščanski su  Aramejci bili došli u pomoć Hadadezeru, sopskome kralju, ali  je David pobio među Aramejcima dvadeset i dvije tisuće ljudi.",Croatian
Postavio je namjesnike u Damaščanskom Aramu. Tako Aramejci  postadoše Davidovi podanici i moradoše mu plaćati danak. Jahve  je davao pobjedu Davidu kuda je god išao.,Croatian
David zaplijeni  zlatne štitove što ih imahu Hadadezerove sluge i donese ih u  Jeruzalem.,Croatian
"I iz Hadadezerovih gradova Tibhata i Kuna odnio  je silni tuč od kojega je Salomon načinio mjedeno more, stupove  i tučano posuđe.",Croatian
"Kad je čuo hamatski kralj Tou da je David porazio svu  vojsku Hadadezera, sopskoga kralja,",Croatian
"posla svoga sina Hadorama  kralju Davidu da ga pozdravi i da mu čestita što je vojevao protiv  Hadadezera i porazio ga, jer je Tou bio u ratu s Hadadezerom;  i da mu odnese svakojakih zlatnih, srebrnih i tučanih predmeta.",Croatian
"I njih je kralj David posvetio Jahvi sa srebrom i zlatom  što ga bijaše uzeo od svih naroda, od Edomaca, Moabaca, Amonaca, Filistejaca i Amalečana.",Croatian
Sarvijin sin Abišaj pobio je osamnaest  tisuća Edomaca u Slanoj dolini.,Croatian
"David je postavio namjesnike  po Edomu. Tako su svi Edomci postali Davidove sluge. I kuda je  god David išao, Jahve mu davaše pobjedu.",Croatian
David kraljevaše nad svim Izraelom čineći pravo i pravicu  svemu svome narodu.,Croatian
Sarvijin je sin Joab bio zapovjednik  vojske; Ahiludov sin Jošafat bijaše tajni savjetnik.,Croatian
"Ahitubov sin Sadok i Ahimelekov sin Ebjatar bili su svećenici, Šavša pisar.",Croatian
"Jojadin sin Benaja bio je nad Kerećanima i  Pelećanima, a Davidovi su sinovi bili prvi do kralja.",Croatian
"Poslije toga umrije Nahaš, kralj Amonaca, i zakralji mu se  sin na njegovo mjesto.",Croatian
"David reče u sebi: ""Iskazat ću ljubav  Nahaševu sinu Hanunu jer je i njegov otac iskazao milost meni.""  David uputi poslanike da mu izraze sućut zbog smrti njegova oca.  Kad su Davidove sluge došle u zemlju Amonaca k Hanunu da mu izraze  sućut,",Croatian
"rekoše knezovi Amonaca Hanunu: ""Zar misliš da je David  poslao ljude da ti izraze sućut zato što bi htio iskazati čast  tvome ocu? Nisu li zato došle njegove sluge k tebi da razvide, istraže i uhode zemlju?""",Croatian
"Tada Hanun pograbi Davidove sluge  i obrija ih, podreza im haljine dopola, do zadnjice, i posla  ih natrag!",Croatian
"Kad su to javili Davidu, posla on čovjeka pred  njih, jer su bili vrlo osramoćeni, i poruči im: ""Ostanite u Jerihonu  dok vam ne naraste brada pa se onda vratite.""",Croatian
"Kad su Amonovi sinovi vidjeli da su se omrazili s Davidom, poslao je Hanun s Amonovim sinovima tisuću srebrnih talenata  da za plaću najme bojnih kola i konjanika iz Aram Naharajima, iz Aram Maake i iz Soba.",Croatian
"Najmili su za plaću trideset i dvije  tisuće bojnih kola, i kralja Maake s njegovim narodom te su oni  došli i utaborili se pred Medebom. Amonovi su se sinovi skupili  iz svojih gradova i došli u boj.",Croatian
"Kad je to čuo David, poslao  je Joaba sa svom svojom junačkom vojskom.",Croatian
Amonovi sinovi iziđoše  i svrstaše se u bojni red pred gradskim vratima; a kraljevi koji  su došli stajali su zasebno na polju.,Croatian
"Vidjevši postavljene  bojne redove prema sebi, sprijeda i straga, Joab probra najvrsnije  među Izraelcima i svrsta ih prema Aramejcima.",Croatian
Ostalu vojsku  predade bratu Abišaju da je svrsta prema Amoncima.,Croatian
"I reče  mu: ""Ako Aramejci budu jači od mene, onda ti meni priskoči u  pomoć; ako li Amonci budu jači od tebe, ja ću tebi pohrliti u  pomoć.",Croatian
"Budi hrabar i junački se držimo radi naroda i radi  gradova svoga Boga; a Jahve neka učini što je dobro u njegovim  očima.""",Croatian
"Tada se Joab i vojska koja je bila s njim počeše  primicati da udare na Aramejce, ali oni pobjegoše pred njima.",Croatian
"Kad su Amonci vidjeli da su Aramejci pobjegli, umakoše i  oni ispred njegova brata Abišaja i povukoše se u grad. Tada se  Joab vrati u Jeruzalem.",Croatian
"A Aramejci, vidjevši gdje su ih potukli Izraelci, uputili  su poslanike i doveli Aramejce što su s onu stranu Rijeke, na  čelu sa Šofakom, vojvodom Hadadezerove vojske.",Croatian
"Pošto su to javili Davidu, on skupi sve Izraelce i, prešavši  preko Jordana, primače se Aramejcima i svrsta se prema njima;  kad se David svrstao prema Aramejcima u bojni red, oni zametnuše  s njime boj.",Croatian
Ali Aramejci udariše u bijeg ispred Izraelaca  i David im pobi sedam tisuća konja od bojnih kola i četrdeset  tisuća pješaka; pogubio je i vojvodu Šofaka.,Croatian
"Kad Hadadezerove  sluge vidješe da ih je razbio Izrael, sklopiše mir s Davidom  i počeše mu služiti. A Aramejci se više nisu usuđivali pomagati  Amoncima.",Croatian
"Slijedeće godine, u doba kad kraljevi izlaze u rat, izvede  Joab vojsku i poče pustošiti zemlju amonsku. Došavši, opsjeo  je Rabu; David bijaše ostao u Jeruzalemu. Joab je osvojio Rabu  i razorio je.",Croatian
"Tada je David uzeo njihovu kralju s glave krunu  i vidio da je teška jedan zlatni talenat, a na njoj je bilo drago  kamenje. Stavili su je na glavu Davidu, koji je iz grada odnio  vrlo velik plijen.",Croatian
"Narod koji bijaše u gradu izvede van i  stavi ga da radi pilama, gvozdenim pijucima i sjekirama. Tako  je David učinio svim gradovima Amonovih sinova. Potom se vratio  sa svim narodom u Jeruzalem.",Croatian
"Poslije toga opet izbi rat s Filistejcima u Gezeru; tada  je Hušanin Sibkaj pogubio Sipaja, koji je bio od Refaimovih potomaka;  i bili su pokoreni.",Croatian
"Uz to je nastao i rat s Filistejcima, u kojem je Jairov  sin Elhanan pogubio Lahmija, brata Golijata Gitejca, koji je  imao kopljaču kao tkalačko vratilo.",Croatian
"Potom opet izbi rat u  Gatu, gdje je bio neki čovjek visoka rasta: imaše taj na svakoj  ruci i nozi po šest prstiju, dakle dvadeset i četiri; i on bijaše  Rafin potomak.",Croatian
"Kad je počeo ružiti Izraela, ubi ga Jonatan, sin Davidova brata Šimeja.",Croatian
To su bili Rafini potomci u Gatu  koji su izginuli od Davidove ruke i od ruke njegovih slugu.,Croatian
Tada Satan ustade na Izraela i potače Davida da izbroji Izraelce.,Croatian
"Kralj reče Joabu i narodnim knezovima: ""Idite, izbrojte Izraelce  od Beer Šebe pa do Dana, onda se vratite i kažite mi koliko ih  je na broju.""",Croatian
"Joab reče: ""Neka Jahve dade svome narodu još  sto puta ovoliko koliko ga je sada! Nisu li, moj gospodaru kralju, svi oni sluge mome gospodaru? Zašto traži to moj gospodar? Zašto  da bude na krivicu Izraelu?""",Croatian
"Ali kraljeva riječ bijaše jača od Joabove. Tako je Joab  otišao i počeo obilaziti sav Izrael, a onda se, najposlije, vrati  u Jeruzalem.",Croatian
"Joab dade Davidu popis naroda; Izraelaca bijaše  milijun i sto tisuća ljudi vičnih maču, a Judejaca četiri stotine  i sedamdeset tisuća vičnih maču.",Croatian
"Ali nije pobrojio među njima  ni Levijeva ni Benjaminova plemena, jer je Joabu bila odvratna  kraljeva zapovijed.",Croatian
"Bilo je to mrsko i u Božjim očima, pa Bog udari Izraela.",Croatian
"David reče Bogu: ""Veoma sam sagriješio što sam to učinio.  Ali oprosti krivicu svome sluzi jer sam vrlo ludo radio!""",Croatian
Jahve  reče Davidovu vidiocu Gadu:,Croatian
"""Idi i kaži Davidu: 'Ovako veli  Jahve: Troje stavljam preda te; izaberi sebi jedno od toga da  ti učinim!'""",Croatian
"Došavši k Davidu, Gad mu reče: ""Ovako veli Jahve: 'Biraj  sebi",Croatian
"ili glad za tri godine, ili da tri mjeseca bježiš pred  neprijateljima i mač tvojih neprijatelja da te stiže, ili da  tri dana Jahvin mač i kuga bude na zemlji i Jahvin anđeo da ubija  po svim izraelskim krajevima.' Sada promisli i gledaj što da  odgovorim onome koji me poslao!""",Croatian
"David reče Gadu: ""Na velikoj sam muci! Ah, neka padnem  u Jahvine ruke, jer je veliko njegovo milosrđe, a u ljudske ruke  da ne zapadnem!""",Croatian
Tako je Jahve poslao kugu na Izraela te pomrije sedamdeset  tisuća Izraelaca.,Croatian
"Bog je poslao anđela na Jeruzalem da ga  istrebljuje; a kad je počeo istrebljivati, pogledao je Jahve  i sažalilo mu se zbog zla, pa je rekao anđelu zatorniku: ""Dosta  je sada, spusti ruku!"" Jahvin je anđeo stajao kraj gumna Jebusejca Ornana.",Croatian
"David, podigavši oči, vidje Jahvina anđela kako stoji između zemlje  i neba držeći u ruci isukan mač koji je podigao na Jeruzalem, i on pade ničice sa starješinama obučenim u kostrijet.",Croatian
"David  reče Bogu: ""Nisam li ja zapovjedio da se izbroji narod? Ja sam, dakle, onaj koji sam sagriješio i grdno zlo načinio, a što učiniše  te ovce? Jahve, Bože moj, neka tvoja ruka dođe na me i na moju  obitelj, a ne na taj narod da ga pomori!""",Croatian
Tada Jahvin anđeo reče Gadu da kaže Davidu neka uziđe  i neka podigne žrtvenik Jahvi na gumnu Jebusejca Ornana.,Croatian
David  je otišao po riječi koju mu je Gad rekao u Jahvino ime.,Croatian
"A  Ornan, okrenuvši se, opazi anđela, a njegova se četiri sina sakriše.  Ornan je vrhao pšenicu.",Croatian
"Uto dođe David do Ornana, a on, pogledavši  i opazivši Davida, dođe s gumna i pokloni se Davidu licem do  zemlje.",Croatian
"Tada David reče Ornanu: ""Daj mi to gumno da sagradim  na njemu žrtvenik Jahvi; za potpunu cijenu daj mi ga da bi prestao  pomor u narodu!""",Croatian
"Ornan odgovori Davidu: ""Neka ga uzme i neka  čini moj gospodar kralj što je dobro u njegovim očima; evo, dajem  ti goveda za paljenice, i mlatilice za drva, i pšenicu za prinosnicu;  sve ti to poklanjam.""",Croatian
"Kralj David reče Ornanu: ""Ne, nego hoću da kupim u tebe  i da platim, jer neću da prinosim Jahvi što je tvoje, da prinosim  paljenice koje su mi poklonjene.""",Croatian
I David dade Ornanu za ono mjesto šest stotina zlatnih  šekela na mjeru.,Croatian
"Tada sagradi ondje žrtvenik Jahvi i prinese  paljenice i pričesnice; a kad je prizvao Jahvu, on ga usliša  spustivši oganj s neba na žrtvenik za paljenice.",Croatian
Jahve zapovjedi  anđelu da vrati mač u korice.,Croatian
"U ono vrijeme, vidjevši da  ga je Jahve uslišio na gumnu Jebusejca Ornana, David poče prinositi  žrtve ondje.",Croatian
"Jahvino prebivalište, koje je napravio Mojsije  u pustinji, i žrtvenik za paljenice bio je u to vrijeme na uzvisini  u Gibeonu.",Croatian
David nije mogao ići k njemu da traži Boga jer  ga je bio spopao strah od mača Jahvina anđela.,Croatian
"Zato David reče: ""Ovo je Dom Jahve i ovo je žrtvenik za paljenice  Izraelu!""",Croatian
David zapovjedi da se skupe stranci koji su bili u izraelskoj  zemlji i odredi klesare da propisno klešu kamenje za gradnju  Doma Božjeg.,Croatian
David je pripravio mnogo željeza za čavle na  vratnim krilima i za kvačice; i bez mjere mnogo tuča.,Croatian
"Mnogo  cedrovine, jer su Sidonci i Tirci dovozili mnogo cedrovih drva  Davidu.",Croatian
"Jer David mišljaše: ""Moj je sin Salomon mlad i nježan, a Dom koji treba graditi Jahvi mora biti veličanstven, na slavu  i čast po svim zemljama. Hajde da mu sve pripravim."" I David  je pripravio mnogo toga prije svoje smrti.",Croatian
"Potom dozva sina  Salomona i zapovjedi mu da sagradi Dom Jahvi, Bogu Izraelovu.",Croatian
"Još David reče Salomonu: ""Sine! Bio sam nakanio u srcu  da sagradim Dom imenu Jahve, svoga Boga.",Croatian
Ali mi je došla Jahvina  riječ: 'Mnogo si krvi prolio i velike si ratove vodio; nećeš  ti graditi Doma mome imenu jer si mnogo krvi prolio na zemlju  preda mnom.,Croatian
"Gle, rodit će ti se sin; on će biti miroljubac  i dat ću mu mir od svih njegovih neprijatelja odasvud unaokolo;  ime će mu biti Salomon. Mir i pokoj dat ću Izraelu za njegova  vremena.",Croatian
"On će sagraditi Dom mome imenu, on će mi biti sin, a ja ću njemu biti otac i utvrdit ću njegovo kraljevsko prijestolje  nad Izraelom zauvijek.'",Croatian
"Sada, moj sine, neka bude Jahve s  tobom da izvršiš i sagradiš Dom Jahve, svoga Boga, kao što je  rekao za te.",Croatian
"Samo neka ti Jahve poda razum i mudrost kad  te postavi nad Izraelom zato da se držiš Zakona Jahve, svoga  Boga!",Croatian
"Bit ćeš sretan budeš li brižno vršio uredbe i zakone  koje je Jahve preko Mojsija dao Izraelu. Budi junak i hrabar, ne boj se i ne plaši se!",Croatian
"Ja sam, evo, svojim trudom pripravio  za Dom Jahvin sto tisuća zlatnih talenata i milijun srebrnih  talenata, a tuča i željeza bez mjere, jer ga je tako mnogo. Pripravio  sam i drva i kamenja, a i ti dodaj nešto k tomu.",Croatian
"Imaš mnogo  valjanih radnika, klesara, zidara, tesara i svakovrsnih vještaka  u svakom umijeću;",Croatian
"zlatu, srebru, tuču i željezu nema mjere;  idi, dakle, i gradi, i neka Jahve bude s tobom!""",Croatian
Tada David zapovjedi svim izraelskim knezovima da pomažu  njegovu sinu Salomonu:,Croatian
"""Nije li s vama Jahve, Bog vaš, koji  vam je dao mir odasvud unaokolo jer je predao u moje ruke stanovnike  ove zemlje i zemlja je pokorena pred Jahvom i pred njegovim narodom.",Croatian
"Sada, dakle, pregnite svojim srcem i svojom dušom da tražite  Jahvu, svoga Boga; idite i gradite Svetište Bogu Jahvi, unesite  Kovčeg saveza Jahvina i Božje sveto posuđe u Dom koji će se sagraditi  Jahvinu imenu!""",Croatian
"Ostarjevši i nauživši se dana, postavi David svoga sina Salomona  kraljem nad Izraelom.",Croatian
"Potom skupi sve izraelske knezove, svećenike  i levite.",Croatian
"On izbroji levite od trideset godina naviše, i bilo ih  je po muškim glavama trideset i osam tisuća.",Croatian
"Između njih bilo  je dvadeset i četiri tisuće onih koji su upravljali poslom oko  Jahvina Doma, a šest tisuća nadzornika i sudaca,",Croatian
četiri tisuće  vratara i četiri tisuće onih koji su hvalili Jahvu uz glazbala  što ih je napravio za hvalu.,Croatian
"David ih razdijeli na redove  po Levijevim sinovima: Geršonu, Kehatu i Merariju.",Croatian
Od Geršonova su koljena bili: Ladan i Šimej.,Croatian
"Ladanovi  sinovi: poglavari Jehiel, Zetam i Joel, njih trojica.",Croatian
"Šimejevi  sinovi: Šelomit, Haziel i Haram, njih trojica; to su poglavari  Ladanovih obitelji.",Croatian
"Šimejevi sinovi: Jahat, Zina, Jeuš i  Berija. Ta su četvorica Šimejevi sinovi.",Croatian
"Jahat je bio poglavar, a drugi Ziza; a Jeuš i Berija nisu imali mnogo djece, zato su  se brojili u jednu obitelj, u jedan razred.",Croatian
"Kehatovi sinovi: Amram, Jishar, Hebron i Uziel, četvorica.",Croatian
"Amramovi sinovi: Aron i Mojsije. Aron je bio određen da posvećuje  Svetinju nad svetinjama; on i njegovi sinovi dovijeka da kade  pred Jahvom, da mu služe i da blagoslivljaju u njegovo ime dovijeka.",Croatian
Mojsije je bio Božji čovjek. Njegovi se sinovi broje u Levijevo  pleme.,Croatian
Mojsijevi su sinovi Geršom i Eliezer.,Croatian
Geršomovi  sinovi: poglavar Šebuel.,Croatian
"Eliezerovi su sinovi bili: poglavar  Rehabja. Eliezer nije imao drugih sinova, nego su se Rehabjini  sinovi vrlo namnožili.",Croatian
Jisharovi sinovi: poglavar Šelomit.,Croatian
"Hebronovi sinovi: poglavar Jerija, drugi Amarja, treći Jahaziel, četvrti Jekamam.",Croatian
"Uzielovi sinovi: poglavar Mika, drugi Ješija.",Croatian
Merarijevi sinovi: Mahli i Muši. Mahlijevi sinovi: Eleazar  i Kiš.,Croatian
"Eleazar je umro nemajući sinova, nego samo kćeri,  koje su sebi uzeli za žene njihovi rođaci, Kiševi sinovi.",Croatian
"Mušijevi  sinovi: Mahli, Eder i Jerimot, trojica.",Croatian
"To su bili Levijevi sinovi po obiteljima, poglavari porodica, koji su bili popisani poimence; oni su radili posao za službu  Jahvina Doma u dobi od dvadeset godina naviše.",Croatian
"David je rekao: ""Jahve, Izraelov Bog, dao je mir svojem  narodu i živjet će u Jeruzalemu zauvijek.",Croatian
"Zato ni leviti  neće više nositi Prebivališta ni svakovrsnog pribora za njegovu  službu.""",Croatian
"Po posljednjim Davidovim riječima, bili su izbrojeni  Levijevi sinovi od dvadeset godina naviše.",Croatian
"Bili su određeni  da budu kraj Aronovih sinova u službi u Jahvinu Domu, u predvorjima  i u dvoranama, da čiste sve svete stvari, da rade u službi oko  Jahvina Doma,",Croatian
"oko prinesenih hljebova, oko sitnog brašna  za prinos, oko beskvasnih kolača pripravljenih na tavi i u ulju  zamiješenih i oko mjera za sadržaj i dužinu;",Croatian
"da pristupaju  svakoga jutra, da slave i hvale Jahvu; tako i večerom.",Croatian
"A  kad se god prinose paljenice Jahvi, subotom, za mlađaka i na  blagdane, da dolaze prema svom broju, po svom redu, svagdje pred  Jahvu.",Croatian
"I da vrše što treba vršiti u Šatoru sastanka, službu  u Svetištu i službu za svoju braću, Aronove sinove, u službi  oko Jahvina Doma.",Croatian
"Aronovi su sinovi imali svoje redove. Sinovi Aronovi bili  su: Nadab, Abihu, Eleazar i Itamar.",Croatian
Ali su Nadab i Abihu umrli  prije oca i nisu imali djece; zato su svećeničku službu vršili  Eleazar i Itamar.,Croatian
"David je razdijelio na redove njih i Sadoka, od Eleazarovih sinova, i Ahimeleka, od Itamarovih sinova, po  njihovu redu u njihovoj službi.",Croatian
"Ali se u Eleazarovih sinova  našlo više muških poglavara nego u Itamarovih sinova, pa kad  ih podijeliše, od Eleazarovih je sinova bilo šesnaest porodičnih  poglavara, a od Itamarovih sinova samo osam porodičnih poglavara.",Croatian
"Zato su ih razdijelili ždrebovima, jedne i druge, jer su posvećeni  knezovi i Božji knezovi bili i od Eleazarovih sinova i od Itamarovih  sinova.",Croatian
"Popisao ih je Netanelov sin Šemaja, pisar od Levijeva  plemena, pred kraljem, knezovima, svećenikom Sadokom, Ebjatarovim  sinom Ahimelekom, pred poglavarima porodica među svećenicima  i levitima, uzevši po jednu porodicu za Eleazara, a po jednu  opet za Itamara.",Croatian
"Prvi je ždrijeb pao na Jojariba, drugi na Jedaju,",Croatian
"treći  na Harima, četvrti na Seorima,",Croatian
"peti na Malkiju, šesti na Mijamina,",Croatian
"sedmi na Hakosa, osmi na Abiju,",Croatian
"deveti na Ješuu, deseti  na Šekaniju,",Croatian
"jedanaesti na Elijašiba, dvanaesti na Jakima,",Croatian
"trinaesti na Hupu, četrnaesti na Ješebaba,",Croatian
"petnaesti  na Bilgu, šesnaesti na Imera,",Croatian
"sedamnaesti na Hezira, osamnaesti  na Hapisesa,",Croatian
"devetnaesti na Petahju, dvadeseti na Ezekiela,",Croatian
"dvadeset i prvi na Jakina, dvadeset i drugi na Gamula,",Croatian
"dvadeset  i treći na Delaju, dvadeset i četvrti na Maazju.",Croatian
"To je njihov red u službi kojim treba da idu u Jahvin  Dom, po svom pravilu, primljenu od oca im Arona, kako mu je zapovjedio  Jahve, Bog Izraelov.",Croatian
Od ostalih Levijevih sinova bio je od Amramovih sinova  Šubael; od Šubaelovih sinova Jehdeja;,Croatian
"od Rehabje, od Rehabjinih  sinova poglavar Jišija;",Croatian
od Jisharovaca Šelomot; od Šelomotovih  sinova Jahat.,Croatian
"Od Jerijinih sinova: drugi Amarja, treći Jahaziel, četvrti Jekaman.",Croatian
Od sinova Uzielovih Mika; od Mikinih sinova  Šamir;,Croatian
Mikin brat Jišija; od Jišijinih sinova Zaharija;,Croatian
"Merarijevi  sinovi: Mahli i Muši; sinovi Jaazije, njegova sina.",Croatian
"Merarijevi  sinovi po Jaaziji, njegovu sinu: Šoham, Zakur i Ibri;",Croatian
"po  Mahliju Eleazar, koji nije imao djece;",Croatian
"po Kišu, Kišovi sinovi, Jerahmeel.",Croatian
"Mušijevi sinovi: Mahli, Eder i Jerimot. To su bili levitski sinovi po svojim porodicama.",Croatian
"I oni  su bacali ždrebove kao njihovi rođaci, Aronovi sinovi, pred kraljem  Davidom, Sadokom, Ahimelekom i porodičnim poglavarima među svećenicima  i levitima, i to jednako glavar obitelji kao i njegov najmlađi  brat.",Croatian
"David je s vojničkim zapovjednicima izabrao za službu Asafove, Hemanove i Jedutunove sinove koji će zanosno pjevati hvalu uz  citre, harfe i cimbale; između njih su bili izbrojeni ljudi za  posao u svojoj službi:",Croatian
"od Asafovih sinova: Zakur, Josip, Netanija  i Asarela; Asafovi sinovi pod upravom Asafa, koji je zanosno  pjevao hvalu po kraljevoj uredbi.",Croatian
"Od Jedutuna: Jedutunovih šest sinova: Gedalija, Sori,  Ješaja, Šimej, Hašabja i Matitja pod upravom svog oca Jedutuna  koji je zanosno pjevao hvalu uz citru slaveći i hvaleći Jahvu.",Croatian
"Od Hemana: Hemanovi sinovi: Bukija, Matanija, Uziel, Šebuel, Jerimot, Hananija, Hanani, Eliata, Gidalti, Romamti-Ezer, Jošbekaša, Maloti, Hotir, Mahaziot.",Croatian
Svi su oni bili sinovi kraljeva  vidioca Hemana koji je objavljivao Božje stvari da uzvisi njegovu  moć; a Bog je dao Hemanu četrnaest sinova i tri kćeri.,Croatian
"Svi  su oni pod vodstvom svoga oca Asafa te Jedutuna i Hemana pjevali  u Jahvinu Domu uz cimbale, harfe i citre za službu u Božjem Domu, po kraljevoj uredbi.",Croatian
"Bilo ih je, s njihovom braćom, uvježbanih  u pjevanju Jahvinih pjesama, dvjesta osamdeset i osam, sve samih  vještaka.",Croatian
"Bacili su ždrebove za svoju službenu dužnost, najmanji  isto kao i najveći, učitelj kao i učenik.",Croatian
"Prvi je ždrijeb  pao na Asafovca Josipa, drugi na Gedaliju s njegovom braćom i  sinovima, njih dvanaest,",Croatian
"treći na Zakura s njegovim sinovima  i braćom, njih dvanaest;",Croatian
"četvrti na Jisrija s njegovim sinovima  i braćom, njih dvanaest;",Croatian
"peti na Netaniju s njegovim sinovima  i braćom, njih dvanaest;",Croatian
"šesti na Bukiju s njegovim sinovima  i braćom, njih dvanaest,",Croatian
"sedmi na Isarelu s njegovim sinovima  i braćom, njih dvanaest;",Croatian
"osmi na Ješaja s njegovim sinovima  i braćom, njih dvanaest;",Croatian
"deveti na Mataniju s njegovim sinovima  i braćom, njih dvanaest;",Croatian
"deseti na Šimeja s njegovim sinovima  i braćom, njih dvanaest;",Croatian
"jedanaesti na Azarela s njegovim  sinovima i braćom, njih dvanaest;",Croatian
"dvanaesti na Hašabju s  njegovim sinovima i braćom, njih dvanaest;",Croatian
"trinaesti na Šubaela  s njegovim sinovima i braćom, njih dvanaest;",Croatian
"četrnaesti na  Matitju s njegovim sinovima i braćom, njih dvanaest;",Croatian
"petnaesti  na Jeremota s njegovim sinovima i braćom, njih dvanaest;",Croatian
"šesnaesti  na Hananiju s njegovim sinovima i braćom, njih dvanaest;",Croatian
"sedamnaesti  na Jošbekaša s njegovim sinovima i braćom, njih dvanaest;",Croatian
"osamnaesti  na Hananija s njegovim sinovima i braćom, njih dvanaest;",Croatian
"devetnaesti  na Malotija s njegovim sinovima i braćom, njih dvanaest;",Croatian
"dvadeseti  na Elijatu s njegovim sinovima i braćom, njih dvanaest;",Croatian
"dvadeset  i prvi na Hotira s njegovim sinovima i braćom, njih dvanaest;",Croatian
"dvadeset i drugi na Gidaltija s njegovim sinovima i braćom, njih dvanaest;",Croatian
"dvadeset i treći na Mahaziota s njegovim  sinovima i braćom, njih dvanaest;",Croatian
"dvadeset i četvrti na Romamti-Ezera  s njegovim sinovima i braćom, njih dvanaest.",Croatian
Vratarski su redovi bili: od Korahovaca: Korahov sin Mešelemja  između Asafovih sinova;,Croatian
"a Mešelemjini sinovi: prvenac Zaharija, drugi Jediael, treći Zebadja, četvrti Jatniel;",Croatian
"peti Elam, šesti Johanan, sedmi Elijoenaj.",Croatian
"Sinovi Obed-Edomovi: prvenac Šemaja, drugi Jozabad, treći  Joah, četvrti Sakar, a peti Netanel,",Croatian
"šesti Amiel, sedmi Jisakar, osmi Peuletaj, jer ga je blagoslovio Bog,",Croatian
a njegovu su se  sinu Šemaji rodili sinovi koji su bili poglavari u porodici jer  bijahu hrabri junaci.,Croatian
"Šemajini su sinovi bili: Otni, Rafael, Obed, Elzabad sa svojom braćom, vrsnim ljudima, Elihu i Semakja.",Croatian
"Svi su oni bili od Obed-Edomovih sinova, oni i njihovi sinovi  i njihova braća, vrsni ljudi, sposobni za službu; bilo ih je  šezdeset i dva od Obed-Edoma.",Croatian
"Mešelemjinih sinova i braće, vrsnih ljudi, bilo je osamnaest.",Croatian
"Hosini sinovi od Merarijevih sinova: poglavar Šimri, iako  nije bio prvenac, njegov ga je otac postavio za poglavara;",Croatian
"drugi  Hilkija, treći Tebalija, četvrti Zaharija; Hosinih svih sinova  i braće bilo je trinaest.",Croatian
"Ovo su vratarski redovi. Glavari ovih junaka bili su, kao i njihova braća, čuvari u službi Jahvina Doma.",Croatian
"Bacali  su ždrebove, najmanji kao i najveći, po obiteljima za svaka pojedina  vrata.",Croatian
"Ždrijeb na istok pao je Šelemji; njegov sin Zaharija  bio je mudar savjetnik. Kad su bacili ždrebove, dopao mu je ždrijeb  na sjever,",Croatian
Obed-Edomu na jug; a njegovim sinovima na spremište;,Croatian
"Šufimu i Hosi na zapad Šaleketskim vratima, na putu koji  vodi k usponu; straža je bila do straže.",Croatian
"S istoka šest levita, sa sjevera četiri na dan, s juga četiri na dan; a kod spremišta  po dva.",Croatian
"Na hramskoj prigradnji, sa zapada, četiri na usponu, dva kod prigradnje.",Croatian
To su vratarski redovi među Korahovim  i Merarijevim sinovima.,Croatian
"Leviti, njihova braća, bili su: Ahija nad blagom Božjega  Doma i nad blagom posvećenih stvari.",Croatian
"Ladanovi sinovi, Geršonovci po Ladanu, poglavari obitelji  Ladana Geršonovca, bili su Jehielovci.",Croatian
Jehielovci Zetam i  brat mu Joel bili su nadstojnici nad blagom Jahvina Doma.,Croatian
"Od Amramovaca, Jisharovaca, Hebronovaca i Uzielovaca  bili su:",Croatian
"Šebuel, sin Mojsijeva sina Geršoma, nadstojnik nad blagom.",Croatian
"Njegova braća po Eliezeru: Rehabja, sin mu, njegov sin Izaija, njegov sin Joram, njegov sin Zikri, njegov sin Šelomit.",Croatian
"Taj  je Šelomit sa svojom braćom bio odgovoran za sve blago od posvećenih  stvari koje je posvetio kralj David s porodičnim poglavarima, s tisućnicima, stotnicima i vojnim zapovjednicima.",Croatian
Posvetili  su dio ratnog plijena da se bolje ojača Jahvin Dom.,Croatian
"Što je  god bio posvetio vidjelac Samuel, Kišev sin Šaul, Nerov sin Abner  i Sarvijin sin Joab, sve posvećeno, bilo je pod nadzorom Šelomita  i njegove braće.",Croatian
Jisharovci Kenanija i njegovi sinovi bili su nad svjetovnim  poslovima kao nadzornici i suci u Izraelu.,Croatian
"Hebronovci Hašabja i njegova braća, tisuću i sedam stotina  vrsnih ljudi, upravljali su Izraelom s ovu stranu Jordana na  zapadu u svakom Jahvinu poslu i u kraljevskoj službi.",Croatian
Poglavar  Hebronovaca bio je Jerija. Četrdesete godine Davidova kraljevanja  potražili su obiteljska rodoslovlja Hebronovaca i našlo se među  njima vrsnih ljudi u Gileadskom Jazeru.,Croatian
"Njegove braće, vrsnih  ljudi, bilo je dvije tisuće i sedam stotina porodičnih poglavara;  kralj David postavio ih je nad Rubenovim i Gadovim plemenom i  nad polovinom Manašeova plemena za sve Božje poslove i za kraljevske  poslove.",Croatian
"Izraelovi sinovi po svome broju. Poglavari porodica, tisućnici, stotnici i nadzornici služili su kralju u svakom poslu. U redovima  su dolazili i odlazili od mjeseca do mjeseca, u svim godišnjim  mjesecima; svaki je red imao dvadeset i četiri tisuće ljudi.",Croatian
"Nad prvim je redom, prvoga mjeseca, bio Zabdielov sin  Jašobam. U svom je redu imao dvadeset i četiri tisuće ljudi.",Croatian
Pripadao je Peresovim sinovima i bio zapovjednik svih vojvoda  u vojsci prvoga mjeseca.,Croatian
"Nad redom drugoga mjeseca bio je Ahošanin Dodaj, a predstojnik  u njegovu redu bio je Mikelot. U svom je redu imao dvadeset i  četiri tisuće ljudi.",Croatian
"Vojvoda treće vojske, trećega mjeseca, bio je sin svećenika  Jojade, poglavar Benaja. U svom je redu imao dvadeset i četiri  tisuće.",Croatian
Taj je Benaja bio junak među tridesetoricom i nad  tridesetoricom i u njegovu je redu bio sin mu Amizabad.,Croatian
"Četvrti, četvrtoga mjeseca, bio je Joabov brat Asahel, a za njim sin mu Zebadja. U svom je redu imao dvadeset i četiri  tisuće.",Croatian
"Peti, petoga mjeseca, bio je vojvoda Jizrahanin Šamhut.  U svom je redu imao dvadeset i četiri tisuće.",Croatian
"Šesti, šestoga  mjeseca, bio je Ikešov sin Ira, Tekoanac. U svom je redu imao  dvadeset i četiri tisuće.",Croatian
"Sedmi, sedmoga mjeseca, bio je  Pelonjanin Heles od Efrajimovih sinova. U svom je redu imao dvadeset  i četiri tisuće.",Croatian
"Osmi, osmoga mjeseca, bio je Hušaćanin Sibkaj, Zarhijevac. U svom je redu imao dvadeset i četiri tisuće.",Croatian
"Deveti, devetoga mjeseca, bio je Anatoćanin Abiezer, Benjaminovac. U  svom je redu imao dvadeset i četiri tisuće.",Croatian
"Deseti, desetoga  mjeseca, bio je Netofaćanin Mahraj, Zarhijevac. U svom je redu  imao dvadeset i četiri tisuće.",Croatian
"Jedanaesti, jedanaestoga mjeseca, bio je Piratonjanin Benaja, Efrajimovac. U svom je redu imao  dvadeset i četiri tisuće.",Croatian
"Dvanaesti, dvanaestoga mjeseca, bio je Netofaćanin Heldaj, Otnielovac. U svom je redu imao dvadeset  i četiri tisuće.",Croatian
Nad Izraelovim plemenima bili su knezovi: nad Rubenovim  Zikrijev sin knez Eliezer; nad Šimunovim Maakin sin Šefatja;,Croatian
nad Levijevim Kemuelov sin Hašabja; nad Aronovim Sadok;,Croatian
nad  Judinim Elihu od Davidove braće; nad Jisakarovim Mihaelov sin  Omri;,Croatian
nad Zebulunovim Obadjin sin Jišmaja; nad Naftalijevim  Azrielov sin Jerimot.,Croatian
"Nad Efrajimovim sinovima Azazjin sin  Hošea; nad polovinom Manašeova plemena Pedajin sin Joel,",Croatian
nad  drugom polovinom Manašeova plemena u Gileadu Zaharijin sin Jido;  nad Benjaminom Abnerov sin Jaasiel;,Croatian
nad Danom Jerohamov sin  Azarel. To su bili knezovi izraelskih plemena.,Croatian
"Ali David nije dao izbrojiti onih kojima bijaše dvadeset  godina i manje, jer Jahve bijaše rekao da će umnožiti Izraelce  kao nebeske zvijezde.",Croatian
"Sarvijin je sin Joab počeo vršiti popis, ali ga nije dovršio. Stoga je Srdžba došla na Izrael i zato  taj broj nije bio primljen u brojčani izvještaj Ljetopisa kralja  Davida.",Croatian
"Nadstojnik nad kraljevim blagom bio je Adielov sin Azmavet, a nadstojnik za blago u zemlji, u gradovima, selima i tvrđavama, bio je Uzijin sin Jonatan.",Croatian
Nadstojnik nad poljskim radnicima  koji su obrađivali zemlju bio je Kelubov sin Ezri.,Croatian
Nadstojnik  nad vinogradarima Ramaćanin Šimej. Nadstojnik nad vinogradrskim  klijetima bio je Šifmejac Zabdi.,Croatian
Nadstojnik nad maslinama  i dudovima što su po Šefeli bio je Gederac Hanan; nadstojnik  nad skladištima ulja Joaš.,Croatian
Nadstojnik nad govedima što su  pasla u Šaronu bio je Šaronac Šitraj. Nadstojnik nad krupnom  stokom u dolinama bio je Edlajev sin Šafat.,Croatian
Nadstojnik nad  devama Jišmaelac Obil. Nadstojnik nad magaricama Meronoćanin  Jehdeja.,Croatian
Nadstojnik nad ovcama i kozama Hagrijac Jaziz. Svi  su oni bili nadstojnici nad imanjem kralja Davida.,Croatian
"Savjetnik je bio Davidov stric Jonatan, mudar čovjek;  bio je i književnik; a Hakmonijev sin Jehiel bio je s kraljevim  sinovima.",Croatian
"Ahitofel je bio kraljev savjetnik, Arkijac Hušaj  kraljev prijatelj.",Croatian
"Ahitofela su naslijedili Benajin sin Jojada  i Ebjatar, kraljev je vojvoda bio Joab.",Croatian
"David sakupi u Jeruzalem sve izraelske knezove, plemenske  knezove i poglavare od redova koji su služili kralja, tisućnike, stotnike i nadstojnike nad svim imanjem i blagom kraljevim i  blagom njegovih sinova, zajedno s dvoranima i junacima i svim  hrabrim vojnicima.",Croatian
"Ustavši na noge, kralj David reče: ""Čujte me, moja braćo i moj narode! Ja sam bio namislio u  svom srcu da sagradim dom gdje bi počivao Kovčeg saveza Jahvina  i da bude podnožje nogama našega Boga te sam pripravio što treba  za gradnju.",Croatian
Ali mi je Bog rekao: 'Nećeš ti sagraditi Doma  mome imenu jer si ratnik i prolijevao si krv.',Croatian
"Jahve, Izraelov Bog, izabrao je mene od sveg moga roda  da budem kralj nad Izraelom zauvijek; jer je Judu izabrao za  kneza, a iz Judina doma dom moga oca; između sinova moga oca  bilo mu je drago da mene postavi kraljem nad svim Izraelom.",Croatian
"Tako  je između mojih sinova, jer mi je mnogo sinova dao Jahve, izabrao  moga sina Salomona da sjedi na prijestolju Jahvina kraljevstva  nad Izraelom.",Croatian
I rekao mi je: 'Tvoj sin Salomon sagradit će  meni Dom i moja predvorja; jer sam njega izabrao sebi za sina  i ja ću mu biti otac.,Croatian
Utvrdit ću njegovo kraljevstvo zauvijek  ako bude postojano vršio moje zapovijedi i moje zakone kao danas.',Croatian
"Sada, dakle, pred očima sveg Izraela, Jahvina zbora, i  pred svojim Bogom, koji nas sluša, velim: držite i tražite sve  zapovijedi Jahve, svoga Boga, da biste zadržali u posjedu ovu  dobru zemlju i ostavili je u baštinu svojim sinovima nakon sebe  dovijeka.",Croatian
"A ti, sine moj Salomone, poznaj Boga, svoga oca, i služi  mu čitavim srcem i spremnom dušom, jer Jahve ispituje sva srca  i zna sve misli i namjere; ako ga budeš tražio, dat će ti se  da ga nađeš; ako li ga ostaviš, odbacit će te zauvijek.",Croatian
"Uvidi  sada da te Jahve izabrao da gradiš Dom za Svetište, budi junak  i radi!""",Croatian
"Tada David predade sinu Salomonu uzorak trijema, njegovih  kuća, riznica, gornjih soba, ćelija i doma Pomirilišta;",Croatian
"uzorak  svega što bijaše smislio u duhu za predvorja Jahvina Doma, za  sve sobe unaokolo, za riznicu Doma Božjega, za riznicu posvećenih  stvari,",Croatian
"za svećeničke i levitske redove, za svaki posao u  službi oko Doma Jahvina:",Croatian
"zlato u šipkama, zlato potrebno  za sve zlatno posuđe ove ili one službe; srebro u šipkama potrebno  za sve srebrno posuđe, za sve posuđe ove ili one službe;",Croatian
"šipke  za zlatne svijećnjake sa zlatnim svjetiljkama, prema težini svakoga  svijećnjaka i njegovih svjetiljaka, i za srebrne svijećnjake  prema težini svakoga svijećnjaka i njegovih svjetiljaka i prema  namjeni svakog svijećnjaka;",Croatian
"zlato u šipkama za stolove na  kojima će stajati prineseni hljebovi, za svaki stol; srebro za  srebrne stolove,",Croatian
"za viljuške i kotliće, za čaše od čista  zlata, za zlatne pehare, zlato u šipkama za svaki pehar; za srebrne  pehare, srebro u šipkama za svaki pehar,",Croatian
za kadioni žrtvenik  žeženoga zlata u šipkama; za uzorak od kola sa zlatnim kerubinima  koji će raširenim krilima zaklanjati Jahvin Kovčeg.,Croatian
Sve to  u skladu s onim što Jahve napisa vlastitom rukom da bi razjasnio  cijelo djelo za koje on pribavi uzorak.,Croatian
"Tada David reče svome sinu Salomonu: ""Budi junak, hrabar, i radi! Ne boj se i ne plaši se, jer će Jahve, Bog, moj Bog, biti s tobom! Neće te napustiti niti te ostaviti dok ne svršiš  sav posao za službu oko Jahvina Doma.",Croatian
"Evo svećeničkih i levitskih  redova za svaku službu u Božjem Domu; imaš uza se za svaki posao  svakovrsnih ljudi, spremnih i vještih svakoj službi, knezovi  i sav narod pod tvojim su zapovjedništvom.""",Croatian
"Kralj David reče svemu zboru: ""Bog je izabrao moga sina Salomona, mlado i nježno momče, a ovo je velik posao, jer neće biti za  čovjeka dvor nego za Boga Jahvu.",Croatian
"Pripremio sam, koliko sam  mogao, za Dom svoga Boga zlata za zlatne stvari i srebra za srebrne, tuča za tučane, željeza za željezne, drva za drvene; oniksova  kamenja i dragulja za ukivanje, dragulja za ukras i šarenih dragulja, svakojakoga dragog kamenja i izobila mramora.",Croatian
"Iz ljubavi  prema Bogu dajem još i svoga zlata i srebra za Dom svoga Boga, osim svega što sam pripravio za sveti Dom.",Croatian
Tri tisuće zlatnih  talenata ofirskoga zlata i sedam tisuća talenata čistoga srebra  da se oblože zidovi prostorija.,Croatian
"Zlato za zlatne stvari, a  srebro za srebrne i za svako djelo umjetničkih ruku. Bi li danas  još tko htio dragovoljno što priložiti svojom rukom Jahvi?""",Croatian
"Tada su dragovoljno priložili knezovi obitelji i knezovi  izraelskih plemena, tisućnici, stotnici i nadstojnici nad kraljevskim  poslovima.",Croatian
"Dali su za službu u Božjem Domu zlata pet tisuća  talenata i deset tisuća zlatnih darika, srebra deset tisuća talenata, tuča osamnaest tisuća talenata, željeza sto tisuća talenata.",Croatian
"U koga se god našlo dragulja, svi su darivali u riznicu Jahvina  Doma na ruke Jehiela Geršonovca.",Croatian
"Narod se veselio što su dragovoljno  prilagali, jer su prilagali iskrena srca Jahvi; i kralj David  radovao se od srca.",Croatian
"Potom David blagoslovi Jahvu pred svim zborom. I reče  David: ""Blagoslovljen da si, Jahve, Bože našeg oca Izraela, od  vijeka do vijeka!",Croatian
"Tvoja je, Jahve, veličina, sila, slava, sjaj i veličanstvo, jer je tvoje sve što je na nebu i na zemlji;  tvoje je, Jahve, kraljevstvo i ti si uzvišen povrh svega, Poglavar  svega!",Croatian
"Od tebe je bogatstvo i slava, ti vladaš nad svim,  u tvojoj je ruci sila i moć, u tvojoj je vlasti da učiniš velikim  i jakim sve.",Croatian
"I slavimo te, Bože naš, i hvalimo tvoje dično  ime.",Croatian
"Tko sam ja i što je moj narod da bismo imali snage ovoliko  prinijeti tebi dragovoljno? Od tebe je sve, i iz tvojih ruku  primivši, dali smo tebi!",Croatian
"Pridošlice smo pred tobom, naseljenici  kao svi naši očevi; naši dani na zemlji prolaze kao sjena i nema  nade.",Croatian
"Jahve, Bože naš, sve ovo mnogo blago koje smo pripravili  za gradnju Doma tebi, tvome svetom imenu, iz tvoje je ruke i  sve je tvoje!",Croatian
"Ali znam, o Bože moj, da ti iskušavaš srca  i da ljubiš iskrenost; ja sam iskrena srca dragovoljno prinio  sve ovo i s radošću sam gledao tvoj narod koji je ovdje kako  ti dragovoljno prinosi.",Croatian
"Jahve, Bože naših otaca Abrahama, Izaka i Jakova, sačuvaj dovijeka u srcu svoga naroda tu misao  i namjeru i upravi njegovo srce k sebi!",Croatian
"A mome sinu Salomonu  daj pošteno srce da bi se držao tvojih zapovijedi, tvojih odredaba  i tvojih uredaba, da bi vršio sve i da bi sagradio dvor za koji  sam sve spremio!""",Croatian
"Tada David reče svemu zboru: ""Blagoslovite sada Jahvu, svoga Boga!"" I sav je zbor blagoslovio Jahvu, Boga svojih otaca, i, pavši ničice, poklonio se Jahvi i kralju.",Croatian
"Žrtvovali su  Jahvi klanice i prinijeli Jahvi paljenice sutradan: tisuću junaca, tisuću ovnova, tisuću jaganjaca s njihovim ljevanicama, mnogo  drugih žrtava za sav Izrael.",Croatian
"Jeli su i pili pred Jahvom onoga  dana vrlo se radujući. Zakraljili su po drugi put Davidova sina  Salomona i pomazali ga po Jahvinoj volji za kneza, a Sadoka za  svećenika.",Croatian
Tako je Salomon sjeo na Jahvino prijestolje da  kraljuje namjesto svoga oca Davida. Bio je sretan i slušao ga  je sav Izrael.,Croatian
Svi su knezovi i junaci i svi sinovi kralja  Davida pružili ruku kralju Salomonu i svečano mu obećali pokornost.,Croatian
Jahve je vrlo uzvisio Salomona pred očima sveg Izraela i  dao njegovu kraljevstvu veličanstvo kakvo nijedan kralj prije  njega nije imao u Izraelu.,Croatian
Tako je Jišajev sin David kraljevao nad svim Izraelom.,Croatian
"Nad Izraelom je kraljevao četrdeset godina; u Hebronu je  kraljevao sedam godina, u Jeruzalemu je kraljevao trideset i  tri godine.",Croatian
"Umro je u lijepoj starosti, nauživši se života, bogatstva i slave. Na njegovo se mjesto zakraljio sin mu Salomon.",Croatian
"Djela kralja Davida, od prvog do posljednjeg, zapisana su  u povijesti vidioca Samuela, u povijesti proroka Natana i u povijesti  vidioca Gada,",Croatian
"sa svim njegovim kraljevanjem, njegovim junaštvom  i događajima što prijeđoše preko njega i Izraela i svih drugih  kraljevstava zemaljskih.",Croatian
"Salomon, sin Davidov, bio se učvrstio na prijestolju. Jahve, Bog njegov, bijaše s njim i uzvisi ga veoma.",Croatian
"Salomon se tada  obrati svem Izraelu, tisućnicima, satnicima, sucima, svim knezovima  izraelskim, glavama obitelji,",Croatian
"te se on i s njim sav Zbor popeše  na uzvišicu koja bješe u Gibeonu, jer je ondje bio Šator sastanka  što ga u pustinji podiže Mojsije, sluga Božji.",Croatian
David bijaše  prenio Kovčeg Božji iz Kirjat Jearima do mjesta koje je sam pripravio  za nj; jer je bio podigao Šator u Jeruzalemu.,Croatian
"Tučani žrtvenik  što ga napravi Besalel, sin Hurova sina Urija, bijaše ondje pred  Prebivalištem Jahvinim, kamo dođoše Salomon i zbor da mu se obrate.",Croatian
"Ondje se Salomon pred Jahvom pope na tučani žrtvenik, koji  bješe tik do Šatora sastanka, i prinese na njemu tisuću paljenica.",Croatian
"Iste se noći Bog ukaza Salomonu i reče mu: ""Traži što  da ti dadem.""",Croatian
"Salomon odgovori: ""Veoma si naklon bio mome  ocu Davidu i zakraljio si mene na njegovo mjesto.",Croatian
"Bože Jahve, neka se ispuni sada obećanje što si ga dao mome ocu Davidu,  jer si me zakraljio nad narodom kojega ima mnogo kao zemaljske  prašine.",Croatian
"Daj mi sada mudrost i znanje da uzmognem upravljati  ovim narodom, jer tko će upravljati tolikim narodom kao što je  ovaj tvoj!""",Croatian
"Bog reče Salomonu: ""Budući da ti je to u srcu, a nisi  iskao ni bogatstva, ni blaga, ni slave, ni smrti neprijatelja  i jer nisi tražio duga života nego mudrosti i znanja kako bi  upravljao mojim narodom nad kojim te zakraljih,",Croatian
"dajem ti  mudrost i znanje. Ali ti dajem i bogatstva, blaga i slave kakve  nije imao nijedan kralj što bješe prije tebe i kakve neće imati  ni oni koji dođu poslije tebe.""",Croatian
"Salomon s uzvišice u Gibeonu ode u Jeruzalem, podalje  od Šatora sastanka, i kraljevaše nad Izraelom.",Croatian
Sakupi bojnih  kola i konjanika: imao je tisuću četiri stotine kola i dvanaest  tisuća konjanika i razmjesti ih po gradovima gdje mu bijahu kola  i kod sebe u Jeruzalemu.,Croatian
"Salomon učini da srebra i zlata  bude u Jeruzalemu izobila kao kamenja, a cedrova mnogo kao dudova  u Šefeli.",Croatian
Konji Salomonovi bili su uvezeni iz Musrija i Koe;  kraljevski dvorani kupovahu ih u Koi za srebro.,Croatian
"Dovozila  su se i prodavala jedna bojna kola iz Egipta po šest stotina  srebrnih šekela, a konji po sto i pedeset; to bješe isto tako  za sve hetitske i aramejske kraljeve koji su ih uvozili preko  njih.",Croatian
"(1:18) Salomon naumi sagraditi Dom - jedan Imenu Jahvinu, a  drugi sebi za kraljevski dvorac.",Croatian
"(2:1) Odbroji sedamdeset tisuća nosača, osamdeset tisuća kamenolomaca  u gori i tri tisuće i šest stotina poslovođa.",Croatian
"(2:2) Tada posla ovu  poruku Hiramu, tirskomu kralju: ""Kao što si mome ocu Davidu slao  cedrovine da gradi dvor gdje će živjeti, tako učini i meni.",Croatian
"(2:3) Kanim  podići Dom Imenu Jahve, svojega Boga, i posvetiti mu ga da se  diže pred njim miomirisni kad, da se uvijek postavljaju kruhovi, da se prinose paljenice jutrom i večerom, subotom, na dane mlađaka  i na blagdane Jahve, Boga našega; i tako da zauvijek ostane u  Izraelu.",Croatian
"(2:4) Dom koji gradim bit će velik, jer je naš Bog najveći  među svim bozima.",Croatian
"(2:5) TÓa tko bi imao dovoljno snage da njemu  sazda Dom kad ga ni nebesa, ni nebesa nad nebesima ne mogu obuhvatiti?  I tko sam ja da mu zidam Dom, osim zato da mu se kad diže pred  lice?",Croatian
"(2:6) Pošalji mi čovjeka vična obradi zlata, srebra, tuča, željeza, grimiza, karmezina i ljubičastog baršuna, i vična umjetnosti  rezbarstva: radit će s rukotvorcima kod mene u Judi i u Jeruzalemu, s onima što mi ih ostavi moj otac David.",Croatian
"(2:7) Pošalji mi iz Libanona  cedrovine, čempresovine i sandalovine, jer znam da tvoje sluge  umiju sjeći libanonska stabla. Moje će sluge raditi s tvojima.",Croatian
"(2:8) Morat će mi pripraviti mnogo drva, jer će kuća što je mislim  graditi biti velika i veličanstvena.",Croatian
"(2:9) Drvosječama što će obarati  stabla dajem dvadeset tisuća kora pšenice, dvadeset tisuća kora  ječma, dvadeset tisuća bata vina i dvadeset tisuća bata ulja  za izdržavanje tvojih slugu.""",Croatian
"(2:10) Hiram, tirski kralj, odgovori pismom što ga posla Salomonu:  ""Zato što voli svoj narod, Jahve te zakraljio nad njim.""",Croatian
"(2:11) Dometnu  još i ovo: ""Neka je blagoslovljen Jahve, Bog Izraelov, koji je  stvorio nebesa i zemlju. On je kralju Davidu dao mudra, pametna  i umna sina koji će jedan dom graditi Jahvi, a drugi sebi da  iz njega kraljuje.",Croatian
"(2:12) Stoga ti šaljem čovjeka mudra, vješta  i razumna, Hurama Abija,",Croatian
"(2:13) sina jedne Danovke i oca Tirca.  Umije obrađivati zlato, srebro, tuč, željezo, kamen, drvo, grimiz, ljubičasti baršun, bÓez i karmezin, umije rezbariti svakovrsne  rezbarije i zamisliti svako djelo koje mu se povjeri. On će raditi  s tvojim umjetnicima i umjetnicima moga gospodara Davida, tvoga  oca.",Croatian
"(2:14) Neka, dakle, sada moj gospodar svojim slugama pošalje  pšenice, ječma, ulja i vina kako je obećao.",Croatian
"(2:15) A mi ćemo nasjeći  stabala s Libanona koliko ti god treba i dovest ćemo ti ih na  splavima morem u Jafu, a ti ih prevezi gore u Jeruzalem.""",Croatian
(2:16) Salomon pobroji sve strance koji se zatekoše u Izraelovoj  zemlji poslije popisa što ga bijaše proveo njegov otac David  i nađe ih sto pedeset tri tisuće i šest stotina.,Croatian
"(2:17) Od njih  odredi sedamdeset tisuća nosača, osamdeset tisuća tesara u planini, tri tisuće i šest stotina ljudi da upravljaju radom naroda.",Croatian
"Salomon tada poče graditi Dom Jahvi u Jeruzalemu, na Morijskoj  gori, ondje gdje je njegov otac David imao viđenje. To je mjesto  koje je pripravio David, gumno Jebusejca Ornana.",Croatian
Salomon otpoče  gradnju drugoga mjeseca četvrte godine svojega vladanja.,Croatian
Ovo su temelji koje je Salomon postavio za gradnju Doma  Božjega: šezdeset lakata u duljinu - po staroj mjeri lakta -  a u širinu dvadeset lakata.,Croatian
"Trijem, koji je bio pred Domom, imao je, po širini ovoga potonjega, u dužinu dvadeset lakata, a visok je bio sto i dvadeset lakata. Obložio ga je iznutra  čistim zlatom.",Croatian
"Veliku je dvoranu obložio čempresovinom, koju  je prekrio čistim zlatom i postavio palme i cvjetne vijence.",Croatian
Optočio je potom Dvoranu blistavim draguljima; zlato je bilo  zlato parvajimsko.,Croatian
"Prekrio je njime Dvoranu: grede, pragove, zidove i vratna krila te izrezao kerubine po zidovima.",Croatian
"Potom sazda dvoranu Svetinje nad svetinjama. Bila je,  prema hramskoj širini, dvadeset lakata duga i dvadeset lakata  široka i obloži je sa šest stotina talenata suhog zlata.",Croatian
Za  čavle je dao na mjeru pedeset zlatnih šekela. I gornje je odaje  obložio zlatom.,Croatian
"U dvorani Svetinje nad svetinjama napravi  dva kerubina, liveno djelo. I njih obloži zlatom.",Croatian
"Krila kerubina  bila su dvadeset lakata duga: jedno krilo od pet lakata dodirivaše  hramski zid, a drugo od pet lakata doticaše krilo drugoga kerubina.",Croatian
"Tako je i krilo drugoga kerubina, od pet lakata, dodirivalo  hramski zid, a drugo mu se krilo, od pet lakata, spajalo s krilom  drugoga kerubina.",Croatian
"Raširena, krila kerubina imala su dvadeset  lakata. Stajali su kerubini uspravno, lic-a okrenutih Dvorani.",Croatian
"Napravi zastor od ljubičastog baršuna, od grimiza, karmezina  i bÓeza te na njemu izveze kerubine.",Croatian
"Pred Dvoranom napravi  dva stupa dugačka trideset i pet lakata, a glavice im na vrhu  pet lakata.",Croatian
U Debiru on splete vijence te ih postavi navrh  stupova i napravi sto mogranja koje postavi među vijence.,Croatian
"Postavi  stupove pred Hekal, jedan zdesna, drugi slijeva, te nazva Jakin  onaj zdesna, a Boaz onaj slijeva.",Croatian
"Napravi tučani žrtvenik dugačak dvadeset lakata, širok dvadeset  i visok deset.",Croatian
"Tada od rastaljene kovine izli more koje je  od ruba do ruba mjerilo deset lakata; bilo je okruglo uokolo, pet lakata visoko, a u opsegu, mjereno vrpcom, imalo je trideset  lakata.",Croatian
"Pod njim bijahu likovi volovski što ga opasivahu uokrug.  Po deset ih je bilo na jednom laktu te okruživahu more uokolo;  dva je reda bilo tih volova, salivenih s morem.",Croatian
"More je počivalo  na dvanaest volova; tri su gledala na sjever, tri na zapad, tri  na jug, tri na istok: more je stajalo na njima i svi su stražnjim  dijelom bili okrenuti unutra.",Croatian
"Bilo je debelo pedalj, rub mu  kao rub u čaše, kao cvijet, a moglo je primiti tri tisuće bata.",Croatian
"Napravi deset umivaonika i postavi ih pet zdesna, pet slijeva  da se u njima pere; u njima su prali što je trebalo za paljenice;  more je bilo namijenjeno svećenicima da se umivaju u njemu.",Croatian
"Napravi  deset zlatnih svijećnjaka prema propisu i stavi ih u Hekal, pet  s desne strane, pet s lijeve.",Croatian
"Onda napravi deset stolova i  postavi ih u Hekalu, pet zdesna, a pet slijeva. Napravi stotinu  zlatnih kotlića.",Croatian
Onda načini trijem svećenički veliko dvorište  s vratima koja prevuče tučem.,Croatian
More stavi s desne strane prema  jugoistoku.,Croatian
"Huram načini lonce, lopate i kotliće. Dovrši  sav posao što ga je obavljao kralju Salomonu za Dom Božji:",Croatian
dva stupa; dvije glavice što su bile navrh stupova; dva  opleta da prekriju dvije glavice što bijahu navrh stupova;,Croatian
četiri  stotine mogranja za oba opleta; dva reda mogranja za svaki oplet  da prekriju dvije glavice navrh stupova;,Croatian
deset podnožja i  deset umivaonika na podnožjima;,Croatian
jedno more i dvanaest volova pod njim;,Croatian
"lonce, lopate, viljuške i sav pribor za njih napravi  od tuča Huram Abi kralju Salomonu za Dom Jahvin.",Croatian
"Kralj odredi  da ih saliju u Jordanskoj ravnici, kod gaza Adame, između Sukota  i Serede.",Croatian
Salomon napravi tako mnogo tih predmeta da se nije  mogla izmjeriti težina tuča.,Croatian
"Onda napravi sve predmete namijenjene  Domu Božjemu: zlatni žrtvenik i stolove na kojima bjehu prineseni  kruhovi,",Croatian
"zlatne svijećnjake sa svjetiljkama od čistoga zlata  što su se, po propisu, trebale paliti pred Debirom;",Croatian
"cvjetove, svjetiljke i usekače od zlata; bilo je to čisto zlato;",Croatian
"nožice, kotliće, mašice i kadionice od čistoga zlata; ulaz u Dom, nutarnja  vrata - Svetinje nad svetinjama - i vrata Doma - Hekala - bila  su zlatna.",Croatian
"Tako bi priveden kraju posao što ga Salomon obavi za Dom Jahvin.  Salomon unese sve svete darove oca svoga Davida - srebro, zlato  i sve posuđe - i stavi ih u riznicu Božjega Doma.",Croatian
"Tada Salomon sazva u Jeruzalem sve Izraelove starješine, knezove plemenske i glavare obiteljske, da se prenese Kovčeg  saveza Jahvina iz Davidova grada, to jest sa Siona.",Croatian
Svi se  ljudi Izraelovi sabraše pred kraljem na blagdan što je u sedmom  mjesecu.,Croatian
"Kad se sastadoše sve Izraelove starješine, leviti  ponesoše Kovčeg",Croatian
i Šator sastanka sa svim posvećenim priborom  što bješe u Šatoru; svećenici ih i leviti prenesoše.,Croatian
Potom kralj Salomon i sva izraelska zajednica što se sabra  k njemu žrtvovaše pred Kovčegom toliko ovaca i goveda da se ne  mogahu ni prebrojiti ni procijeniti.,Croatian
"Svećenici donesoše Kovčeg  saveza Jahvina na njegovo mjesto, u Debir Doma, to jest u Svetinju  nad svetinjama, pod krila kerubinÄa.",Croatian
Kerubini su imali raširena  krila nad mjestom gdje stajaše Kovčeg i zaklanjahu Kovčeg i njegove  motke.,Croatian
"Motke su bile tako dugačke da su im se krajevi vidjeli  iz Svetišta nasuprot Debiru, ali se nisu vidjele izvana i ondje  stoje do dana današnjega.",Croatian
"U Kovčegu nije bilo ništa, osim  dviju ploča koje metnu Mojsije na Horebu, gdje Jahve sklopi Savez  s Izraelcima pošto iziđoše iz Egipta.",Croatian
"Svi svećenici izađoše iz Svetišta, jer su se svi nazočni  svećenici posvetili bez obzira na redove.",Croatian
"Svi levitski pjevači, Asaf, Heman, Jedutun sa sinovima i braćom, stajahu obučeni u  bÓez, s cimbalima, harfama i citrama, istočno od žrtvenika, a  s njima sto i dvadeset svećenika koji su trubili u trube.",Croatian
"I  dok su trubili i pjevali složno kao jedan i jednoglasno hvalili  i slavili Jahvu, podižući glas uz trube, cimbale i druga glazbala, hvaleći Jahvu ""jer je dobar i jer je vječna njegova ljubav"", oblak ispuni Dom Jahvin.",Croatian
Svećenici ne mogoše od oblaka nastaviti  službe: slava Jahvina ispuni Božji dom!,Croatian
"Tada reče Salomon: ""Jahve odluči prebivati u tmastu oblaku,",Croatian
"a ja ti sagradih uzvišen Dom da u njemu prebivaš zauvijek.""",Croatian
"I, okrenuvši se, kralj blagoslovi sav izraelski zbor,  a sav je izraelski zbor stajao.",Croatian
"Reče on: ""Neka je blagoslovljen Jahve, Bog Izraelov, koji svojom rukom  ispuni obećanje što ga na svoja usta dade ocu mome Davidu, rekavši:",Croatian
"'Od dana kad izvedoh svoj narod iz egipatske zemlje nisam  izabrao grada ni iz kojeg Izraelova plemena da se u njemu sagradi  Dom gdje bi prebivalo moje Ime, niti sam izabrao ikoga da vlada  nad mojim narodom izraelskim.",Croatian
Ali sam izabrao Jeruzalem da  u njemu obitava moje Ime i odabrao Davida da zapovijeda mojem  narodu izraelskom.',Croatian
"Otac mi David naumi podići Dom Imenu Jahve, Boga Izraelova,",Croatian
"ali mu Jahve reče: 'Naumio si podići Dom Imenu mojem, i dobro  učini,",Croatian
"ali nećeš ti podići toga Doma, nego tvoj sin koji izađe  iz tvoga krila; on će podići Dom Imenu mojem.'",Croatian
"Jahve ispuni obećanje svoje: naslijedio sam oca Davida  i sjeo na prijestolje Izraelovo, kako obeća Jahve, podigao Dom  Imenu Jahve, Boga Izraelova,",Croatian
"i namjestio Kovčeg u kojem je  Savez što ga Jahve sklopi sa sinovima Izraelovim.""",Croatian
"Tada Salomon stupi, u nazočnosti svega zbora Izraelova, pred žrtvenik Jahvin i raširi ruke.",Croatian
"Salomon je, naime, bio  napravio tučano podnožje, dugo pet lakata i široko pet lakata, a visoko tri lakta, i stavio ga nasred predvorja; stavši na  nj, kleknuo je pred svim zborom Izraelovim i, raširivši ruke  k nebu,",Croatian
"rekao: ""Jahve, Bože Izraelov! Nijedan ti bog nije sličan ni na nebesima  ni na zemlji, tebi koji držiš Savez i ljubav svojim slugama što  kroče pred tobom sa svim svojim srcem.",Croatian
"Sluzi svome Davidu, mojem ocu, ispunio si što si mu obećao. Što si obećao na svoja  usta, ispunio si svojom rukom upravo danas.",Croatian
"Jahve, Bože Izraelov, sada ispuni svome sluzi, ocu mome Davidu, što si mu obećao kad  si rekao: 'Neće ti preda mnom nestati nasljednika koji bi sjedio  na izraelskom prijestolju, samo ako tvoji sinovi budu čuvali  svoje putove hodeći po mojem zakonu kako si ti hodio preda mnom.'",Croatian
"Jahve, Bože Izraelov, neka se sada dakle ispuni obećanje  koje si dao svome sluzi Davidu!",Croatian
"Ali zar će Bog doista boraviti  s ljudima na zemlji? TÓa nebesa ni nebesa nad nebesima ne mogu  ga obuhvatiti, a kamoli ovaj Dom što sam ga sagradio!",Croatian
"Pomno  počuj molitvu i vapaj svoga sluge, Jahve, Bože moj, te usliši  prošnju i molitvu što je tvoj sluga k tebi upućuje!",Croatian
"Neka  tvoje oči obdan i obnoć budu otvorene nad ovim Domom, nad ovim  mjestom za koje reče da ćeš u nj smjestiti svoje Ime. Usliši  molitvu koju će sluga tvoj izmoliti na ovome mjestu.",Croatian
"I usliši molitvu sluge svoga i naroda svojega izraelskog  koju bude upravljao prema ovome mjestu. Usliši s mjesta gdje  prebivaš, s nebesa, usliši i oprosti!",Croatian
"Ako tko zgriješi protiv bližnjega i bude mu naređeno  da se zakune i zakletva dođe pred tvoj žrtvenik u ovom Domu,",Croatian
"ti je čuj s neba, postupaj i sudi svojim slugama, osudi krivca  okrećući njegova nedjela na njegovu glavu, a nevina oslobodi  postupajući s njime po nevinosti njegovoj.",Croatian
"Ako narod tvoj poraze neprijatelji jer se ogriješio o  tebe, ali se ipak k tebi obrati i proslavi Ime tvoje i u ovom  se Domu pomoli i zavapije k tebi,",Croatian
"onda ti čuj to s neba,  oprosti grijehe svojem narodu izraelskom i dovedi ga natrag u  zemlju koju si dao njima i njihovim očevima.",Croatian
"Ako se zatvori nebo i ne padne kiša jer su se ogriješili  o tebe, pa ti se pomole na ovom mjestu i proslave Ime tvoje i  obrate se od svojega grijeha kad ih ti poniziš,",Croatian
"tada čuj  s neba i oprosti grijeh svojim slugama i svojem izraelskom narodu, pokazujući mu valjan put kojim će ići, i pusti kišu na zemlju  koju si narodu svojem dao u baštinu.",Croatian
"Kad u zemlji zavlada glad, kuga, snijet i rđa, kad navale  skakavci i gusjenice, kad neprijatelj ovoga naroda pritisne koja  od njegovih vrata ili kad udari kakva druga nevolja ili boleština,",Croatian
"počuj svaku molitvu, svaki vapaj od kojega god čovjeka ili  od cijeloga tvoga naroda izraelskog; ako svaki osjeti bol u srcu  i raširi ruke k ovom Domu,",Croatian
"usliši im molitvu i vapaj njihov  u nebu gdje boraviš i oprosti i daj svakomu po njegovim putovima, jer ti poznaješ srce njegovo; jer ti jedini prozireš srca ljudi",Croatian
da te se boje idući tvojim putovima dokle god žive na zemlji  što je ti dade našim očevima.,Croatian
"Pa i tuđinca, koji nije od tvojega naroda izraelskog, nego je stigao iz daleke zemlje radi veličine tvoga Imena i  radi tvoje snažne ruke i podignute mišice, ako dođe i pomoli  se u ovom Domu,",Croatian
"usliši s neba, gdje prebivaš, usliši sve  vapaje njegove da bi svi zemaljski narodi upoznali Ime tvoje  i bojali te se kao narod tvoj izraelski i da znaju da je tvoje  Ime prizvano nad ovaj Dom koji sam sagradio.",Croatian
"Kad narod tvoj krene na neprijatelja putem kojim ga ti  uputiš i pomoli se tebi, okrenut gradu što si ga izabrao i prema  Domu koji sam podigao tvome Imenu,",Croatian
usliši mu s neba molitvu  i prošnju i učini mu pravdu.,Croatian
"Kad ti sagriješe, jer nema čovjeka koji ne griješi, a  ti ih, rasrdiv se na njih, predaš neprijateljima da ih zarobe  i odvedu kao roblje u daleku ili blizu zemlju,",Croatian
pa ako se  pokaju srcem u zemlji u koju budu dovedeni te se obrate i počnu  te moliti za milost u zemlji svojih osvajača govoreći: 'Zgriješili  smo',Croatian
"i tako se obrate tebi svim srcem i svom dušom u zemlji  svoga ropstva u koju budu dovedeni kao roblje, i pomole se okrenuti  k zemlji što je ti dade njihovim očevima i prema gradu koji si  odabrao i prema Domu što sam ga podigao tvom Imenu,",Croatian
"usliši  s neba, gdje prebivaš, njihovu molbu i njihove prošnje, učini  im pravdu i oprosti svome narodu što ti je zgriješio.",Croatian
"Sada, Bože moj, neka tvoje oči budu otvorene i tvoje  uši pažljive na molitve na ovom mjestu!",Croatian
"Pa sada ustani, o  Bože Jahve, pođi k svojem počivalištu, ti i Kovčeg tvoje snage;  neka se obuku u spasenje tvoji svećenici, o Bože Jahve, i vjerni  tvoji neka se raduju u sreći!",Croatian
"Bože Jahve, ne odvrati lica od svog pomazanika, spomeni  se milostÄi što ih dade sluzi svome Davidu!""",Croatian
"Kad Salomon dovrši molitvu, spusti se oganj s neba i spali  paljenicu i klanice i slava Jahvina ispuni Dom.",Croatian
"Svećenici  ne mogoše ući, jer slava Jahvina bješe ispunila Dom Jahvin.",Croatian
"Svi  sinovi Izraelovi, videći gdje se oganj sa slavom Jahvinom spustio  na Dom, padoše ničice k zemlji do kamenog poda; pokloniv se,  počeše slaviti Jahvu ""jer je dobar i jer je vječna njegova ljubav"".",Croatian
Potom kralj i čitav narod stadoše žrtvovati žrtve pred Jahvom.,Croatian
"Kralj Salomon prinese za žrtvu dvadeset i dvije tisuće goveda, sto i dvadeset tisuća ovaca; i tako posvetiše Dom Jahvin i kralj  i sav narod.",Croatian
"Dok su svećenici stajali na dužnostima, leviti  su na glazbalima za Jahvine pjesme, što ih učini kralj David, slavili Jahvu ""jer je vječna njegova ljubav"". Time je David  preko njihovih ruku hvalio Jahvu. Pred njima su svećenici trubili  u trube, dok su Izraelci stajali.",Croatian
"Salomon je posvetio i sredinu predvorja koje je pred Jahvinim  Domom, jer je ondje prinio paljenice i pretilinu od pričesnica, jer na tučani žrtvenik koji bijaše napravio Salomon nisu mogle  stati paljenice ni prinosi ni pretilina.",Croatian
"U to je doba Salomon  svetkovao blagdan sedam dana i sav Izrael s njime, vrlo velik  zbor, od Ulaza u Hamat pa do Egipatskoga potoka.",Croatian
"A osmoga  su dana svetkovali svečani zbor, jer su posvetu žrtveniku svetkovali  sedam dana i blagdan sedam dana.",Croatian
Dvadeset trećega dana sedmoga  mjeseca posla ljude k njihovim šatorima i odoše vesela i zadovoljna  srca zbog dobra koje je Jahve učinio Davidu i Salomonu i svem  narodu izraelskom.,Croatian
Tako je Salomon dovršio Dom Jahvin i kraljevski dvor  i izveo sve što god bješe zasnovano da izvrši u Domu Jahvinu  i u svojem dvoru.,Croatian
"Potom se Jahve ukaza Salomonu noću i reče  mu: ""Uslišao sam tvoju molitvu i izabrao to mjesto da mi bude  Dom žrtve.",Croatian
"Ako zatvorim nebo da ne bude dažda, ili zapovjedim  skakavcima da popasu zemlju, ili pustim kugu na svoj narod,",Croatian
"i  ponizi se moj narod na koji je prizvano Ime moje i pomoli se  i potraži lice moje i okani se zlih putova, ja ću ga tada uslišati  s neba i oprostiti mu grijeh i izliječit ću mu zemlju.",Croatian
Moje  će oči biti otvorene i moje uši pažljive na molitvu s ovoga mjesta.,Croatian
"Sada sam, dakle, izabrao i posvetio ovaj Dom da ovdje bude  Ime moje zauvijek i ovdje će sve dane biti moje oči i moje srce.",Croatian
"A ti, budeš li išao preda mnom kako ti je išao otac David, vršeći sve što sam ti zapovjedio i držeći se mojih uredaba i  zakona,",Croatian
uzdržat ću tvoje kraljevsko prijestolje kako sam  obećao tvome ocu Davidu govoreći: 'Neće ti ponestati nasljednika  koji bi vladao u Izraelu.',Croatian
"Ali ako me ostavite i napustite  uredbe i zapovijedi koje sam vam dao te otiđete i počnete služiti  tuđim bogovima i klanjati im se,",Croatian
istjerat ću Izraelce iz  svoje zemlje koju sam im dao i odbacit ću od sebe ovaj Dom koji  sam posvetio svojem Imenu i učinit ću od njega priču i sramotu  među svim narodima.,Croatian
Tko god prođe mimo ovaj Dom koji bijaše  preslavan zaprepastit će se od užasa i pitati: 'Zašto je Jahve  tako učinio s ovom zemljom i s ovim Domom?',Croatian
"I odgovorit će  mu se: 'Ostavili su Jahvu, Boga svojih otaca, koji ih je izveo  iz Egipta, i okrenuli se tuđinskim bogovima, i klanjali im se, i služili im, i zato je Jahve pustio na njih sve ovo zlo.'""",Croatian
"A kad je prošlo dvadeset godina, za koliko je vremena Salomon  podigao Jahvin Dom i svoj dvor,",Croatian
"posagradio je Salomon gradove, koje je dao Salomonu Hiram, i naselio ondje Izraelove sinove.",Croatian
Potom otiđe Salomon na Sopski Hamat i osvoji ga.,Croatian
Sagradi  Tadmor u pustinji i svakojaka mjesta za skladišta u Hamatu.,Croatian
"Sagradi  i Gornji Bet Horon i Donji Bet Horon, tvrde gradove sa zidovima, vratima i prijevornicama;",Croatian
"i Baalat, i sve gradove u kojima  je imao skladišta, sve gradove za bojna kola i gradove za konjanike  i što je god Salomon zaželio da gradi u Jeruzalemu i na Libanonu  i po svoj zemlji svojega kraljevstva.",Croatian
"Svim preostalim Hetitima, Amorejcima, Perižanima, Hivijcima  i Jebusejcima, koji nisu bili Izraelci,",Croatian
sinovima njihovim  koji ostadoše iza njih u zemlji i koje Izraelci nisu zatrli -  Salomon nametnu tlaku do današnjega dana.,Croatian
"Sinove Izraelove  nije Salomon pretvarao u robove za posao, nego su bili vojnici, zapovjednici njegovih štitonoša i zapovjednici bojnih kola i  konjice.",Croatian
"Bili su poglavari nad upravnicima, kojih je kralj  Salomon imao dvjesta i pedeset, i upravljali su narodom.",Croatian
"Salomon preseli i faraonovu kćer iz Davidova grada u  kuću koju joj bijaše sagradio, jer je mislio: ""Neće moja žena  živjeti u dvoru izraelskoga kralja Davida, jer je svet otkako  je u nj došao Kovčeg Jahvin.""",Croatian
"Tada Salomon poče prinositi paljenice Jahvi na Jahvinu  žrtveniku što ga bijaše sagradio pred trijemom,",Croatian
"i to koliko  je trebalo iz dana u dan da prinese po Mojsijevoj zapovijedi, u subote, i na mlađake, i na blagdane tri puta u godini, na  Blagdan beskvasnih kruhova, i na Blagdan sedmica, i na Blagdan  sjenica.",Croatian
"Postavio je, po uredbi oca Davida, svećeničke redove  po njihovoj službi i levitske po njihovim dužnostima da pjevaju  hvale i da služe pred svećenicima, koliko treba iz dana u dan, i vratare po njihovim redovima na svakim vratima, jer je takva  bila zapovijed Božjega čovjeka Davida.",Croatian
"Nisu odstupili od  kraljeve zapovijedi za svećenike i levite ni u čemu, ni za riznice.",Croatian
Tako se svršio sav Salomonov posao od dana kad je bio zasnovan  Dom Jahvin pa dokle ga god nije dovršio. Tako bijaše dovršen  Dom Jahvin.,Croatian
Tada je Salomon otišao u Esjon-Geber i u Elat na morskoj  obali u zemlji edomskoj.,Croatian
A Hiram mu je poslao po slugama  lađe i mornare vične moru te su otišli sa Salomonovim slugama  u Ofir; uzeše odande četiri stotine i pedeset talenata zlata  i donesoše ih kralju Salomonu.,Croatian
"Uto kraljica od Sabe ču glas o Salomonu; hoteći iskušati Salomona  zagonetkama, dođe u Jeruzalem s mnogobrojnom pratnjom i s devama  koje su nosile miomirise, mnogo zlata i dragulja. Došavši k Salomonu, porazgovori se s njim o svemu što joj bijaše na srcu.",Croatian
Salomon  joj odgovori na sva pitanja; nije bilo Salomonu sakriveno ništa  da joj ne bi umio objasniti.,Croatian
"Kad kraljica od Sabe vidje njegovu mudrost, dvor koji  bijaše sagradio,",Croatian
"jela na njegovu stolu, odaje njegove i dvorane, otmjenost njegove posluge i njihova odijela, i njegove peharnike  i njihova odijela, i njegove paljenice koje je prinosio u Jahvinu  domu, zastade joj dah.",Croatian
"Tada reče kralju: ""Istina je bila što sam u svojoj zemlji čula o tebi i o tvojoj  mudrosti.",Croatian
"Ali nisam htjela vjerovati što se pripovijeda dokle  god nisam došla i vidjela na svoje oči; i doista, ni pola mi  nije bilo rečeno o tvojoj velikoj mudrosti; nadvisio si glas  koji sam slušala.",Croatian
Blago tvojim ljudima i tvojim slugama koji  stoje pred tobom i slušaju tvoju mudrost!,Croatian
"Neka je blagoslovljen  Jahve, tvoj Bog, komu si tako omilio da te postavio na svoje  prijestolje da kraljuješ umjesto Jahve, svojega Boga, jer Bog  tvoj ljubi Izraela da bi ga održao dovijeka; i zato je postavio  tebe za kralja da činiš pravo i pravicu.""",Croatian
Dala je tada kralju sto i dvadeset zlatnih talenata i  mnogo miomirisa i dragulja. Nikad više nije bilo takvih miomirisa  kakve je kraljica od Sabe dala kralju Salomonu.,Croatian
"Hiramove  sluge, koje su sa Salomonovim slugama donosile zlata iz Ofira, dovezle su također sandalovine i dragulja.",Croatian
Kralj je napravio i citre i harfe za pjevače: nikad se  prije nisu vidjele takve stvari u zemlji judejskoj.,Croatian
"Kralj Salomon dade kraljici od Sabe što je zaželjela  i zatražila, izuzev ono što je sama donijela kralju. Potom ona  krenu i sa slugama ode u svoju zemlju.",Croatian
"Zlato što je dolazilo Salomonu svake godine bilo je teško  šest stotina šezdeset i šest zlatnih talenata,",Croatian
osim onoga  što je dolazilo od trgovaca i putujućih prodavača. I svi su arapski  kraljevi i zemaljski upravitelji Salomonu donosili zlato i srebro.,Croatian
Kralj Salomon načini dvjesta štitova od kovanoga zlata; za  svaki je štit upotrijebio šest stotina šekela kovanoga zlata;,Croatian
i načini trista štitića od kovanoga zlata; za svaki je štitić  utrošio trista zlatnih šekela. Kralj ih je pohranio u kuću zvanu  Libanonska šuma.,Croatian
Kralj je napravio i veliko prijestolje od bjelokosti  i obložio ga čistim zlatom.,Croatian
"Prijestolje je imalo šest stepenica  i zlatno podnožje sastavljeno s prijestoljem, i ručice s obiju  strana prijestolja, a kraj ručica stajala dva lava.",Croatian
Dvanaest  je lavova stajalo s obiju strana onih šest stepenica. Takvo što  nije bilo izrađeno ni u jednom kraljevstvu.,Croatian
Sve posude iz kojih je pio kralj Salomon bijahu zlatne  i sve posuđe u kući zvanoj Libanonska šuma bijaše od suhoga zlata;  srebro se smatralo bezvrijednim u Salomonovo vrijeme.,Croatian
"Kraljeve  su lađe išle u Taršiš s Hiramovim slugama; svake treće godine  vraćale su se i dolazile taršiške lađe donoseći zlato i srebro, slonovu kost, majmune i paune.",Croatian
Tako je kralj Salomon natkrilio sve zemaljske kraljeve  bogatstvom i mudrošću.,Croatian
Svi su zemaljski kraljevi željeli  vidjeti Salomona i čuti mudrost koju mu je Bog ulio u srce.,Croatian
"Svatko  mu je donosio dar, srebrno i zlatno posuđe, haljine, oružje i  miomirise, konje i mazge, iz godine u godinu.",Croatian
"Salomon je imao četiri tisuće konjskih jasala i bojnih  kola i dvanaest tisuća konjanika, koje je rasporedio po gradovima  bojnih kola i kod kralja u Jeruzalemu.",Croatian
Vladao je nad svim kraljevima od Rijeke do zemlje filistejske  i do egipatske međe.,Croatian
"Kralj je učinio da u Jeruzalemu bude  srebra kao kamenja, a cedrova kao divljih smokava što rastu u  Judejskoj nizini.",Croatian
Salomon je uvozio konje iz Musrija i iz  svih zemalja.,Croatian
"Ostala djela Salomonova, od prvih do posljednjih, zapisana  su u povijesti proroka Natana, u proročkoj knjizi Šilonjanina  Ahije i u proročkoj besjedi vidioca Adona o Nebatovu sinu Jeroboamu.",Croatian
Salomon je vladao u Jeruzalemu nad svim Izraelom četrdeset  godina.,Croatian
"Potom je počinuo kod otaca i sahranili su ga u gradu  oca mu Davida, a na njegovo se mjesto zakraljio sin mu Roboam.",Croatian
"Tada Roboam ode u Šekem, jer su u Šekem došli svi Izraelci  da ga zakralje.",Croatian
"Čim to ču Nebatov sin Jeroboam - koji je bio  u Egiptu kamo bijaše pobjegao pred kraljem Salomonom - vrati  se iz Egipta,",Croatian
"jer bijahu poslali po nj i dozvali ga. Kad dođoše  Jeroboam i sav zbor Izraelov, rekoše Roboamu:",Croatian
"""Tvoj nam je  otac nametnuo težak jaram, ti nam sada olakšaj tešku službu svoga  oca i teški jaram koji metnu na nas, pa ćemo ti služiti.""",Croatian
"On  im odgovori: ""Za tri dana dođite opet k meni."" I narod ode.",Croatian
"Tada se kralj Roboam posavjetova sa starcima koji su služili  njegovu ocu Salomonu dok je bio živ i upita ih: ""Što savjetujete  da odgovorim ovome narodu?""",Croatian
"A oni mu odgovoriše: ""Ako udovoljiš  tim ljudima, budeš im blagonaklon i odgovoriš im lijepim riječima, oni će ti uvijek biti sluge.""",Croatian
Ali on odbaci savjet što mu  ga dadoše starci i posavjetova se s mladićima koji su odrasli  s njim i bili mu u službi.,Croatian
"Upita ih: ""Što savjetujete da odgovorim  ovomu narodu koji mi reče: 'Olakšaj jaram što nam ga nametnu  tvoj otac!'""",Croatian
"Odgovoriše mu mladići koji bijahu s njim odrasli: ""Narodu  koji ti je rekao 'Tvoj nam je otac nametnuo jaram, a ti nam ga  olakšaj', odvrati ovako: 'Moj je mali prst deblji od bedara moga  oca!",Croatian
"Dakle, moj vam je otac nametnuo težak jaram, a ja ću  još otežati vaš jaram; moj vas je otac šibao bičevima, a ja ću  vas šibati bičevima sa željeznim štipavcima.'""",Croatian
"Trećega dana dođe Jeroboam i sav narod k Roboamu, jer  im kralj bijaše naredio: ""Vratite se k meni trećega dana.""",Croatian
"Kralj  im oštro odgovori; odbacivši savjet starijih,",Croatian
"odvrati po  savjetu mladih: ""Moj je otac otežao vaš jaram, a ja ću još dometnuti  na nj; moj vas je otac šibao bičevima, a ja ću vas šibati bičevima  sa željeznim štipavcima.""",Croatian
"Kralj, dakle, ne htjede poslušati  naroda, jer tako upriliči Bog da se ispuni riječ što je preko  Šilonjanina Ahije kaza Nabatovu sinu Jeroboamu.",Croatian
"Kad Izraelci vidješe gdje se kralj oglušio, odgovori  mu narod: ""Kakav dio mi imamo s Davidom? Mi nemamo baštine s Jišajevim sinom! U šatore, Izraele! Sad se, Davide, brini za svoj dom!"" I sav Izrael ode pod svoje šatore.",Croatian
Roboam zavlada samo nad Izraelovim sinovima koji su živjeli  po judejskim gradovima.,Croatian
"Potom kralj Roboam posla Adorama, nadstojnika za tlaku, ali ga Izraelci kamenovaše i on umrije;  a kralj se Roboam brže-bolje pope na kola te pobježe u Jeruzalem.",Croatian
Tako se Izrael odijelio od doma Davidova sve do danas.,Croatian
"Došavši u Jeruzalem, skupi sav dom Judin i Benjaminov, sto  i osamdeset tisuća vrsnih ratnika, da udare na Izraela i da Roboamu  vrate kraljevstvo.",Croatian
Ali dođe Jahvina riječ Božjem čovjeku Šemaji:,Croatian
"""Kaži Salomonovu sinu Roboamu, judejskomu kralju, i svim  Izraelcima u Judinu i Benjaminovu plemenu:",Croatian
"Ovako veli Jahve:  'Ne idite se tući s braćom! Neka se svatko vrati svojoj kući, jer je ovo poteklo od mene.'"" I oni poslušaše riječ Jahvinu, vratiše se i ne udariše na  Jeroboama.",Croatian
"Roboam, stolujući u Jeruzalemu, poče dizati tvrde gradove  po Judeji.",Croatian
"Tako je sagradio Betlehem, Etam, Tekou,",Croatian
"Bet  Sur, Sokon, Adulam,",Croatian
"Gat, Maresu, Zif,",Croatian
"Adorajim, Lakiš,  Azeku,",Croatian
"Soru, Ajalon i Hebron, tvrde gradove u Judinu i Benjaminovu  plemenu.",Croatian
"Utvrdivši gradove, postavi im zapovjednike i dovuče  zalihe hrane, ulja i vina;",Croatian
u svaki pojedini grad stavi štitova  i kopalja i utvrdi ih vrlo jako. Tako je on imao Judino i Benjaminovo  pleme.,Croatian
"Svećenici i leviti, koji su bili po svem Izraelu, pristupiše  k njemu iz svih krajeva.",Croatian
"Leviti ostaviše pašnjake i posjed  te otiđoše u Judeju i Jeruzalem, jer ih je bio odbacio Jeroboam  i njegovi sinovi da ne obavljaju svećeničku službu Jahvi,",Croatian
"a  postavio je svećenike za uzvišice, za jarce i za telad koju je  napravio.",Croatian
"Za njima su iz svih izraelskih plemena dolazili  u Jeruzalem da žrtvuju Jahvi, Bogu svojih otaca, oni koji su  srcem tražili Jahvu, Boga Izraelova.",Croatian
"Tako su utvrdili judejsko  kraljevstvo i osokolili Salomonova sina Roboama za tri godine, jer su tri godine živjeli poput Davida i Salomona.",Croatian
"Roboam je sebi uzeo za žemu Mahalatu, kćer Davidova sina  Jerimota, i Abihajilu, kćer Jišajeva sina Eliaba,",Croatian
"koja mu  rodi sinove: Jeuša, Šemarju i Zahama.",Croatian
"A poslije nje oženio  se Abšalomovom kćerju Maakom, koja mu rodi Abiju, Etaja, Zizu  i Šelomita.",Croatian
"Roboam je ljubio Abšalomovu kćer Maaku više od  svih svojih žena i inoča, iako je uzeo osamnaest žena i šezdeset  inoča i rodio dvadeset i osam sinova i šezdeset kćeri.",Croatian
"I  Roboam postavi Maakina sina Abiju za poglavara i kneza nad njegovom  braćom, jer ga je naumio postaviti za kralja.",Croatian
"I, mudro radeći, razmjesti sinove po svim judejskim i Benjaminovim krajevima, po svim tvrdim gradovima, davši im hrane izobila i poženivši  ih sa mnogo žena.",Croatian
"Kad je Roboam utvrdio kraljevstvo i ojačao, napustio je Jahvin  zakon i on i sav Izrael s njim.",Croatian
"Ali pete godine Roboamova  kraljevanja navali egipatski kralj Šišak na Jeruzalem, koji se  bijaše iznevjerio Jahvi.",Croatian
"Došao je sa tisuću i dvjesta bojnih  kola i sa šezdeset tisuća konjanika, a narodu koji je došao s  njim iz Egipta - Libijcima, Sukijcima i Etiopljanima - nije bilo  broja.",Croatian
"Osvojivši tvrde judejske gradove, dopro je do Jeruzalema.",Croatian
"Tada dođe prorok Šemaja k Roboamu i judejskim knezovima, koji  se bijahu skupili u Jeruzalemu bježeći od Šišaka, i reče im:  ""Ovako veli Jahve: 'Vi ste ostavili mene, pa i ja ostavljam vas  u ruke Šišaku.'""",Croatian
"Tada se poniziše izraelski knezovi i kralj  i rekoše: ""Pravedan je Jahve!""",Croatian
"Kad ih Jahve vidje gdje se  poniziše, dođe njegova riječ Šemaji: ""Ponizili su se; neću ih  uništiti, nego ću im uskoro dati spasenje te se moja srdžba neće  oboriti na Jeruzalem preko Šišaka.",Croatian
"Bit će mu sluge, da vide  što znači služiti meni, a što zemaljskim kraljevstvima.""",Croatian
"Tako egipatski kralj Šišak navali na Jeruzalem, opljačka  blago iz Doma Jahvina i riznicu kraljeva dvora; sve je uzeo;  uze i zlatne štitove što ih bijaše napravio Salomon.",Croatian
Namjesto  njih kralj Roboam napravi tučane štitove i povjeri ih zapovjednicima  straže koja je čuvala vrata kraljevskoga dvora.,Croatian
"Kad je god  kralj išao u Dom Jahvin, stražari su ih uzimali, a poslije ih  vraćali u stražaru.",Croatian
"Kad se, dakle, ponizio, odvratio se od njega Jahvin gnjev  te ga nije sasvim uništio, jer i u Judeji bijaše dobra.",Croatian
"Potom  se kralj Roboam utvrdi u Jeruzalemu i stade kraljevati. Roboamu  je bila četrdeset i jedna godina kad se zakraljio, a sedamnaest  je godina kraljevao u Jeruzalemu, u gradu koji Jahve izabra između  svih izraelskih plemena da ondje postavi Ime svoje. Majka mu  se zvala Naama, a bila je Amonka.",Croatian
"Činio je zlo, jer nije  pregnuo srcem da traži Jahvu.",Croatian
Roboamova prva i posljednja  djela - i ratovi koji su se neprestano vodili između Roboama  i Jeroboama - zapisani su u povijesti proroka Šemaje i u plemenskom  popisu vidioca Adona.,Croatian
Potom Roboam počinu sa svojim ocima  i bi sahranjen u Davidovu gradu; na njegovo se mjesto zakraljio  sin mu Abija.,Croatian
Osamnaeste godine Jeroboamova kraljevanja zakralji se Abija  nad Judejom.,Croatian
"Tri je godine kraljevao u Jeruzalemu. Materi  mu je bilo ime Mikaja, Urielova kći iz Gabe. Tada izbi rat između  Abije i Jeroboama.",Croatian
"Abija je izašao u boj s hrabrim ratnicima, sa četiri stotine tisuća izabranih junaka; Jeroboam je svrstao  u bojni red protiv njega osam stotina tisuća ljudi, sve biranih  junaka.",Croatian
"Abija je stao na vrh Semarajimske gore u Efrajimovu gorju  i rekao: ""Čujte me, Jeroboame i sav Izraele!",Croatian
"Ne znate li da  je Jahve, Bog Izraelov, predao Davidu kraljevstvo nad Izraelom  zauvijek, njemu i njegovim sinovima, osoljenim savezom?",Croatian
"Ali  se podigao Nebatov sin Jeroboam, sluga Davidova sina Salomona, i pobunio se protiv gospodara.",Croatian
"Skupili su se oko njega ljudi  praznovi i nevaljalci i stali prkositi Salomonovu sinu Roboamu, koji je bio mlad i strašljiva srca te se nije umio hrabro braniti  od njih.",Croatian
Pa sada mislite da se možete oprijeti Jahvinu kraljevstvu  što je u ruci Davidovih sinova jer vas je veliko mnoštvo i imate  kod sebe zlatnu telad koju vam je napravio Jeroboam da vam budu  bogovi.,Croatian
"Otjerali ste Jahvine svećenike, Aronove sinove i levite, i postavili sebi svećenike kao drugi zemaljski narodi. Tko je  god došao s juncem i sa sedam ovnova, postao je svećenik vašim  ništavim bogovima.",Croatian
"Nama je Bog Jahve, nismo ga ostavili,  a svećenici koji služe Jahvi jesu Aronovi sinovi i leviti u svojem  poslu.",Croatian
"Pale Jahvi na kad paljenice svakoga jutra i svake  večeri s mirisnim kadom, postavljaju kruhove na čist stol i upaljuju  svake večeri zlatan svijećnjak sa svijećama; jer mi držimo naredbu  Jahve, svojega Boga, a vi ste ga ostavili.",Croatian
"Zato je, evo,  nama na čelu Bog i njegovi svećenici s glasnim trubama da gromko  trube protiv vas. Izraelovi sinovi, ne udarajte na Jahvu, Boga  svojih otaca, jer nećete imati sreće!""",Croatian
"Ali Jeroboam zavede zasjedu da im dođe za leđa; tako  su Judejcima bili jedni sprijeda, a zasjeda straga.",Croatian
"Kad se  Judejci obazreše, a ono, gle, boj im bješe sprijeda i otraga.  Tada zavapiše k Jahvi, a svećenici stadoše trubiti u trube.",Croatian
"Uto  Judejci snažno povikaše, a kad su počeli vikati, Bog razbi Jeroboama  i sav Izrael pred Abijom i Judejcima.",Croatian
Izraelovi sinovi pobjegoše  pred Judejcima i Bog ih predade njima u ruke.,Croatian
Abija je s  narodom učinio velik pokolj među njima te je od Izraela palo  pobijenih pet stotina tisuća izabranih ljudi.,Croatian
"Tako su sinovi  Izraelovi bili poniženi u to vrijeme, a Judini su sinovi ojačali, jer su se oslonili na Jahvu, Boga svojih otaca.",Croatian
"Abija je potjerao Jeroboama i osvojio od njega gradove  Betel sa selima, Ješanu sa selima i Efron sa selima.",Croatian
Jeroboam  se više nije oporavio za Abijina života; Jahve ga je udario tako  da je umro.,Croatian
Abija se utvrdio i uzeo sebi četrnaest žena te  je rodio dvadeset i dva sina i šesnaest kćeri.,Croatian
A ostali Abijini  doživljaji i njegovi pothvati i besjede zapisani su u tumačenju  proroka Adona.,Croatian
(13:23) Potom Abija počinu kraj svojih otaca. Sahraniše  ga u Davidovu gradu; na njegovo se mjesto zakralji sin mu Asa.  Za njegovih je dana zemlja bila mirna deset godina.,Croatian
"(14:1) Asa je činio što je dobro i pravo u očima Jahve, njegova Boga.",Croatian
"(14:2) Uklonio je tuđinske žrtvenike i uzvišice, polomio stupove  i razbio ašere.",Croatian
"(14:3) Naredio je Judejcima da traže Jahvu, Boga  svojih otaca, da se drže zakona i zapovijedi.",Croatian
"(14:4) Uklonio je iz  svih judejskih gradova uzvišice i sunčane stupove, a kraljevstvo  je bilo mirno za njegova vremena.",Croatian
"(14:5) Sagradio je tvrde gradove  u Judeji, jer je zemlja bila mirna. Nitko se nije zaratio na  nj onih godina, jer mu je Jahve dao mir.",Croatian
"(14:6) Zato je Asa rekao Judejcima: ""Da pogradimo ove gradove  i da ih opašemo zidom i kulama, vratima i prijevornicama; još  je zemlja pred nama naša, jer smo tražili Jahvu, svoga Boga;  tražili smo ga, i on nam je dao mir odasvud uokolo!"" Tako su gradili i bili sretni.",Croatian
"(14:7) Asa je imao vojske trista  tisuća ljudi između Judejaca koji su nosili štit i koplje, a  od Benjaminova plemena dvjesta i osamdeset tisuća koji su nosili  štit i zapinjali luk. Svi su bili hrabri junaci.",Croatian
(14:8) Izašao je na njih Etiopljanin Zerah sa tisuću tisuća vojnika  i tri stotine bojnih kola i došao do Mareše.,Croatian
(14:9) Asa je izašao  preda nj; svrstali su se u bojni red u Sefatskoj dolini kod Mareše.,Croatian
"(14:10) Asa zavapi k Jahvi, Bogu svome: ""O Jahve, tebi je ništa pomoći  silnome ili nejakome! Pomozi nam, o Jahve, Bože naš, jer se na  te oslanjamo i u tvoje smo ime izišli na ovo mnoštvo! Jahve,  ti si Bog naš, ne daj snažnu čovjeku protiv sebe!""",Croatian
(14:11) Jahve razbi Etiopljane pred Asom i pred Judejcima te  Etiopljani pobjegoše.,Croatian
"(14:12) Asa ih je s narodom koji bijaše s njim  potjerao sve do Gerara. Etiopljani su popadali, tako da nijedan  nije ostao živ jer ih je satro Jahve i njegove čete; i one su  odnijele vrlo velik plijen.",Croatian
"(14:13) Osvojile su sve gradove oko Gerara  jer je Jahvin strah došao na njih; oplijenile su sve te gradove, jer je u njima bilo mnogo plijena.",Croatian
(14:14) Poharale su i šatore  za stoku i zaplijenile mnoštvo sitne stoke i deva; a onda su  se vratile u Jeruzalem.,Croatian
Tada duh Božji dođe na Odedova sina Azarju.,Croatian
"On je izišao  pred Asu i rekao mu: ""Čujte me, Asa i sve Judino i Benjaminovo  pleme! Jahve je s vama jer ste vi s njime; i ako ga budete tražili, naći ćete ga; ako li ga ostavite, i on će ostaviti vas.",Croatian
Dugo  su Izraelci bili bez pravoga Boga i bez svećenika-učitelja i  bez Zakona.,Croatian
"Kad su se u nevolji obratili Jahvi, Bogu Izraelovu, i stali ga tražiti, našli su ga.",Croatian
"U ona vremena nitko nije  mogao na miru ni izlaziti ni dolaziti, jer su veliki nemiri vladali  među svim zemaljskim stanovnicima.",Croatian
"Udarao je narod na narod, grad na grad, jer ih je Jahve smeo svakojakom nevoljom.",Croatian
"Ali  vi budite hrabri i neka vam ne klonu ruke, jer ima nagrada za  vaša djela.""",Croatian
"Čuvši te riječi i proročku besjedu proroka Odeda, Asa  se ohrabri i ukloni idolske gadove iz cijele Judine i Benjaminove  zemlje i iz gradova koje je bio osvojio u Efrajimovoj gori. Obnovio  je i Jahvin žrtvenik koji je bio pred Jahvinim trijemom.",Croatian
"Onda  je skupio sve Judino i Benjaminovo pleme i došljake koji su bili  kod njih od Efrajimova, Manašeova i Šimunova plemena, jer ih  je mnogo prebjeglo k njemu od Izraelaca kad su vidjeli da je  s njim Jahve, njegov Bog.",Croatian
I skupili su se u Jeruzalemu trećega  mjeseca petnaeste godine Asina kraljevanja.,Croatian
"Onoga su dana  prinijeli Jahvi žrtve od plijena koji su dognali, sedam stotina  goveda i sedam tisuća sitne stoke.",Croatian
"Zavjetovaše se da će tražiti  Jahvu, Boga svojih otaca, svim srcem i svom dušom.",Croatian
"A tko  god ne bi tražio Jahvu, Izraelova Boga, da se pogubi, bio malen  ili velik, čovjek ili žena.",Croatian
"Zakleli su se Jahvi iza glasa  i uz gromki poklik, uz trube i rogove.",Croatian
Svi su se Judejci  radovali zbog te zakletve jer su se iz svega srca zakleli i od  sve su ga svoje volje tražili i našli ga. Jahve im je dao mir  odasvud uokolo.,Croatian
"I svoju mater Maaku ukloni kralj Asa s vlasti jer je  bila načinila gada Ašeri. Asa je sasjekao njezina gada, satro  ga i spalio u potoku Kidronu.",Croatian
Ali uzvišice nisu bile uklonjene  iz Izraela. Ipak je Asino srce bilo privrženo Jahvi svega njegova  života.,Croatian
Unio je u Dom Božji posvećene darove svoga oca i  svoje: srebro i zlato i posuđe.,Croatian
Nije bilo rata sve do trideset i pete godine Asina kraljevanja.,Croatian
Trideset i šeste godine Asina kraljevanja navali izraelski  kralj Baša na Judeju i stade utvrđivati Ramu da spriječi svako  kretanje judejskom kralju Asi.,Croatian
"Asa tada uze srebra i zlata  iz riznice Doma Jahvina i kraljevskoga dvora i posla aramejskome  kralju Ben-Hadadu, koji je stolovao u Damasku, i poruči mu:",Croatian
"""Neka  bude savez između mene i tebe i između moga i tvoga oca; evo, šaljem ti na dar srebra i zlata, hajde, raskini savez s izraelskim  kraljem Bašom da bi otišao od mene.""",Croatian
"Ben-Hadad posluša kralja Asu i posla svoje vojskovođe  na izraelske gradove te oni pokoriše Ijon, Dan, Abel Majinu i  sve Naftalijeve gradove-skladišta.",Croatian
"A kada to Baša dozna, presta  utvrđivati Ramu i obustavi posao.",Croatian
"Tada kralj Asa sazva sve  Judejce i oni odnesoše kamenje i drvo kojima je Baša utvrđivao  Ramu, pa time utvrdiše Gebu i Mispu.",Croatian
"U to vrijeme dođe vidjelac Hanani k judejskom kralju Asi  i reče mu: ""Budući da si se oslonio na aramejskoga kralja, a  nisi se oslonio na Jahvu, Boga svoga, vojska aramejskoga kralja  izmakla ti je iz ruke.",Croatian
"Nisu li Etiopljani i Libijci imali  silne čete sa vrlo mnogo bojnih kola i konjanika? Pa kad si se  oslonio na Jahvu, predao ti ih je u ruke.",Croatian
"Jer Jahve svojim  očima gleda po svoj zemlji da bi se ohrabrili oni kojima je srce  iskreno prema njemu. Ludo si u tome radio, zato će se od sada  dizati ratovi na te.""",Croatian
"Tada se Asa razgnjevi na vidioca i  baci ga u tamnicu, jer se razjario na nj. U to je vrijeme Asa  potlačio i neke iz naroda.",Croatian
"I eto, Asina djela, od prvoga do posljednjeg, zapisana  su u Knjizi o judejskim i izraelskim kraljevima.",Croatian
"Razbolio  se trideset i devete godine kraljevanja, od nogu, te mu se bolest  veoma pogoršala, ali ni u bolesti nije tražio Jahvu nego liječnike.",Croatian
Tako Asa počinu sa svojim ocima i umrije četrdeset i prve  godine svoga kraljevanja.,Croatian
"Sahranili su ga u grobnici koju  bijaše iskopao sebi u Davidovu gradu i položili ga na odar što  ga bijaše napunio miomirisima i mastima, zgotovljenima mastilačkom  vještinom, i spalili mu ih vrlo mnogo.",Croatian
Onda se na njegovo mjesto zakralji sin mu Jošafat; on pokaza  svoju silu protiv Izraela.,Croatian
"Razmjestio je vojsku po svim utvrđenim  judejskim gradovima i postavio namjesnike po judejskoj zemlji  i po Efrajimovim gradovima, koje bijaše zauzeo otac mu Asa.",Croatian
Jahve je bio s Jošafatom jer je hodio pravim putovima  svoga oca Davida i nije tražio baala.,Croatian
"Tražio je Boga svojih  otaca i hodio po njegovim zapovijedima, ne čineći kao Izraelovi  sinovi.",Croatian
"Zato je Jahve utvrdio kraljevstvo u njegovoj ruci, pa su svi Judejci davali Jošafatu danak, tako da je stekao veliko  bogatstvo i slavu.",Croatian
"Njegovo se srce hrabrilo na Jahvinim putovima, pa je uklonio još i uzvišice i ašere iz Judeje.",Croatian
"Treće godine kraljevanja posla knezove Ben-Hajila, Obadju, Zahariju, Netanela i Miheja da uče po judejskim gradovima.",Croatian
"I  s njima levite: Šemaju, Netaniju, Zebadju, Asahela, Šemiramota, Jonatana, Adoniju, Tobiju i Tob Adoniju; a s njima svećenike  Elišamu i Jorama.",Croatian
Poučavali su po Judeji noseći sa sobom Knjigu  Zakona Jahvina i obilazili sve judejske gradove učeći narod.,Croatian
"Jahvin je strah spopao sva zemaljska kraljevstva oko Judeje, tako da nisu smjela zaratiti na Jošafata.",Croatian
"Sami su mu neki  Filistejci donosili darove i novčani danak, a Arapi mu dogonili  sitnu stoku: po sedam tisuća i sedam stotina ovnova te sedam  tisuća i sedam stotina jaraca.",Croatian
Tako je Jošafat sve više napredovao  dok ne postade vrlo velik. Sazidao je u Judeji kule i gradove-skladišta.,Croatian
"Imao je mnogo zaliha u judejskim gradovima, a hrabrih  junaka u Jeruzalemu.",Croatian
Evo njihova popisa po obiteljima: od  Judina plemena tisućnici: vojvoda Adna i s njim trista tisuća  hrabrih junaka;,Croatian
do njega vojvoda Johanan i s njim dvjesta  i osamdeset tisuća;,Croatian
"za njim Zikrijev sin Amasja, koji se  spremno stavio u Jahvinu službu, a s njim dvjesta tisuća hrabrih  junaka.",Croatian
Od Benjaminova plemena: hrabri junak Eliada i s njim  dvjesta tisuća ljudi naoružanih lukom i štitom;,Croatian
za njim Jehozabad  i s njim sto i osamdeset tisuća pripravnih za boj.,Croatian
"To su oni koji su služili kralju, ne brojeći one što  ih je kralj namjestio u tvrdim gradovima po svoj Judeji.",Croatian
Jošafat je stekao veliko bogatstvo i slavu te se sprijateljio  s Ahabom.,Croatian
Poslije nekoliko godina došao je k Ahabu u Samariju.  Ahab nakla mnogo sitne stoke i goveda njemu i ljudima što su  bili s njim i nagovaraše ga da pođe na Ramot Gilead.,Croatian
"Izraelski  kralj Ahab upita judejskoga kralja Jošafata: ""Hoćeš li poći sa  mnom na Ramot Gilead?"" On odgovori: ""Ja sam kao i ti, moj je  narod kao i tvoj; s tobom ćemo u rat.""",Croatian
"Jošafat još reče kralju izraelskom: ""De, posavjetuj se  prije s Jahvom!""",Croatian
"Tada kralj izraelski sakupi proroke, njih  četiri stotine, i upita ih: ""Hoćemo li zavojštiti na Ramot Gilead  ili da se okanim toga?"" Oni odgovoriše: ""Idi, jer će ga Bog predati  kralju u ruke.""",Croatian
"Ali Jošafat upita: ""Ima li ovdje još koji  prorok Jahvin da i njega upitamo?""",Croatian
"Kralj izraelski odgovori  Jošafatu: ""Ima još jedan čovjek preko koga bismo mogli upitati  Jahvu, ali ga mrzim jer mi ne proriče dobra nego uvijek samo  zlo; to je Mihej, sin Jimlin."" Jošafat reče: ""Neka kralj ne govori  tako!""",Croatian
"Tada kralj izraelski dozva jednoga dvoranina i reče  mu: ""Brže dovedi Jimlina sina Miheja!""",Croatian
"Izraelski kralj i judejski kralj Jošafat sjedili su svaki  na svojem prijestolju, u svečanim haljinama, na gumnu pred Samarijskim  vratima, a proroci proricali pred njima.",Croatian
"Kenaanin sin Sidkija  napravi sebi željezne rogove i reče: ""Ovako veli Jahve: njima  ćeš bosti Aramejce dokle ih god ne zatreš.""",Croatian
"Tako su i svi  drugi proroci proricali govoreći: ""Idi na Ramot Gilead, uspjet  ćeš: Jahve će ga predati kralju u ruke.""",Croatian
"Glasnik koji bijaše otišao da zove Miheja reče mu: ""Evo, svi proroci složno proriču dobro kralju. Govori i ti kao jedan  od njih i proreci uspjeh!""",Croatian
"Ali Mihej odvrati: ""Živoga mi  Jahve, govorit ću ono što mi Bog kaže!""",Croatian
"Kad dođe pred kralja, upita ga kralj: ""Miheju, da pođem  u rat na Ramot Gilead ili da se okanim toga?"" On odgovori: ""Idite  i uspjet ćete, jer će vam se predati u ruke!""",Croatian
"Na to mu kralj  reče: ""Koliko ću te puta zaklinjati da mi kažeš samo istinu u  Jahvino ime?""",Croatian
"Tada Mihej odgovori: ""Sav Izrael vidim rasut po gorama kao stado bez pastira. I Jahve veli: 'Nemaju više gospodara, neka se u miru kući vrate!'""",Croatian
"Tada izraelski kralj reče Jošafatu: ""Nisam li ti rekao da mi neće proreći dobro nego zlo?""",Croatian
"A Mihej reče: ""Zato čujte riječ Jahvinu. Vidio sam Jahvu gdje sjedi na  prijestolju, a sva mu vojska nebeska stajaše zdesna i slijeva.",Croatian
"Jahve upita: 'Tko će zavesti izraelskoga kralja Ahaba da  otiđe i padne u Ramot Gileadu?' Jedan reče ovo, drugi ono.",Croatian
"Tada  uđe jedan duh, stade pred Jahvu i reče: 'Ja ću ga zavesti!' Jahve  ga upita: 'Kako?'",Croatian
On odvrati: 'Izaći ću i bit ću lažljiv  duh u ustima svih njegovih proroka.' Jahve mu reče: 'Ti ćeš ga  zavesti. I uspjet ćeš. Idi i učini tako!',Croatian
"Tako je, evo, Jahve  stavio lažljiva duha u usta tvojim prorocima; ali ti Jahve navješćuje  zlo.""",Croatian
"Tada pristupi Kenaanin sin Sidkija i udari Miheja po  obrazu pitajući: ""Zar je Jahvin duh mene napustio da bi govorio  s tobom?""",Croatian
"Mihej odvrati: ""Vidjet ćeš onoga dana kad budeš  bježao iz sobe u sobu da se sakriješ.""",Croatian
"Tada izraelski kralj  naredi: ""Uhvatite Miheja i odvedite ga gradskom zapovjedniku  Amonu i kraljeviću Joašu.",Croatian
"Recite im: 'Ovako veli kralj: Bacite  ovoga u tamnicu i držite ga na suhu kruhu i vodi dok se sretno  ne vratim.'""",Croatian
"Mihej reče: ""Ako se doista sretno vratiš, onda  nije Jahve govorio iz mene!"" i nadoda: ""Čujte, svi puci!""",Croatian
Izraelski kralj i judejski kralj Jošafat krenuše na Ramot  Gilead.,Croatian
"Izraelski kralj reče Jošafatu: ""Ja ću se preobući  i onda ući u boj, a ti ostani u svojoj odjeći!"" Preobuče se tada  izraelski kralj i oni krenuše u boj.",Croatian
"Aramejski kralj naredi  zapovjednicima bojnih kola: ""Ne udarajte ni na maloga ni na velikoga  nego jedino na izraelskoga kralja!""",Croatian
"Kad zapovjednici bojnih  kola ugledaše Jošafata, rekoše: ""To je izraelski kralj!"" I krenuše  na nj da udare. Ali Jošafat povika za pomoć te mu Jahve pomože  i odvrati ih od njega.",Croatian
"Kad zapovjednici bojnih kola vidješe  da to nije izraelski kralj, okrenuše se od njega.",Croatian
"Jedan nasumce odape i ustrijeli izraelskoga kralja između  nabora na pojasu i oklopa. Kralj reče vozaču: ""Potegni uzdu i  izvedi me iz boja jer sam ranjen.""",Croatian
"Boj je onoga dana bio  sve žešći, ali se izraelski kralj držao uspravno na bojnim kolima  prema Aramejcima sve do večeri. Umro je o zalasku sunca.",Croatian
"Kad se judejski kralj Jošafat sretno vrati kući u Jeruzalem,",Croatian
"iziđe preda nj Hananijev sin vidjelac Jehu i reče kralju  Jošafatu: ""Zar da pomažeš bezbožniku i da ljubiš Jahvine mrzitelje?  Zato i udara na te srdžba Jahvina.",Croatian
"Ipak se našlo nešto dobro  u tebe: uklonio si ašere iz zemlje i pregnuo svim srcem da tražiš  Jahvu!""",Croatian
"Od tada je Jošafat živio u Jeruzalemu, opet zalazio među  narod od Beer Šebe do Efrajimske gore i obraćao ga Jahvi, Bogu  njegovih otaca.",Croatian
"Postavi suce u zemlji u svim tvrdim judejskim  gradovima, u svakome gradu.",Croatian
"I reče im: ""Gledajte što radite, jer ne sudite u ime čovjeka nego u ime Jahve. On je s vama dok  sudite.",Croatian
"Sada, dakle, neka bude Jahvin strah nad vama; pazite  i savjesno radite, jer u Jahve, Boga našega, nema nepravde ni  osobne pristranosti, niti on prima mita.""",Croatian
"Jošafat postavi levite, svećenike i poglavare izraelskih  obitelji u Jeruzalemu da izriču Jahvine sudove i da presuđuju  u sporovima. Oni su živjeli u Jeruzalemu",Croatian
"i on im dade naputke:  ""Radite u Jahvinu strahu vjerno i iskrena srca.",Croatian
"Kakav god  spor iziđe pred vas od vaše braće što žive u gradovima: bilo  da su posrijedi krvna osveta, Zakon, zapovijedi, uredbe ili običaji, valja sve da im rastumačite, kako ne bi sagriješili Jahvi i  kako se njegova srdžba ne bi oborila na vas i na vašu braću.  Tako radite pa nećete sagriješiti.",Croatian
"I evo, svećenički će poglavar  Amarja biti nad vama u svim Jahvinim poslovima, a Jišmaelov sin  Zebadja, nadstojnik Judina doma, u svim kraljevskim poslovima.  Leviti će vam služiti kao pisari. Budite jaki, i na posao! Jahve  će biti s onim tko je dobar.""",Croatian
"Poslije toga Moabovi i Amonovi sinovi, a s njima i neki od  Meunjana, zaratiše na Jošafata.",Croatian
"Ali Jošafat dobi ovu vijest:  ""Dolazi na te veliko mnoštvo s one strane mora, iz Edoma; i eno  ga u Haseson Tamaru, to jest u En Gediju.""",Croatian
Jošafat se uplaši i stade tražiti Jahvu te oglasi post  po svoj Judeji.,Croatian
Skupili se Judejci da traže Jahvu: dolazili  iz svih judejskih gradova da ga traže.,Croatian
"Tada Jošafat ustade  u judejskom zboru u Jeruzalemu, u Domu Jahvinu, pred novim predvorjem",Croatian
"i reče: ""Jahve, Bože otaca naših, ti si Bog na nebu i vladaš nad  svim krivobožačkim kraljevstvima. U tvojoj je ruci takva sila  i jakost da se nitko ne može održati pred tobom.",Croatian
"Ti si, o  Bože naš, istjerao stanovnike ove zemlje pred svojim izraelskim  narodom i dao je zasvagda potomstvu svoga prijatelja Abrahama;",Croatian
i nastanili su se u njoj i sagradili u njoj Svetište tvojem  Imenu govoreći:,Croatian
"'Kad navali na nas kakvo zlo, osvetni mač  ili kuga, ili glad, te kad stanemo pred ovim Domom i pred tobom, jer je tvoje Ime u ovom Domu, i zavapimo k tebi iz svoje nevolje, usliši nas i spasi.'",Croatian
"Sada, evo, Amonovi i Moabovi sinovi, i oni iz Seirske  gore, preko kojih nisi dao Izraelu da prođe kad je dolazio iz  zemlje egipatske, nego ih je obišao i nije ih zatro -",Croatian
"sada, dakle, oni nama uzvraćaju zlom, došavši da nas otjeraju s baštine  koju si nam ti dao.",Croatian
"O Bože naš, zar im nećeš suditi? Jer  u nas nema sile prema tome velikom mnoštvu koje dolazi na nas  niti mi znamo što da radimo, nego su nam oči uprte u te.""",Croatian
"Svi su Judejci stajali pred Jahvom, s malom djecom, sa  ženama i sinovima.",Croatian
"Tada siđe Jahvin duh usred zbora na Jahaziela, sina Zaharije, sina Benaje, sina Jeiela, sina Matanijina - levita  od Asafovih sinova.",Croatian
"On reče: ""Pozorno slušajte, svi Judejci, Jeruzalemci i ti, kralju Jošafate! Ovako vam govori Jahve: 'Ne  bojte se i ne plašite se toga velikog mnoštva, jer ovo nije vaš  rat, nego Božji.",Croatian
"Sutra siđite na njih; oni će se penjati  uz Hasiški uspon, a vi ćete ih sresti nakraj doline prema Jeruelskoj  pustinji.",Croatian
"Ne treba da se bijete; postavite se, stojte pa  gledajte kako će vam pomoći Jahve. Oj Judo i Jeruzaleme, ne bojte  se i ne plašite se; sutra iziđite pred njih, i Jahve će biti  s vama!'""",Croatian
Tada Jošafat pade ničice na zemlju i svi Judejci i Jeruzalemci  padoše pred Jahvom da mu se poklone.,Croatian
"Potom leviti od Kehatovih  sinova i od Korahovih sinova ustadoše i počeše hvaliti na sav  glas Jahvu, Boga Izraelova.",Croatian
"Uranivši ujutro, krenuše prema pustinji Tekoi; kad su  izlazili, stade Jošafat i reče: ""Čujte me, oj Judejci i Jeruzalemci, pouzdajte se u Jahvu svoga Boga i održat ćete se; pouzdajte  se u njegove proroke i budite sretni!""",Croatian
"Potom se posavjetova  s narodom i postavi Jahvine pjevače i hvalitelje koji će u svetom  ruhu ići pred naoružanim četama i pjevati: ""Slavite Jahvu jer  je vječna ljubav njegova!""",Croatian
"Kad počeše klicati i pjevati pjesmu  pohvalnicu, Jahve podiže zasjedu na Amonce, Moapce i na one iz  Seirske gore koji su došli na Judu te biše razbijeni.",Croatian
"Jer  su Amonovi sinovi i Moapci ustali na one iz Seirske gore da ih  zatru i unište; a kad su svršili s onima iz Seira, stadoše udarati  jedan na drugoga te se poklaše.",Croatian
"Kad Judejci dođoše do stražare prema pustinji i obazreše  se na mnoštvo, a ono gle, mrtva tjelesa leže po zemlji; nitko  se nije spasio.",Croatian
"Tada dođe Jošafat s narodom da pokupi plijen  i nađoše ga mnogo: svakoga blaga, odjeće i dragocjenih predmeta;  naplijenili su toliko da više nisu mogli nositi; tri su dana  pljačkali plijen jer ga je bilo mnogo.",Croatian
"Četvrti se dan sakupiše  u Dolini blagoslova: ondje su hvalili Jahvu, pa se zato ono mjesto  prozvalo Emek Beraka, Dolina blagoslova, do danas.",Croatian
"Potom  se okrenuše svi Judejci i Jeruzalemci, s Jošafatom na čelu, da  se vrate u Jeruzalem u veselju, jer ih je Jahve razveselio nad  njihovim neprijateljima.",Croatian
"Došli su u Jeruzalem s harfama,  citrama i trubama u Dom Jahvin.",Croatian
A strah Božji ušao je u sva  zemaljska kraljevstva kad su čula da je Jahve zavojštio na Izraelove  neprijatelje.,Croatian
"Tako je počinulo Jošafatovo kraljevstvo, jer  mu je Bog dao mir odasvud uokolo.",Croatian
"Jošafat je kraljevao nad Judejcima. Bilo mu je trideset  i pet godina kad se zakraljio; kraljevao je dvadeset i pet godina  u Jeruzalemu; mati mu se zvala Azuba, a bila je kći Šilhijeva.",Croatian
Išao je putem oca Ase ne skrećući s njega nego čineći što  je pravo u Jahvinim očima.,Croatian
"Samo, uzvišice nisu bile uklonjene, jer narod još nije bio upravio svoje srce Bogu otaca.",Croatian
"Ostala  Jošafatova djela, od prvih do posljednjih, zapisana su u povijesti  Hananijeva sina Jehua i uvrštena su u Knjigu o izraelskim kraljevima.",Croatian
"Poslije toga udružio se judejski kralj Jošafat s izraelskim  kraljem Ahazjom, koji je bezbožno radio.",Croatian
Udružio se s njim  zato da naprave lađe i da odu u Taršiš; napravili su lađe u Esjon  Geberu.,Croatian
"Dodavahuov sin Eliezer iz Mareše prorekao je protiv  Jošafata: ""Budući da si se udružio s Ahazjom, Jahve će razoriti  tvoja djela."" Lađe su se razbile i nisu mogle otploviti u Taršiš.",Croatian
Jošafat počinu kraj svojih otaca i bi sahranjen uz njih u  Davidovu gradu. Na njegovo se mjesto zakraljio sin mu Joram.,Croatian
"Joram je imao šestoricu braće, Jošafatovih sinova: Azarju, Jehiela, Zahariju, Azarju, Mihaela i Šefatju. Svi su oni bili  sinovi izraelskog kralja Jošafata.",Croatian
"Otac im je dao mnoge darove  u srebru, zlatu i dragocjenostima, s utvrđenim gradovima u Judi;  kraljevstvo je dao Joramu jer je bio prvenac.",Croatian
"Stupivši na  očevo prijestolje i utvrdiv se, Joram pobi svu braću mačem, pa  i neke izraelske knezove.",Croatian
"Joramu su bile trideset i dvije  godine kad se zakraljio, a kraljevao je osam godina u Jeruzalemu.",Croatian
"Živio je poput izraelskih kraljeva, kao i dom Ahabov, jer  mu je kći Ahabova bila žena; radio je što je zlo u Jahvinim očima.",Croatian
Ipak Jahve ne htjede razoriti kuće Davidu zbog Saveza što  ga sklopi s njim i zato što mu obeća da će dati svjetiljku njemu  i njegovim sinovima zauvijek.,Croatian
U njegovo se vrijeme Edomci odmetnuše ispod judejske vlasti  i postaviše sebi kralja.,Croatian
Zato Joram pođe sa svojim vojskovođama  i sa svim bojnim kolima. Diže se noću i pobi Edomce koji bijahu  opkolili njega i zapovjednike bojnih kola.,Croatian
"Ipak su se Edomci  oslobodili ispod judejske vlasti sve do danas. U isto se doba  odmetnu i Libna da ne bude pod njegovom vlašću, jer je on ostavio  Jahvu, Boga svojih otaca.",Croatian
"Još je i uzvišice napravio po judejskim  gorama, naveo na blud Jeruzalemce i zaveo Judejce.",Croatian
"Tada mu od proroka Ilije stiže pismo: ""Ovako veli Jahve, Bog tvoga oca Davida: 'Kako nisi išao putovima oca Jošafata, ni putovima judejskoga kralja Ase,",Croatian
"nego si išao putovima  izraelskih kraljeva i naveo na blud Judejce i Jeruzalemce, kao  što je učinio dom Ahabov, a uz to si poubijao vlastitu braću, svoju obitelj, koji bjehu bolji od tebe:",Croatian
"evo, Jahve će svaliti  veliku nesreću na tvoj narod, na tvoje sinove, tvoje žene, na  sve tvoje imanje.",Croatian
"Oboljet ćeš od mnogih bolesti: od bolesti  u crijevima, tako da će ti crijeva izaći od bolesti koja će trajati  dane i dane.'""",Croatian
Jahve podiže na Jorama srdžbu Filistejaca i Arapa koji  žive kraj Etiopljana.,Croatian
"Oni napadoše Judeju i osvojiše je,  porobiše sve blago što se našlo u kraljevu dvoru, pa i njegove  sinove i njegove žene, tako da nije ostao nitko, osim najmlađega  sina, Joahaza.",Croatian
Poslije svega toga udari ga Jahve neizlječivom  crijevnom bolešću.,Croatian
"Ona je trajala dane i dane, a kad su se  navršile dvije godine, izašla su mu crijeva s bolešću te je umro  u strašnim mukama. Narod mu nije priredio mirisna paljenja, kao  što je palio njegovim ocima.",Croatian
"Bile su mu trideset i dvije godine kad se zakraljio,  a osam je godina kraljevao u Jeruzalemu. Preminuo je, a nitko  nije požalio za njim; i sahraniše ga u Davidovu gradu, ali ne  u kraljevskoj grobnici.",Croatian
"Jeruzalemci zakraljiše na njegovo mjesto najmlađeg mu sina, Ahazju, jer sve starije bijaše poubijala četa koja je s Arapima  navalila na tabor; tako se zakraljio Ahazja, sin judejskoga kralja  Jorama.",Croatian
"Bile su mu četrdeset i dvije godine kad se zakraljio.  Kraljevao je jednu godinu u Jeruzalemu. Materi mu je bilo ime  Atalija, Omrijeva kći.",Croatian
"I on je išao putovima doma Ahabova, jer ga mati zlo svjetovaše.",Croatian
"Činio je što je zlo u Jahvinim  očima, kao dom Ahabov, jer mu baš oni bijahu savjetnici poslije  očeve smrti, na njegovu propast.",Croatian
"Po njihovu je savjetu pošao  s Joramom, sinom izraelskoga kralja Ahaba, u boj na aramejskoga  kralja Hazaela u Ramot Gilead. Ali su Aramejci porazili Jorama.",Croatian
"On se vratio da se liječi u Jizreelu od rana što mu ih zadadoše  u Rami kad se borio s aramejskim kraljem Hazaelom. Joramov sin Ahazja, judejski kralj, sišao je u Jizreel da  posjeti Ahabova sina Jorama jer se Joram razbolio.",Croatian
"Ali Bog  učini da taj posjet Joramu bude na propast Ahazji. Došavši, izišao  je s Joramom na Nimšijeva sina Jehua, koga je Jahve pomazao da  iskorijeni Ahabovu kuću.",Croatian
"Dok je izvršavao osvetu nad Ahabovom  kućom, Jehu zateče judejske knezove i sinove Ahazjine braće koji  su posluživali Ahazju i pobi ih,",Croatian
"a onda krenu u potragu za  Ahazjom. Uhvatili su ga dok se krio u Samariji, doveli ga k Jehuu, koji ga smaknu. Ukopali su ga, jer su rekli: ""Sin je onoga Jošafata  koji je tražio Jahvu svim srcem."" Tako ne ostade nitko od Ahazjine kuće koji bi imao snage  da bude kralj.",Croatian
"Zato Ahazjina mati Atalija, vidjevši gdje  joj sin poginu, ustade i posmica sav kraljevski rod Judina plemena.",Croatian
"Ali kraljeva kći Jošeba uze Ahazjina sina Joaša; ukravši  ga između kraljevih sinova koje su ubijali, metnu ga s dojiljom  u ložnicu. Tako ga je Jošeba, kći kralja Jorama, žena svećenika  Jojade, sakrila od Atalije, jer je bila Ahazjina sestra, te nije  bio pogubljen.",Croatian
"Bio je sakriven s njima u Domu Božjem šest  godina, sve dok je zemljom vladala Atalija.",Croatian
"Sedme se godine Jojada ojunači i poče tražiti satnike: Jerohamova  sina Azarju, Johananova sina Jišmaela, Obedova sina Azarju, Adajina  sina Maaseju, Zikrijeva sina Elišafata, i sklopi s njima savez.",Croatian
Počeše obilaziti po Judeji i skupiše levite iz svih judejskih  gradova i obiteljske glavare u Izraelu te dođoše u Jeruzalem.,Croatian
"Sav zbor sklopi savez s kraljem u Domu Božjem. Jojada im reče:  ""Gle, kraljev će sin kraljevati kao što je obećao Jahve za Davidove  sinove.",Croatian
"Evo što valja da učinite: trećina vas koji subotom  ulazite u službu, i svećenici i leviti, neka budu vratari na  pragovima;",Croatian
"trećina neka bude u kraljevskom dvoru, trećina  na Jesodskim vratima, sav narod u predvorjima Doma Jahvina.",Croatian
"Nitko  neka ne ulazi u Dom Jahvin, osim svećenika i levita koji poslužuju;  oni neka ulaze jer su posvećeni. Sav narod neka se drži Jahvine  naredbe.",Croatian
"Leviti neka okruže kralja, svaki s oružjem u ruci, i tko god pokuša ući u Dom neka bude pogubljen. Budite uz kralja  kamo god pođe ili izađe.""",Croatian
Leviti i sav judejski narod učinili su sve onako kako  je naredio svećenik Jojada. Svaki je uzeo svoje ljude koji subotom  ulaze u službu s onima koji subotom izlaze. Jer svećenik Jojada  nije otpustio redova.,Croatian
"Svećenik Jojada dade satnicima koplja, štitove i oklope kralja Davida što su bili u Božjemu Domu.",Croatian
"Postavio  je sav narod, svakoga s kopljem u ruci, od južne do sjeverne  strane Doma, prema žrtveniku i prema Domu oko kralja unaokolo.",Croatian
"Tada izvedoše kraljeva sina, staviše mu krunu na glavu, dadoše  mu Svjedočanstvo i pomazaše ga za kralja. Tada Jojada i njegovi  sinovi povikaše: ""Živio kralj!""",Croatian
"Kad Atalija ču viku naroda koji se skupio i hvalio kralja, dođe k narodu u Jahvin Dom.",Croatian
"Pogleda bolje, kad gle, kralj  stoji na svojem mjestu na ulazu, a pred kraljem zapovjednici  i svirači; sav puk kliče od radosti i trubi u trube, pjevači  pjevaju uz glazbala i predvode hvalospjeve. Tad Atalija razdrije  haljine i povika: ""Izdaja, izdaja!""",Croatian
"Svećenik Jojada naredi  satnicima i vojnim zapovjednicima: ""Izvedite je kroz redove napolje  i tko krene za njom pogubite ga mačem!"" Još je svećenik dodao:  ""Nemojte je smaknuti u Jahvinu Domu!""",Croatian
"Staviše ruke na nju  i kad je kroz Konjska vrata stigla do kraljevskoga dvora, ondje  je pogubiše.",Croatian
"Tada Jojada sklopi savez između Jahve, naroda i kralja  da narod bude Jahvin.",Croatian
"Potom sav narod otiđe u Baalov hram, razori ga skupa sa žrtvenicima i polomi likove; Baalova svećenika  Matana ubiše pred žrtvenicima.",Croatian
"Zatim Jojada postavi straže kod Jahvina Doma pod nadzorom  svećenika i levita, koje David bijaše porazdijelio za službu  u Jahvinu Domu da bi Jahvi prinosili paljenice, kao što je pisano  u Mojsijevu Zakonu, s veseljem i s pjesmama, kako uredi David.",Croatian
Postavio je i vratare na vratima Jahvina Doma da ne bi ulazio  čovjek nečist od bilo čega.,Croatian
"Uzevši satnike, odličnike i uglednike  u narodu i sav puk, izveo je kralja iz Jahvina Doma, a onda su  ušli kroz gornja vrata u kraljevski dvor i posadili kralja na  kraljevsko prijestolje.",Croatian
"Sav se puk veselio, a grad se umirio, jer su Ataliju ubili mačem.",Croatian
"Joašu je bilo sedam godina kad se zakraljio, a kraljevao je  četrdeset godina u Jeruzalemu. Materi mu je bilo ime Sibja iz  Beer Šebe.",Croatian
Joaš je činio što je pravo u Jahvinim očima dok  je bio živ svećenik Jojada.,Croatian
Jojada ga je oženio dvjema ženama  i on je s njima imao sinova i kćeri.,Croatian
Poslije toga nakanio  je u srcu obnoviti Jahvin Dom.,Croatian
"Skupivši svećenike i levite, reče im: ""Zađite po judejskim  gradovima i kupite od svih Izraelaca novaca da se obnovi Dom  vašega Boga, od godine do godine, a vi pohitite s tim poslom.""  Ali se levitima nije htjelo.",Croatian
"Zato kralj pozva poglavara Jojadu  i reče mu: ""Zašto ne tražiš od levita da donose iz Judeje i iz  Jeruzalema porez koji je odredio Jahvin sluga Mojsije i Izraelov  zbor za Šator svjedočanstva?",Croatian
"Atalija i njeni sinovi bijahu  poharali Božji Dom, i sve stvari što su bile posvećene Jahvinu  Domu upotrijebili su za baale.""",Croatian
Potom kralj zapovjedi da se napravi kovčeg i stavi izvana  na vrata Jahvina Doma.,Croatian
Oglasiše po Judi i Jeruzalemu da se  donosi Jahvi porez što ga bijaše odredio Božji sluga Mojsije  Izraelu u pustinji.,Croatian
Obradovaše se svi knezovi i sav narod  i počeše donositi i bacati u kovčeg dok se nije napunio.,Croatian
"Leviti bi donosili kovčeg kraljevskom nadgledništvu,  i kad bi se vidjelo da ima mnogo novaca, dolazio je kraljev tajnik  i povjerenik svećeničkog poglavara te bi ispraznili kovčeg. Onda  su ga opet odnosili i stavljali na njegovo mjesto. Tako su činili  svaki dan i sabrali mnogo novca.",Croatian
"Onda su ga kralj i Jojada  davali poslovođama nad poslom oko Jahvina Doma, a oni su za plaću  unajmljivali klesare i drvodjelce da se obnovi Jahvin Dom, pa  kovače i mjedare da se popravi Jahvin Dom.",Croatian
Poslovođe su poslovale  i popravljanje je napredovalo pod njihovom upravom; vratili su  Božji Dom u red i obnovili ga.,Croatian
"A kad su sve svršili, donijeli  su pred kralja i Jojadu novce što su ostali; od toga su napravili  posuđe za Jahvin Dom, posuđe za posluživanje, za paljenje, plitice  i druge zlatne i srebrne predmete. Paljenice su se prinosile u Jahvinu Domu bez prestanka dok  je god živio Jojada.",Croatian
"Onda je Jojada, ostarjevši i nasitivši  se života, umro u sto i tridesetoj godini.",Croatian
"Sahranili su ga  u Davidovu gradu kod kraljeva, jer je činio dobro u Izraelu i  prema Bogu i njegovu Domu.",Croatian
Poslije Jojadine smrti došli su Judini knezovi i poklonili  se kralju. Tada ih kralj poče slušati.,Croatian
"Judejci bijahu ostavili  Jahvu, Boga otaca, i stali služiti ašerama i likovima; došla  je Božja srdžba na Judejce i na Jeruzalem za tu krivicu.",Croatian
"Slao  im je Bog proroke da ih obrate k Jahvi, oni su ih opominjali, ali oni nisu htjeli slušati.",Croatian
"Tada Božji duh napuni Jojadina  sina, svećenika Zahariju, koji, stavši poviše naroda, reče: ""Ovako  veli Bog: 'Zašto kršite Jahvine zapovijedi? Zašto nećete da budete  sretni? Kako ste vi ostavili Jahvu, i on će vas ostaviti.'""",Croatian
Ali  su se oni pobunili protiv njega i zasuli ga kamenjem po kraljevoj  zapovijedi u predvorju Jahvina Doma.,Croatian
"Ni kralj Joaš ne sjeti  se ljubavi koju mu učini otac Jojada, nego mu ubi sina; a on  je umirući rekao: ""Jahve neka vidi i osveti!""",Croatian
"Kad je prošla godina dana, diže se na nj aramejska vojska  i, navalivši na Judu i Jeruzalem, pobi sve knezove u narodu i  posla sav plijen kralju u Damask.",Croatian
"Iako je aramejska vojska  bila malena po ljudstvu, ipak joj je Jahve predao u ruke vrlo  brojnu vojsku, jer ostaviše Jahvu, Boga svojih otaca. Tako su se Aramejci na Joašu osvetili.",Croatian
"Kad su otišli  od njega, ostaviv ga u teškim bolestima, pobuniše se protiv njega  njegovi časnici jer bijaše ubio sina svećenika Jojade, pa i oni  njega ubiše na postelji te je poginuo; sahranili su ga u Davidovu  gradu, ali ga nisu ukopali u kraljevskoj grobnici.",Croatian
"Evo onih  što se urotiše protiv njega: Zabad, sin Amonke Šimeate, i Jozabad, sin Moapke Šimrite.",Croatian
"A o njegovim sinovima i o velikim proroštvima  protiv njega, o obnavljanju Doma Božjega, sve je zapisano u tumačenju  Knjige o kraljevima. Na njegovo se mjesto zakraljio sin mu Amasja.",Croatian
Amasji je bilo dvadeset i pet godina kad se zakraljio; kraljevao  je dvadeset i devet godina u Jeruzalemu. Mati mu se zvala Joadana  i bila je iz Jeruzalema.,Croatian
"Činio je što je pravo u Jahvinim  očima, ali ne svim srcem.",Croatian
"Kad je učvrstio kraljevstvo, pogubio  je časnike koji su ubili kralja, njegova oca.",Croatian
"Ali im sinova  nije pogubio, prema onome što je napisano u knjizi Zakona Mojsijeva, gdje Jahve zapovijeda: ""Neka se očevi ne pogubljuju za sinove, ni sinovi za očeve, nego svatko neka gine za svoj grijeh.""",Croatian
"Potom Amasja skupi Judejce i svega Judu i Benjamina, razvrsta  ih prema obiteljima, tisućnicima i satnicima. Pošto popisa od  dvadeset godina naviše, nađe trista tisuća izabranih momaka za  vojsku, vičnih koplju i štitu.",Croatian
Među Izraelcima najmi sto tisuća  hrabrih junaka za sto srebrnih talenata.,Croatian
"Ali k njemu dođe  čovjek Božji i reče: ""Kralju, neka ne ide s tobom izraelska vojska, jer Jahve nije s Izraelcima ni s Efrajimovim sinovima,",Croatian
"nego  idi ti sam, ponesi se junački u boju; inače će te oboriti Bog  pred neprijateljem, jer Bog može pomoći i oboriti.""",Croatian
"Tada Amasja  upita čovjeka Božjeg: ""A što će biti od sto talenata koje sam  dao izraelskim četama?"" Božji čovjek odgovori: ""Jahve ima da  ti dade više od toga.""",Croatian
"Tada Amasja odvoji čete koje mu bijahu  došle od Efrajima, da se vrate u svoje mjesto. Ali se vojnici  razgnjeviše na Judejce i vratiše se u svoje mjesto plamteći od  srdžbe.",Croatian
"A Amasja, ohrabriv se, povede narod, ode u Slanu dolinu  i pobi deset tisuća seirskih sinova.",Croatian
"Judini su sinovi zarobili  deset tisuća živih, odveli ih na vrh hridi te ih pobacali, tako  da se svi razmrskaše.",Croatian
Četa koju je Amasja poslao natrag da  ne ide s njima u boj harala je po judejskim gradovima od Samarije  pa do Bet Horona i pobila u njima tri tisuće ljudi i naplijenila  silan plijen.,Croatian
"Poslije toga, kad se Amasja vratio razbivši Edomce, donio  je bogove seirskih sinova, postavio ih sebi za bogove i počeo  im se klanjati i kaditi im.",Croatian
"Tada se Jahve razgnjevi na Amasju  i posla k njemu proroka koji ga upita: ""Zašto tražiš bogove toga  naroda koji nisu izbavili svoga naroda iz tvoje ruke?""",Croatian
"Dok  je on to govorio, kralj ga upita: ""Jesi li postavljen kralju  za savjetnika? Prestani! Zašto da te pogube?"" Tada prorok ušutje, ali nadoda: ""Znam da te Bog odlučio uništiti kad to činiš a  ne slušaš mojega savjeta.""",Croatian
"Tada judejski kralj Amasja smisli i poruči izraelskom  kralju Joašu, sinu Jehuova sina Joahaza: ""Dođi da se ogledamo!""",Croatian
"A izraelski kralj Joaš odvrati judejskom kralju Amasji: ""Libanonski  je trn jedanput poslao glasnike k libanonskom cedru i poručio:  'Daj kćer mome sinu za ženu', ali su divlje zvijeri libanonske  prošle i trn izgazile.",Croatian
"Potukao si Edomce, pa ti se srce uzobijestilo  i tražiš slavu. Radije ostani kod kuće. Zašto izazivaš zlo i  hoćeš da padneš i ti i svi Judejci s tobom?""",Croatian
"Ali Amasja ne posluša, jer tako bijaše odredio Bog, da  ih preda u ruke Joašu zato što su pristali uz edomske bogove.",Croatian
Izađe izraelski kralj Joaš te se ogledaše u boju on i judejski  kralj Amasja u Bet Šemešu u Judeji.,Croatian
Izraelci poraziše Judejce  i oni pobjegoše pod svoj šator.,Croatian
"Izraelski kralj Joaš uhvati  u Bet Šemešu judejskog kralja Amasju, sina Joaševa, sina Joahazova, i odvede ga u Jeruzalem; onda sruši jeruzalemski zid od Efrajimovih  vrata do Ugaonih vrata, u dužini od četiri stotine lakata.",Croatian
"Uzevši  sve zlato, srebro i posuđe što se nalazilo u Domu Božjem kod  Obed Edoma i u riznici kraljevskog dvora, povrh toga i taoce, vrati se u Samariju.",Croatian
"Judejski je kralj Amasja, Joašev sin, živio još petnaest  godina poslije smrti izraelskoga kralja Joaša, Joahazova sina.",Croatian
"Ostala Amasjina djela, od prvih do posljednjih, zapisana  su u Knjizi o judejskim i izraelskim kraljevima.",Croatian
"Otkako je  Amasja ostavio Jahvu, kovala se protiv njega urota u Jeruzalemu.  Iako je pobjegao u Lakiš, poslaše za njim u Lakiš ljude koji  ga ondje ubiše.",Croatian
Odande su ga prenijeli na konjima i sahranili  kraj njegovih otaca u Judinu gradu.,Croatian
"Tada sav judejski narod uze Uziju, komu bijaše šesnaest godina, i zakraljiše ga namjesto njegova oca Amasje.",Croatian
"On je opet sagradio  Elat vrativši ga Judeji, pošto je kralj počinuo kod svojih otaca.",Croatian
"Uziji bijaše šesnaest godina kad se zakraljio, a kraljevao  je pedeset i dvije godine u Jeruzalemu. Mati mu se zvala Jekolija, a bila je iz Jeruzalema.",Croatian
"Činio je što je pravo u Jahvinim  očima, sasvim kao i njegov otac Amasja.",Croatian
"Tražio je Boga za  života Zaharije, koji ga je učio Božjem strahu; dokle je god  tražio Jahvu, davao mu je Bog sreću.",Croatian
"On je izišao i zavojštio na Filistejce, srušio zid Gata, zid Jabne i zid Ašdoda; sagradio je mjesta po Ašdodu i Filisteji.",Croatian
"Bog mu je pomogao protiv Filistejaca i protiv Arapa, koji  su živjeli u Gur Baalu, i protiv Meunjana.",Croatian
"Amonci su davali  danak Uziji, a njegov se glas pronio do Egipta, jer se bijaše  vrlo osilio.",Croatian
"Uzija je sagradio kule u Jeruzalemu kod Ugaonih  vrata, kod Dolinskih vrata i na uglu te ih utvrdio.",Croatian
"Sagradio  je i u pustinji kule i iskopao mnogo studenaca, jer je imao mnogo  stoke i u Šefeli i po Ravnici, ratara i vinogradara u gorama  i vrtovima, jer je volio poljodjelstvo.",Croatian
"Uzija je imao vojsku vještu boju koja je išla u rat u  četama po broju kako ih je izbrojio tajnik Jeiel i nadzornik  Maasja pod upravom Hananije, jednoga od kraljevih knezova.",Croatian
"Svega  je na broj bilo, obiteljskih glavara, hrabrih junaka, dvije tisuće  i šest stotina.",Croatian
Pod njihovom je upravom bilo silne vojske  trista sedam tisuća i pet stotina boju vičnih ratnika da pomažu  kralju protiv neprijatelja.,Croatian
"Uzija je pripravio svoj vojsci  štitove, koplja, kacige, oklope, lukove i kamenje za praćke.",Croatian
"Napravio je u Jeruzalemu vješto smišljene bojne sprave, iznašašće  nekoga graditelja, da stoje na kulama i na kruništima, da bacaju  strijele i veliko kamenje; pronio mu se glas nadaleko jer je  uživao čudesnu pomoć sve dok se nije osilio.",Croatian
"Ali kad se osilio, uzobijestilo mu se srce dotle da se  pokvario te se iznevjerio Jahvi, svome Bogu, jer je ušao u Jahvin  Hekal i počeo prinositi kad na kadionom žrtveniku.",Croatian
"Ali je  za njim ušao svećenik Azarja i s njim osamdeset Jahvinih svećenika, čestitih ljudi.",Croatian
"Oni ustadoše na kralja Uziju govoreći: ""Nije  tvoje, Uzijo, da kadiš Jahvi, nego je to dužnost svećenika, Aronovih  sinova, koji su posvećeni da kade. Izlazi iz Svetišta! Iznevjerio  si se. I ne služi ti na čast pred Bogom Jahvom!""",Croatian
"Tada se  Uzija rasrdi držeći u ruci kadionicu da kadi; kad se rasrdio  na svećenike, izbi mu guba na čelu pred svećenicima u Domu Jahvinu  kraj kadionog žrtvenika.",Croatian
"Kad ga svećenički poglavar Azarja  i svi svećenici izbližega pogledaše, a ono, gle, izbila mu guba  na čelu; brže ga otjeraše odande, a i on sam pohitje da iziđe  jer ga Jahve bijaše udario.",Croatian
"Kralj Uzija ostade gubav do smrti i stanovaše u odvojenoj  kući, jer bijaše odstranjen od Doma Jahvina; njegov je sin Jotam  bio upravitelj kraljevskoga dvora i sudio je puku zemlje.",Croatian
"Ostala  Uzijina djela, od prvih do posljednjih, opisao je Amosov sin, prorok Izaija.",Croatian
"Uzija je počinuo i sahranili su ga kraj njegovih  otaca na polju kod kraljevske grobnice, rekavši: ""Gubav je.""  Na njegovo se mjesto zakraljio sin mu Jotam.",Croatian
"Jotamu je bilo dvadeset i pet godina kad se zakraljio, a kraljevao  je šesnaest godina u Jeruzalemu. Materi mu je bilo ime Jeruša, Sadokova kći.",Croatian
"Činio je što je pravo u Jahvinim očima, sasvim  kao otac mu Uzija; samo što nije ušao u Jahvin Hekal. Narod je  i dalje bio pokvaren.",Croatian
Sagradio je Gornja vrata Doma Jahvina; i na Ofelskom zidu  mnogo je gradio.,Croatian
"Podigao je i gradove po Judejskoj gori, a  u šumama dvorove i kule.",Croatian
Vojevao je s kraljem Amonovih sinova i pobijedio ih. Amonovi  su mu sinovi dali one godine sto srebrnih talenata i deset tisuća  kora pšenice i deset tisuća kora ječma. Toliko su mu Amonovi  sinovi priložili i druge i treće godine.,Croatian
"Tako se Jotam utvrdio, jer je uredio svoj život pred Jahvom, svojim Bogom.",Croatian
Ostala su Jotamova djela i svi njegovi ratovi i putovi  zapisani u Knjizi o izraelskim i judejskim kraljevima.,Croatian
Bilo  mu je dvadeset i pet godina kad se zakraljio. Kraljevao je šesnaest  godina u Jeruzalemu.,Croatian
Tada Jotam počinu kod otaca i sahraniše  ga u Davidovu gradu. Na njegovo se mjesto zakralji sin mu Ahaz.,Croatian
"Ahazu je bilo dvadeset godina kad se zakraljio, a kraljevao  je šesnaest godina u Jeruzalemu, ali nije činio što je pravo  u Jahvinim očima kao što je činio njegov otac David.",Croatian
"Živio  je poput izraelskih kraljeva, pa je i likove salio baalima.",Croatian
"Sam  je prinosio kad u dolini Hinomova sina i proveo vlastite sinove  kroz oganj, po gnusnom običaju krivobožačkih naroda što ih je  Jahve protjerao pred Izraelovim sinovima.",Croatian
Prinosio je žrtve  i kadio po uzvišicama i brežuljcima i pod svakim zelenim drvetom.,Croatian
"Zato ga Jahve, njegov Bog, predade u ruke aramejskom kralju  te ga on potuče, zarobi mu veliko mnoštvo ljudi i odvede ih u  Damask. Još je bio predan u ruke izraelskom kralju koji ga je  hametice porazio.",Croatian
"Remalijin je sin Pekah pobio među Judejcima  sto dvadeset tisuća hrabrih junaka u jedan dan, jer su bili ostavili  Jahvu, Boga svojih otaca.",Croatian
"A junak od Efrajimova plemena Zikri  pogubio je kraljeva sina Maaseju i dvorskoga upravitelja Azrikama  i Elkanu, drugoga do kralja.",Croatian
"Izraelovi su sinovi zarobili  od svoje braće dvjesta tisuća žena, sinova i kćeri, a zadobili  su i silan plijen od njih i odnijeli ga u Samariju.",Croatian
"Ondje bijaše Jahvin prorok po imenu Oded; izašao on pred  vojsku što je išla u Samariju i rekao: ""Gle, Jahve, Bog vaših  otaca, razjario se na Judejce i zato ih je predao u vaše ruke  te ste ih gnjevno pobili da je do neba doprlo.",Croatian
"A sada još  mislite podjarmiti Judejce i Jeruzalemce da vam budu robovi i  robinje; a ipak, niste li i vi puni krivice prema Jahvi, svome  Bogu?",Croatian
"Zato me poslušajte sada i vratite to roblje što ga  zarobiste od svoje braće, jer će se izliti na vas Jahvin gnjev.""",Croatian
"Tada ustadoše neki između glavara Efrajimovih sinova, i to Johananov sin Azarja, Mešilemotov sin Berekja i Šalumov  sin Ezekija, Hadlajev sin Amasa, na one što su se vraćali s vojske.",Croatian
"Pa im rekoše: ""Nemojte dovoditi ovamo toga roblja, jer, uz  krivicu koja je na nama pred Jahvom, vi mislite još dometnuti  na naše grijehe i na našu krivicu, kao da nije dosta velika naša  krivica i jarosni gnjev na Izraelu.""",Croatian
Tada ostaviše ratnici  roblje i plijen pred knezovima i svim zborom.,Croatian
"Onda su poimence  prozvani ljudi ustali, osokolili robove, obukli sve gole u odjeću  iz plijena; a kad su ih obukli, obuli, nahranili, napojili i  namazali, poveli su na magarcima sve iznemogle i odveli ih u  palmov grad Jerihon do njihove braće, a potom se vratili u Samariju.",Croatian
U to je doba kralj Ahaz zamolio asirske kraljeve da mu  pomognu.,Croatian
Edomci bijahu opet navalili i porazili Judejce te ih  odveli u roblje.,Croatian
"Filistejci se raširili po gradovima Judejske  Šefele i Negeba i, zauzevši Bet-Šemeš, Ajalon, Gederot i Soko  sa selima, Timnu sa selima i Gimzo sa selima, nastanili se ondje.",Croatian
"Jahve je počeo ponižavati Judejce zbog judejskoga kralja  Ahaza, jer je Ahaz razuzdao Judejce i teško se iznevjerio Jahvi.",Croatian
Došao je na nj asirski kralj Tiglat-Pileser i pritijesnio  ga umjesto da ga utvrdi.,Croatian
"Ahaz bijaše opljačkao Jahvin Dom, kraljevski dvor i knezove, i sve to dao asirskom kralju, ali  mu ništa nije pomoglo.",Croatian
"Dok je bio u nevolji, postao je još  nevjerniji Jahvi; takav je bio kralj Ahaz.",Croatian
"Počeo je žrtvovati  damaščanskim bogovima koji su ga porazili, misleći: ""Kad bogovi  aramejskih kraljeva njima pomažu, žrtvovat ću im da bi i meni  pomagali."" Ali su oni bili na propast njemu i svem Izraelu.",Croatian
"Ahaz je pokupio posuđe iz Božjega Doma, slupao ga, zatvorio  vrata Jahvina Doma i podigao žrtvenike po svim uglovima u Jeruzalemu.",Croatian
"I u svakom je pojedinom judejskom gradu podigao uzvišice  da kadi tuđim bogovima, dražeći Jahvu, Boga otaca.",Croatian
"Ostala su njegova djela i svi njegovi putovi, od prvih  do posljednjih, zapisani u Knjizi o judejskim i izraelskim kraljevima.",Croatian
"Onda je Ahaz počinuo kod otaca. Sahranili su ga u Gradu,  u Jeruzalemu, ali ga nisu unijeli u grobnicu judejskih kraljeva.  Na njegovo se mjesto zakraljio sin mu Ezekija.",Croatian
"Ezekiji je bilo dvadeset i pet godina kad se zakraljio. Kraljevao  je dvadeset i devet godina u Jeruzalemu. Materi mu je bilo ime  Abija, kći Zaharijina.",Croatian
"Činio je što je pravo u očima Jahvinim, sasvim kao i njegov otac David.",Croatian
Prve godine prvoga mjeseca svojega kraljevanja otvorio  je vrata Doma Jahvina i popravio ih.,Croatian
"Onda je pozvao svećenike  i levite i, sabravši ih na istočni trg,",Croatian
"rekao: ""Čujte me, leviti! Sada se posvetite i posvetite Dom Jahve, Boga svojih otaca, i uklonite nečist iz Svetinje.",Croatian
"Naši su  se oci iznevjerili i radili što je zlo u očima Jahve, našega  Boga. Ostavili su ga i odvratili lice od Jahvina Prebivališta, okrenuvši mu leđa.",Croatian
Zatvorili su trijemska vrata i potrnuli  svjetiljke; nisu kadili kadom niti su prinosili paljenice u Svetištu  Izraelova Boga.,Croatian
"Zato se Jahve rasrdio na Judejce i na Jeruzalem  te je dopustio da budu zlostavljeni i da budu na užas i ruglo, kako vidite svojim očima.",Croatian
"I očevi su nam, eto, pali od mača, a sinovi, kćeri i žene zato su nam u ropstvu.",Croatian
"Sad sam, dakle, namislio u svom srcu sklopiti Savez s Jahvom, Izraelovim Bogom, da bi se odvratio od nas njegov jarosni gnjev.",Croatian
"Moja djeco, sad se nemojte lijeniti, jer vas je izabrao Jahve da stojite  pred njim, da mu služite i da mu budete službenici i da mu kadite.""",Croatian
Tada ustadoše leviti: Amasajev sin Mahat i Azarjin sin  Joel od Kehatovih sinova; od Merarijevih sinova: Abdijev sin  Kiš i Jehalelelov sin Azarja; od Geršonovaca: Zimin sin Joah  i Joahov sin Eden;,Croatian
od Elisafanovih sinova: Šimri i Jeiel;  od Asafovih sinova: Zaharija i Matanija;,Croatian
od Hemanovih sinova:  Jehiel i Šimej; od Jedutunovih sinova: Šemaja i Uziel.,Croatian
"Oni  skupiše braću, posvetiše se i dođoše kako je bio zapovjedio kralj  po Jahvinim riječima da očiste Jahvin Dom.",Croatian
Svećenici uđoše  u Jahvin Dom da ga očiste. Počeli su svu nečist što su je našli  u Jahvinu Hekalu iznositi u predvorje Jahvina Doma; leviti su  je primali iznoseći je napolje na potok Kidron.,Croatian
"Počeli su  posvećivati prvoga dana prvoga mjeseca, a osmoga su dana istoga  mjeseca ušli u Jahvin trijem; posvećivali su Jahvin Dom osam  dana; šesnaestoga su dana prvoga mjeseca završili.",Croatian
"Onda su ušli kralju Ezekiji i rekli: ""Očistili smo sav  Jahvin Dom: žrtvenik za paljenice sa svim njegovim priborom,  stol za prinesene kruhove sa svim njegovim priborom,",Croatian
"a sve  posuđe koje bijaše zabacio kralj Ahaz za svojega kraljevanja  i nevjere opet smo obnovili i posvetili; eno ga pred Jahvinim  žrtvenikom.""",Croatian
"Tada kralj Ezekija porani, skupi gradske knezove i ode  u Jahvin Dom.",Croatian
"Dovedoše sedam mladih junaca, sedam ovnova, sedam jaganjaca, sedam jaraca za okajnicu, za kraljevstvo i  za Svetište i za Judu; on zapovjedi Aronovim sinovima svećenicima  da ih prinesu za paljenicu na Jahvinu žrtveniku.",Croatian
"Zaklavši  goveda, svećenici uzeše krv i poškropiše žrtvenik; zaklaše ovnove  i krvlju poškropiše žrtvenik, zaklaše jaganjce i krvlju poškropiše  žrtvenik.",Croatian
Dovedoše jarce za okajnicu pred kralja i pred zbor  te metnuše ruke na njih.,Croatian
"Onda ih zaklaše svećenici i prinesoše  kao okajnicu njihovu krv na žrtveniku da izvrše obred pomirenja  za sav Izrael, jer kralj bijaše zapovjedio da se prinese paljenica  i okajnica za sav Izrael.",Croatian
"Postavio je u Jahvinu Domu levite s cimbalima, harfama  i citrama, kako bijaše zapovjedio David, kraljev vidjelac Gad  i prorok Natan, jer je od Jahve dolazila zapovijed po njegovim  prorocima.",Croatian
"Tako su leviti stajali s Davidovim glazbalima, a svećenici s trubama.",Croatian
"Tada Ezekija zapovjedi da prinesu  paljenice na žrtveniku. Kad se stala prinositi paljenica, počela  je Jahvina pjesma uz trube i uz glazbala izraelskoga kralja Davida.",Croatian
"Sav se zbor klanjao, pjevači pjevali, a trubači trubili,  i to sve dok se nije svršila paljenica.",Croatian
"Kad se svršilo prinošenje paljenice, kralj i svi koji  bijahu s njim pobožno padoše na koljena i pokloniše se.",Croatian
"Onda  su kralj i knezovi zapovjedili levitima da hvale Jahvu riječima  Davida i vidioca Asafa; oni su počeli hvaliti s najvećim veseljem  i, pavši ničice, poklonili se.",Croatian
"Tada Ezekija progovori: ""Sada ste posvetili ruke Jahvi;  pristupite i donesite klanice i zahvalnice u Dom Jahvin."" Sav  je zbor donio klanice i zahvalnice. Tko je god bio spremna srca, prinio je paljenice.",Croatian
"Paljenica što ih je donio zbor bijaše na broj: sedamdeset  goveda, sto ovnova, dvjesta jaganjaca, sve za paljenice Jahvi.",Croatian
Ostalih posvećenih darova bilo je šest stotina goveda i tri  tisuće grla sitne stoke.,Croatian
"Ali je svećenika bilo premalo, tako  da nisu mogli oderati svih paljenica; zato su im pomagala braća  leviti, dok se nije svršio posao i dok se nisu posvetili drugi  svećenici, jer su leviti bili gorljiviji srcem da se posvete  nego svećenici.",Croatian
Bilo je i mnogo paljenica s pretilinom od  pričesnica i s ljevanicama na paljenice. Tako se opet obnovila  služba u Jahvinu Domu.,Croatian
"I Ezekija se veselio, i sav narod  s njime, što je Bog spremio narodu, jer se sve to iznenada dogodilo.",Croatian
"Potom Ezekija poruči svim Izraelcima i Judejcima pa napisa  i pisma Efrajimovu i Manašeovu plemenu da dođu u Jahvin Dom u  Jeruzalem da proslave Pashu Jahvi, Izraelovu Bogu.",Croatian
"Kralj,  vijećajući s knezovima i sa svim zborom u Jeruzalemu, odluči  da slave Pashu drugoga mjeseca.",Croatian
"Toga nisu mogli učiniti u  pravo vrijeme jer nije bilo dosta posvećenih svećenika, i narod  se ne bijaše skupio u Jeruzalemu.",Croatian
"I to je bilo prÓavo u kraljevim  očima i u očima svega zbora,",Croatian
"pa su odredili da se oglasi po  svem Izraelu od Beer Šebe pa do Dana da dođu i proslave Pashu  Jahvi, Izraelovu Bogu, u Jeruzalemu, jer je premnogi nisu svetkovali  kako je propisano.",Croatian
"Tako su otišli glasnici s pismima od kralja i njegovih  knezova po svem Izraelu i Judi te su govorili po kraljevoj zapovijedi:  ""Izraelovi sinovi, obratite se Jahvi, Abrahamovu, Izakovu i Izraelovu  Bogu, pa će se i on obratiti k Ostatku koji vam je ostao od ruku  asirskih kraljeva.",Croatian
"I nemojte biti kao vaši očevi i vaša braća, koji su se iznevjerili Jahvi, Bogu svojih otaca, te ih je predao  propasti, kako i sami vidite.",Croatian
"Nemojte, dakle, biti tvrdovrati  kao vaši očevi: pružite ruku Jahvi i dođite u njegovu Svetinju  koju je posvetio zauvijek i služite Jahvi, svome Bogu, pa će  odvratiti od vas svoj žestoki gnjev.",Croatian
"Ako se obratite Jahvi, vaša će braća i vaši sinovi naći milost u onih koji su ih zarobili  pa će se vratiti u ovu zemlju; jer je Jahve, vaš Bog, milostiv  i milosrdan i neće odvratiti lica od vas ako se vi obratite njemu.""",Croatian
"I tako su glasnici krenuli od grada do grada po Efrajimovoj  i Manašeovoj zemlji pa do Zebuluna, a ljudi im se podsmijavali  i rugali.",Croatian
"Ipak su se neki od Ašerova, od Manašeova i od Zebulunova  plemena ponizili i došli u Jeruzalem.",Croatian
Na Judejce je pak sišla  Božja ruka i prožela ih jednodušnošću da čine što bijaše zapovjedio  kralj i knezovi po Jahvinoj riječi.,Croatian
"Skupilo se u Jeruzalemu mnogo naroda da slave Blagdan  beskvasnih kruhova, drugoga mjeseca; zbor je bio vrlo velik.",Croatian
"Tada su ustali i uklonili žrtvenike što su bili u Jeruzalemu, uklonili sve kadionike i bacili ih u potok Kidron.",Croatian
"Onda su stali klati Pashu četrnaestoga dana drugoga mjeseca, a svećenici i leviti postidjeli se i, posvetiv se, počeli unositi  paljenice u Jahvin Dom.",Croatian
"Stali su na svoje mjesto po pravilu, po Zakonu Mojsija, čovjeka Božjeg; svećenici su škropili krvlju  primajući je iz ruku levita.",Croatian
"Kako ih bijaše mnogo u zboru  koji se nisu posvetili, leviti su klali pashalne jaganjce za  sve koji nisu bili čisti, da bi ih posvetili Jahvi.",Croatian
"Najveći  se dio naroda, mnogi od Efrajimova i Manašeova, Jisakarova i  Zebulunova plemena, nije očistio te je jeo Pashu nepropisno.  Ali se za njih pomolio Ezekija govoreći: ""Blagi Jahve neka očisti  od grijeha svakoga",Croatian
"tko je upravio srce da traži Boga Jahvu, Boga svojih otaca, ako i nije čist kako dolikuje Svetištu!""",Croatian
Jahve je uslišio Ezekiju i oprostio narodu.,Croatian
"Tako su Izraelovi sinovi koji su se zatekli u Jeruzalemu  svetkovali Blagdan beskvasnih kruhova sedam dana s velikim veseljem, a leviti i svećenici hvalili Jahvu iz dana u dan uz glazbala  za Jahvinu slavu.",Croatian
"Ezekija je hrabrio levite koji su pokazivali  divnu privrženost Jahvi. Jeli su svečanu žrtvu sedam dana, žrtvujući  žrtve pričesnice i slaveći Jahvu, Boga svojih otaca.",Croatian
Potom je sav zbor vijećajući odlučio da svetkuje još  sedam dana; svetkovali su još sedam dana s veseljem.,Croatian
Judejski  kralj Ezekija darovao je zboru tisuću mladih junaca i sedam tisuća  grla sitne stoke; a knezovi darivali zboru tisuću mladih junaca  i deset tisuća grla sitne stoke; tada se posvetilo mnogo svećenika.,Croatian
"Tako se proveselio sav judejski zbor, i svećenici i leviti, i sav zbor što je bio došao iz Izraela, i došljaci koji bijahu  došli iz zemlje izraelske, i stanovnici u Judeji.",Croatian
"Bilo je  veliko veselje u Jeruzalemu, jer od vremena Davidova sina Salomona, izraelskoga kralja, nije bilo tako u Jeruzalemu.",Croatian
"Onda su  ustali svećenici i leviti te blagoslovili narod: njihov je glas  bio uslišan, a njihova je molitva doprla do Božjega svetog Prebivališta  na nebu.",Croatian
"Kad se sve to svršilo, svi Izraelovi sinovi koji su se našli  ondje zađoše po judejskim gradovima te su razbijali stupove,  sjekli ašere i obarali uzvišice i žrtvenike po svem Judinu, Benjaminovu, Efrajimovu i Manašeovu plemenu dokle god nisu završili. Onda  se svi Izraelovi sinovi vratiše svaki na svoj posjed, u svoje  gradove.",Croatian
"Ezekija je opet uredio svećeničke i levitske redove po  njihovim redovima, svakoga prema njegovoj službi, svećenike i  levite, za paljenice i za pričesnice, da služe, slave i hvale  Boga na vratima Jahvina tabora.",Croatian
"Odredio je kraljevski doprinos  od svoga imanja za paljenice, za paljenice jutarnje i večernje  i za paljenice što se prinose subotom, za mlađaka i na blagdane, kako je napisano u Zakonu Jahvinu.",Croatian
"Zapovjedio je narodu,  jeruzalemskim stanovnicima, da daju dio svećenicima i levitima  da se utvrde u Zakonu Jahvinu.",Croatian
"Kad se to razglasilo, počeli  su Izraelovi sinovi donositi najboljega žita, novog vina, ulja  i meda i svakojaka poljskog priroda i donosili su obilne desetine  od svega.",Croatian
"Izraelovi i Judini sinovi, koji su živjeli u judejskim  gradovima, također su donosili desetinu od goveda i sitne stoke  i desetinu od svetih stvari posvećenih Jahvi, njihovu Bogu; donosili  su i davali sve hrpu na hrpu.",Croatian
"Trećega su mjeseca počeli slagati  u hrpe, a sedmoga su mjeseca završili.",Croatian
"Onda je došao Ezekija  s knezovima i, ugledavši hrpe, blagosloviše Jahvu i njegov izraelski  narod.",Croatian
Potom se Ezekija propitao kod svećenika i levita za  hrpe.,Croatian
"Odgovarajući, svećenički poglavar Azarja, od Sadokova  doma, reče: ""Otkako su počeli donositi ove prinose u Dom Jahvin, jedemo i siti smo, a mnogo i pretječe, jer je Jahve blagoslovio  svoj narod te je preteklo ovo mnoštvo.""",Croatian
"Tada Ezekija zapovjedi da se urede sobe u Jahvinu Domu;  kad su ih spremili,",Croatian
"počeli su onamo unositi prinose, desetine  i svetinje; nad tim je bio predstojnik levit Konanija i brat  mu Šimej, drugi do njega.",Croatian
"A Jehiel, Azazja, Nahat, Asahel, Jerimot, Jozabad, Eliel, Jismakja, Mahat i Benaja biše postavljeni  kao nadglednici uz Konaniju i brata mu Šimeja, po nalogu kralja  Ezekije i Azarje, predstojnika u Božjem Domu.",Croatian
"Kore, sin levita  Jimne, vratar Istočnih vrata, bio je nad dragovoljnim Božjim  prinosima da bi prinosio Jahvine podizanice i svetinje nad svetinjama.",Croatian
"Pod njim su bili Eden, Minjamin, Ješua, Šemaja, Amarja i  Šekanija po svećeničkim gradovima da savjesno dijele svojoj braći  po njihovim redovima, kako velikome tako i malome -",Croatian
osim  muškaraca starijih od trideset godina popisanih u rodovnicima  - svima koji su dolazili u Dom Jahvin na svoj svakidašnji posao  da obave obredne dužnosti po svojim redovima.,Croatian
"U rodovnike  su bili popisani svećenici po obiteljima i leviti od dvadeset  godina naviše po svojim službama, po svojim redovima.",Croatian
"U rodovnike  bijahu popisana sva njihova djeca, njihove žene, njihovi sinovi  i njihove kćeri, za svekoliki zbor, jer su se iskreno posvetili  svetinjama.",Croatian
"Aronovi sinovi, svećenici na poljskim pašnjacima  svojih gradova, u svakom pojedinom gradu, bijahu poimence određeni  da daju dio svakome muškarcu među svećenicima. Sve su rodovnike  sastavili leviti.",Croatian
"Ezekija je uradio tako po svoj Judeji čineći što je dobro, pravo i vjerno pred Jahvom, svojim Bogom.",Croatian
"U svakom poslu  koji je počeo za službu Božjega Doma, i u zakonu i u zapovijedi  tražeći Boga, trudio se svim svojim srcem i uspijevao.",Croatian
"Poslije tih događaja i dokaza vjernosti dođe asirski kralj  Sanherib i, ušavši u Judeju, opkoli tvrde gradove misleći ih  osvojiti.",Croatian
"Ezekija, vidjevši gdje je došao Sanherib i kako  snuje da zavojšti na Jeruzalem,",Croatian
posavjetova se s knezovima  i s junacima da začepi vodene izvore koji bijahu izvan grada.  Oni mu podupriješe osnovu.,Croatian
"Sabralo se mnogo naroda te su začepili  sva vrela i potok koji teče posred zemlje; govorahu: ""Zašto da  asirski kraljevi nađu toliko vode kad dođu!""",Croatian
"Ezekija se osokolio, obnovio sav oboreni zid i podigao kule na njemu; izvana je sagradio  drugi zid i utvrdio Milon u Davidovu gradu; napravio je mnogo  kopalja i štitova,",Croatian
"zatim postavio vojvode nad narodom i, pozvavši  ih k sebi na trg kraj gradskih vrata, ohrabri ih ovim riječima:",Croatian
"""Budite hrabri i junaci; ne bojte se i ne plašite se asirskoga  kralja, ni svega mnoštva što je s njim, jer je s nama moćniji  nego s njim:",Croatian
"s njim je tjelesna mišica, a s nama je Jahve, Bog naš, da nam pomaže i da bije naše bojeve."" Narod se uzda  u riječi judejskoga kralja Ezekije.",Croatian
"Poslije toga asirski je kralj Sanherib, dok bijaše kod  Lakiša sa svom bojnom silom, poslao sluge u Jeruzalem k judejskome  kralju Ezekiji i k svim Judejcima koji bijahu u Jeruzalemu i  poručio im:",Croatian
"""Ovako veli asirski kralj Sanherib: 'U što se  uzdate stojeći opsjednuti u Jeruzalemu?",Croatian
"Ne zavodi li vas  Ezekija da vas preda smrti od gladi i žeđi kad govori: Jahve, Bog naš, izbavit će nas iz ruke asirskoga kralja?",Croatian
Nije li  taj Ezekija uklonio njegove uzvišice i njegove žrtvenike; i zapovjedio  Judejcima i Jeruzalemcima govoreći: Pred jednim se žrtvenikom  klanjajte i na njemu kadite!,Croatian
Zar ne znate što sam učinio  ja i moji preci od svih zemaljskih naroda? Zar su bogovi zemaljskih  naroda mogli izbaviti svoje zemlje iz moje ruke?,Croatian
"Koji je  među svim bogovima onih naroda što su ih sasvim uništili moji  preci mogao izbaviti narod iz moje ruke, da bi mogao vaš Bog  izbaviti vas iz moje ruke?'",Croatian
"Zato nemojte da vas sada Ezekija  vara i da vas tako zavodi i ne vjerujte mu! Jer nijedan bog nikojega  naroda ili kraljevstva nije mogao izbaviti svoga naroda iz moje  ruke, ni iz ruke mojih predaka, a kamoli će vaš Bog izbaviti  vas iz moje ruke!""",Croatian
Još su više njegove sluge napadale Boga Jahvu i njegova  slugu Ezekiju.,Croatian
"Napisao je i pismo ružeći Jahvu, Izraelova  Boga: ""Kao što bogovi zemaljskih naroda nisu izbavili svojih  naroda iz moje ruke, tako neće ni Ezekijin Bog izbaviti svojega  naroda iz moje ruke.""",Croatian
"I vikahu iza glasa, na judejskom jeziku, jeruzalemskom narodu koji bijaše na zidu da ga uplaše i prepadnu  kako bi osvojili grad.",Croatian
"Govorili su o jeruzalemskom Bogu kao  o bogovima zemaljskih naroda, bogovima koji su djelo čovječjih  ruku.",Croatian
"Stoga se pomoli kralj Ezekija i prorok Izaija, Amosov  sin, i zazvaše nebo u pomoć.",Croatian
"Tada Jahve posla anđela koji  uništi sve hrabre junake, zapovjednike i vojvode u vojsci asirskoga  kralja, tako da se vratio posramljen u svoju zemlju. A kad je  ušao u hram svoga boga, sasjekli su ga ondje mačem neki koji  su se rodili iz njegova krila.",Croatian
"Tako je Jahve spasio Ezekiju  i jeruzalemske stanovnike od ruke asirskoga kralja Sanheriba  i iz ruku neprijatelja, te im dao mir odasvud uokolo.",Croatian
Mnogi  su donosili darove Jahvi u Jeruzalem i dragocjenosti judejskome  kralju Ezekiji. Poslije toga Ezekija se uzvisio u očima svih  naroda.,Croatian
"U to se vrijeme Ezekija razbolio nasmrt, ali se pomolio  Jahvi, koji mu je progovorio i učinio čudo.",Croatian
"Ali se Ezekija  nije odužio dobročinstvu koje mu je iskazano, nego se uzoholio;  stoga je došla srdžba na nj, na Judu i na Jeruzalem.",Croatian
"Ezekija  se ponizio zato što mu se bilo uzoholilo srce, i on i Jeruzalemci, pa tako nije došla na njih Jahvina srdžba za Ezekijina života.",Croatian
"Ezekija je stekao vrlo veliko bogatstvo i slavu; napravio  je riznice za srebro i zlato, za drago kamenje, za miomirise, za štitove i za svakojake dragocjene posude;",Croatian
"skladište za  prirod od žita, od novog vina i ulja, staje za svakojaku stoku, torove za stada.",Croatian
"Podigao je i gradove, imao je mnogo blaga, sitne stoke i goveda, jer mu je Bog dao vrlo veliko imanje.",Croatian
Isti je Ezekija začepio gornji izvor Gihonske vode i  svrnuo je pravo na zapadnu stranu Davidova grada. Ezekija je  bio sretan u svakom poslu.,Croatian
"Samo kad su došli poslanici babilonskih  knezova, poslani k njemu da se propitaju za čudo koje se dogodilo  u zemlji, ostavio ga je Bog da bi ga iskušao i da bi se doznalo  sve što mu je u srcu.",Croatian
"Ostala Ezekijina djela, njegova pobožnost, zapisani su u proročkom viđenju proroka Izaije, Amosova sina, i u Knjizi o judejskim i izraelskim kraljevima.",Croatian
Ezekija je počinuo kod svojih otaca. Sahranili su ga  na usponu kako se ide ka grobovima Davidovih sinova. Po smrti  su mu odali počast svi Judejci i Jeruzalemci. Na njegovo se mjesto  zakraljio sin mu Manaše.,Croatian
Manašeu je bilo dvanaest godina kad se zakraljio. Pedeset  i pet godina kraljevao je u Jeruzalemu.,Croatian
"Činio je što je zlo  u Jahvinim očima, povodeći se za gnusobama naroda što ih je Jahve  protjerao pred sinovima Izraelovim.",Croatian
"Obnovio je uzvišice što  ih bijaše oborio otac mu Ezekija, podigao je žrtvenike Baalu, načinio ašere i stao se klanjati svoj nebeskoj vojsci i služiti  joj.",Croatian
"Podigao je žrtvenike i u Domu Jahvinu, za koji bijaše  rekao Jahve: ""U Jeruzalemu će prebivati Ime moje zauvijek.""",Croatian
Sagradio je žrtvenike svoj nebeskoj vojsci u oba predvorja  Doma Jahvina.,Croatian
"I sinove je svoje proveo kroz oganj u dolini  Hinomova sina. Vračao je, gatao, čarao, stvorio bajače i opsjenare  i uopće učinio premnogo zla u Jahvinim očima razjarujući ga.",Croatian
"Načinio je idolski lik i posadio ga u Domu Božjem, za koji  Bog bijaše rekao Davidu i njegovu sinu Salomonu: ""U ovom Domu  i u Jeruzalemu, koji sam izabrao među svim izraelskim plemenima, postavit ću Ime svoje zauvijek.",Croatian
"Neću više dati da noga Izraelaca  uzmakne iz zemlje koju sam dao u baštinu vašim očevima, samo  ako budu držali i provodili u djelo sve što sam im zapovjedio:  sav Zakon, uredbe i običaje dane preko Mojsija.""",Croatian
Ali je Manaše  zaveo Judejce i Jeruzalemce te su radili još gore nego narodi  što ih je Jahve iskorijenio pred sinovima Izraelovim.,Croatian
"Jahve  je opominjao Manašea i njegov narod, ali oni nisu poslušali.",Croatian
"Stoga je Jahve doveo na njih vojskovođe asirskoga kralja.  Uhvativši Manašea kukama, svezali su ga u dvoje mjedene verige  i odveli u Babilon.",Croatian
"Kad se našao u nevolji, počeo se moliti  za milost Jahvi, svome Bogu, ponizivši se veoma pred Bogom otaca.",Croatian
Molio se i Bog mu se smilovao te usliša njegovu prošnju i  vrati ga u Jeruzalem u kraljevstvo. Manaše tada spozna da je  Jahve Bog.,Croatian
"Poslije toga sagradio je vanjski zid Davidovu  gradu zapadno od Gihona, od doline pa do Ribljih vrata, i opasao  zidom Ofel, izvevši ga vrlo visoko. Postavio je bojne vojvode  u svim tvrdim gradovima u Judi.",Croatian
"Osim toga, uklonio je iz Jahvina Doma tuđinske bogove, onaj idolski lik i sve žrtvenike što ih bijaše posagradio na  gori Jahvina Doma i u Jeruzalemu i sve ih baci izvan grada.",Croatian
"Zatim  opet podiže Jahvin žrtvenik i žrtvova na njemu žrtve pričesnice  i zahvalnice. Zapovjedi i Judejcima da služe Jahvi, Bogu Izraelovu.",Croatian
"Ipak je narod još žrtvovao po uzvišicama, ali samo Jahvi, svojem Bogu.",Croatian
"Ostala Manašeova djela i njegova molitva Bogu, riječi  koje su mu govorili vidioci u ime Jahve, Izraelova Boga, zapisane  su u Povijesti izraelskih kraljeva.",Croatian
"Njegova molitva i kako  je bio uslišan, svi njegovi grijesi i njegova nevjera te mjesta  na kojima je pogradio uzvišice, podigao ašere i idole prije nego  što se ponizio - sve je to zapisano u povijesti Hozajevoj.",Croatian
Tada  Manaše počinu kraj svojih otaca. Sahranili su ga u dvoru. Na  njegovo se mjesto zakraljio sim mu Amon.,Croatian
"Dvadeset su i dvije godine bile Amonu kad se zakraljio, a kraljevao je dvije godine u Jeruzalemu.",Croatian
"Činio je što je  zlo u Jahvinim očima, kao i otac mu Manaše, jer je svim idolima  koje bijaše načinio njegov otac Manaše on prinosio žrtve i služio  im.",Croatian
"Ali se nije ponizio pred Jahvom kako se ponizio otac  mu Manaše, nego je još i umnožio svoju krivicu.",Croatian
Tada se protiv  njega urotiše njegove sluge i ubiše ga u dvoru.,Croatian
Ali je prosti  puk pobio sve one koji se bijahu urotili protiv kralja Amona  i na njegovo mjesto zakraljio sina mu Jošiju.,Croatian
Jošiji je bilo osam godina kad se zakraljio. Kraljevao je  trideset i jednu godinu u Jeruzalemu.,Croatian
"Činio je što je pravo  u Jahvinim očima. U svemu je hodio putovima oca Davida, ne skrećući  ni desno ni lijevo.",Croatian
"Osme godine kraljevanja, dok još bijaše dječak, počeo  je tražiti Boga oca Davida, a dvanaeste je godine stao čistiti  Judeju i Jeruzalem od uzvišica, ašera, od rezanih i livenih likova.",Croatian
"Pred njim su oborili žrtvenike Baalu, polomio je sunčane stupove  koji bijahu na njima; izlomio je i satro ašere i rezane i livene  likove, prosuo ih po grobovima onih što su im prinosili žrtve.",Croatian
Svećeničke je kosti spalio na njihovim žrtvenicima i tako  očistio Judeju i Jeruzalem.,Croatian
"Isto je učinio i po gradovima  Manašeova, Efrajimova i Šimunova plemena, pa do Naftalijeva,  po njihovim opustošenim mjestima unaokolo.",Croatian
"Oborio je žrtvenike  i ašere, raskovao i satro rezane likove i isjekao sve sunčane  stupove po svoj zemlji izraelskoj, a onda se vratio u Jeruzalem.",Croatian
"Osamnaeste godine kraljevanja, očistivši zemlju i Dom, posla Asalijahina sina Šafana, gradskoga upravitelja Maaseju, Johazova sina Joaha, tajnika, da poprave Dom Jahve, njegova  Boga.",Croatian
"Oni su došli k velikom svećeniku Hilkiji i predali mu  novce donesene u Božji Dom, koje bijahu sabrali leviti, čuvari  hramskog praga, iz ruke Manašeovih i Efrajimovih sinova i od  svega Izraelova Ostatka, od svega Judina i Benjaminova plemena, od jeruzalemskih stanovnika.",Croatian
"Dali su to na ruku poslovođama, postavljenim nad Domom Jahvinim, a oni su izdavali poslenicima  koji su radili u Domu Jahvinu, popravljajući što je bilo trošno  i obnavljajući Hram.",Croatian
Dali su drvodjeljama i graditeljima  da kupuju tesanac i drvo za grede i da se pobrvnaju kuće koje  bijahu porušili judejski kraljevi.,Croatian
"Ti su ljudi savjesno obavljali  posao; nad njima su bili postavljeni Jahat i Obadja, leviti od  Merarijevih sinova, i Zaharija i Mešulam od Kehatovih sinova  da upravljaju radom. Svi su leviti bili vični glazbalima.",Croatian
"Jedni  su bili nad bremenošama i nadstojnicima svih poslenika u svakoj  službi, a drugi su od levita bili pisari, nadzornici i vratari.",Croatian
"Kad su iznosili novce donesene u Jahvin Dom, našao je  svećenik Hilkija Knjigu Zakona Jahvina, danu preko Mojsija.",Croatian
"I, progovorivši, Hilkija reče tajniku Šafanu: ""Našao sam Knjigu  Zakona u Domu Jahvinu."" Hilkija dade knjigu Šafanu.",Croatian
"Šafan  odnese knjigu kralju i izvjesti ga: ""Tvoje sluge rade sve što  im se povjerilo.",Croatian
"Izasuvši novce što su se našli u Domu Jahvinu, dadoše ih na ruku poslovođama i poslenicima.""",Croatian
"Tada tajnik  Šafan javi kralju: ""Svećenik Hilkija dade mi jednu knjigu."" I  Šafan je poče čitati pred kraljem.",Croatian
"Čuvši riječi Zakona, kralj  razdrije haljine svoje.",Croatian
"I naredi Hilkiji, Šafanovu sinu Ahikamu, Mikinu sinu Abdonu, tajniku Šafanu i kraljevu sluzi Asaji:",Croatian
"""Idite  i upitajte Jahvu o meni i Ostatku Izraela i Judeje zbog ove knjige  što je nađena, jer je velika Jahvina jarost što se izlila na  nas zato što naši očevi nisu čuvali Jahvine riječi, nisu vršili  što je pisano u knjizi.""",Croatian
"Hilkija s kraljevim ljudima ode proročici Huldi, ženi  Šaluma, Tokhatova sina, sina Hasre, čuvara odjeće; ona je živjela  u Jeruzalemu, u novom gradu. Kad joj to kazaše,",Croatian
"ona im reče:  ""Ovako veli Jahve, Bog Izraelov: 'Kažite čovjeku koji vas je  poslao k meni:",Croatian
"Ovako veli Jahve: Evo, dovest ću nesreću na  ovaj grad i na njegove stanovnike, izvršit ću sve kletve napisane  u knjizi što je pročitaše pred judejskim kraljem.",Croatian
"Jer su  me ostavili i kadili tuđim bogovima da bi me ljutili svim djelima  ruku svojih, planut će jarost moja na to mjesto i neće se ugasiti.",Croatian
"A judejskome kralju, koji vas je poslao po Jahvin savjet, recite ovo: Ovako govori Jahve, Bog Izraelov: Riječi si čuo.",Croatian
"Ali kako ti je omekšalo srce i jer si se ponizio pred Bogom  čuvši što sam objavio tome gradu i njegovim stanovnicima, i ponizivši  se preda mnom, razdro si haljine i plakao, zato sam te uslišio  - riječ je Jahvina!",Croatian
"Evo, sjedinit ću te s ocima tvojim i  s mirom ćeš leći u grob da ne vidiš svu nesreću koju ću svaliti  na ovo mjesto i njegove stanovnike.'"" Oni odnesoše taj odgovor  kralju.",Croatian
Tada posla kralj da se saberu sve judejske i jeruzalemske  starješine.,Croatian
"Kralj se potom pope u Dom Jahvin, sa svim Judejcima, Jeruzalemcima, svećenicima, levitima i sa svim narodom, od najvećega  do najmanjeg. I pročita im sve riječi Knjige Saveza što je nađena  u Domu Jahvinu.",Croatian
"Kralj, stojeći na svome mjestu, obnovi pred  Jahvom Savez da će slijediti Jahvu, držati se njegovih zapovijedi, pouka i uredaba svim srcem i svom dušom da bi izvršio sve stavke  toga Saveza što su napisane u knjizi.",Croatian
"I sve koji su se našli  u Jeruzalemu i Benjaminovu plemenu pozva da pristupe; i Jeruzalemci  prionuše uza Savez Boga, Boga svojih otaca.",Croatian
"Tada Jošija ukloni  sve gnusobe iz svih izraelskih krajeva i učini te svi koji su  se našli u Izraelu počeše služiti Jahvi, svojem Bogu. Za svega  njegova života nisu odstupili od Jahve, Boga svojih otaca.",Croatian
Potom je Jošija svetkovao Pashu Jahvi u Jeruzalemu: klalo  se pashalno jagnje četrnaestoga dana prvoga mjeseca.,Croatian
"Postavio je svećenike na njihove službe, osokolivši ih  na službu u Jahvinu Domu.",Croatian
"Zatim je rekao levitima koji su  poučavali sve Izraelce i bili posvećeni Jahvi: ""Metnite sveti  Kovčeg u Dom koji je sagradio Davidov sin Salomon, izraelski  kralj; ne smijete ga više nositi na ramenima; sada služite Jahvi, svojem Bogu, i njegovu izraelskom narodu!",Croatian
"I pripravite se  po otačkim domovima, po redovima, kako je napisao izraelski kralj  David i propisao sin mu Salomon.",Croatian
"Stojte u Svetinji po redovima  otačkih domova svoje braće, običnoga puka, i po redu levitskoga  otačkog doma.",Croatian
"I tako koljite pashalno janje te se posvetite  i pripravite svoju braću da svetkuju kako je zapovjedio Jahve  preko Mojsija.""",Croatian
"Jošija je darovao običnom puku od sitne stoke jaganjaca  i jarića, sve za Pashu, svima koji su se našli ondje, na broj  trideset tisuća, i tri tisuće goveda, sve to s kraljeva imanja.",Croatian
"Njegovi su knezovi dragovoljno darovali narodu, svećenicima  i levitima, i to: Hilkija, Zaharija i Jehiel, predstojnici u  Božjem Domu, dali su svećenicima za Pashu dvije tisuće i šest  stotina jaganjaca i jarića i tri stotine goveda.",Croatian
"A Konanija, Šemaja i Netanel, njegova braća Hašabja, Jehiel i Jozabad, levitski  knezovi, darovali su levitima za Pashu pet tisuća grla sitne  stoke i pet stotina goveda.",Croatian
"A kad je bila uređena služba, stali su svećenici na svoje mjesto i leviti u svojim redovima  po kraljevoj zapovijedi.",Croatian
"Klali su Pashu, a svećenici su škropili  krvlju, dok su leviti odirali kožu.",Croatian
"Onda su pripravili paljenice da ih dadu običnom puku  po redovima otačkih domova da ih prinese Jahvi, kako je napisano  u Mojsijevoj knjizi. Tako su učinili i s govedima.",Croatian
"Pekli  su Pashu na ognju po običaju, a ostale su posvećene stvari kuhali  u loncima, kotlovima i zdjelama i brzo ih raznosili svemu običnom  puku.",Croatian
"Poslije su pripravljali Pashu sebi i svećenicima, jer  su svećenici, Aronovi sinovi, bili zaposleni prinošenjem paljenica  i pretiline do noći; zato su leviti pripravljali sebi i svećenicima, Aronovim sinovima.",Croatian
"A pjevači, Asafovi sinovi, stajali su  na svojem mjestu, kako je bio zapovjedio David, Asaf, Heman i  kraljev vidjelac Jedutun. Vratari su stajali na svakim vratima;  oni se nisu micali od službe, nego su im njihova braća leviti  pripravljala sve.",Croatian
Tako je bila uređena sva Jahvina služba onoga dana da  se proslavi Pasha i da se prinesu paljenice na Jahvinu žrtveniku  po zapovijedi kralja Jošije.,Croatian
"Tako su Izraelovi sinovi, koji  su se našli ondje, u to doba sedam dana slavili Pashu i Blagdan  beskvasnih kruhova.",Croatian
"Pasha kao ova u Izraelu nije se slavila  od vremena proroka Samuela niti je ijedan od izraelskih kraljeva  slavio Pashu kao što ju je slavio Jošija - sa svećenicima, levitima  i sa svim Judejcima i Izraelcima, koliko ih se god našlo, i s  Jeruzalemcima.",Croatian
Ta se Pasha svetkovala osamnaeste godine Jošijina kraljevanja.,Croatian
"Poslije svega toga, kad je Jošija uredio Dom, došao je  egipatski kralj Neko da se bije kod Karkemiša na Eufratu, a Jošija  je izišao preda nj.",Croatian
"Kralj Neko poslao je Jošiji glasnike  i poručio: ""Što ja imam s tobom, judejski kralju? Ne idem ja  danas na tebe, nego na dom s kojim sam u ratu, i Bog mi je zapovjedio  da se požurim. Okani se Boga koji je sa mnom da te ne upropastim!""",Croatian
"Ali Jošija nije odvratio lica od njega, nego se ojunačio  da se bije s njim; ne poslušavši Nekovih riječi iz Božjih usta, došao je da se bije na Megidskom polju.",Croatian
"Strijelci ustrijeliše kralja Jošiju, a on reče slugama:  ""Izvedite me jer sam teško ranjen.""",Croatian
"Sluge ga skinuše s bojnih  kola i metnuše u druga kola koja je imao, pa ga odvezoše u Jeruzalem;  ondje je umro i bio sahranjen u grobnici otaca. Sva Judeja s  Jeruzalemom plakala je za Jošijom.",Croatian
"I Jeremija je protužio  za Jošijom. I svi pjevači i pjevačice spominju u tužbalicama  Jošiju do danas; uveli su ih u običaj u Izraelu, i eno su zapisane  u Tužbalicama.",Croatian
"Ostala Jošijina djela i njegova pobožnost, vršeni onako  kako piše u Jahvinu Zakonu,",Croatian
"svi njegovi pothvati, od prvih  do posljednjih, zapisani su u Knjizi o izraelskim i judejskim  kraljevima.",Croatian
Tada priprosti puk uze Jošijina sina Joahaza i zakralji ga  u Jeruzalemu namjesto njegova oca.,Croatian
Dvadeset i tri godine bile  su Joahazu kad se zakraljio. Kraljevao je tri mjeseca u Jeruzalemu.,Croatian
Svrgao ga je egipatski kralj u Jeruzalemu i udario na zemlju  danak od sto srebrnih talenata i jedan zlatni talenat.,Croatian
"Egipatski  kralj postavi za kralja nad Judejom i nad Jeruzalemom njegova  brata Elijakima, promijenivši mu ime na Jojakim; njegova je brata  Joahaza uzeo Neko i odveo u Egipat.",Croatian
"Dvadeset je i pet godina bilo Jojakimu kad se zakraljio.  Kraljevao je jedanaest godina u Jeruzalemu; činio je što je zlo  u očima Jahve, njegova Boga.",Croatian
"Na nj je zaratio babilonski kralj  Nabukodonozor i, svezavši ga u dvoje mjedene verige, odveo ga  u Babilon.",Croatian
Dio posuđa iz Jahvina Doma odnio je Nabukodonozor  u Babilon i metnuo ga u svoj dvorac u Babilonu.,Croatian
"Ostala Jojakimova  djela i gnusobe koje je činio i što se na njemu našlo, sve je  zapisano u Knjizi o izraelskim i judejskim kraljevima. Na njegovo  se mjesto zakraljio sin mu Jojakin.",Croatian
"Osam je godina bilo Jojakinu kad se zakraljio, a kraljevao  je tri mjeseca i deset dana u Jeruzalemu; činio je što je zlo  u Jahvinim očima.",Croatian
"O godišnjoj je mijeni poslao kralj Nabukodonozor  te su ga odveli u Babilon s dragocjenostima iz Jahvina Doma,  a nad Judom i nad Jeruzalemom zakraljio je njegova rođaka Sidkiju.",Croatian
"Dvadeset je i jedna godina bila Sidkiji kad se zakraljio, a kraljevao je jedanaest godina u Jeruzalemu.",Croatian
"Činio je što  je zlo u očima Jahve, njegova Boga; nije se ponizio pred prorokom  Jeremijom, koji mu je govorio iz Jahvinih usta,",Croatian
"nego se još  i pobunio protiv kralja Nabukodonozora, koji ga bijaše zakleo  Bogom; ostao je tvrdoglav i uporan u srcu da se ne obrati Jahvi, Bogu Izraelovu.",Croatian
"Pa i svi su svećenički poglavari i narod gomilali nevjeru  na nevjeru slijedeći gnusna djela krivobožačkih naroda, oskvrnjujući  Dom Jahvin, posvećen u Jeruzalemu.",Croatian
"Jahve, Bog njihovih otaca, slao je k njima zarana svoje glasnike, slao ih svejednako, jer  mu bijaše žao svojega naroda i svojega Prebivališta.",Croatian
"Ali  su se oni rugali Božjim glasnicima, prezirući njegove riječi  i podsmjehujući se njegovim prorocima, dok se nije podigla Jahvina  jarost na njegov narod te više nije bilo lijeka.",Croatian
"Doveo je na njih kaldejskoga kralja, koji okrenu pod  mač njihove mladiće u domu njihova Svetišta, ne štedeći ni mladića  ni djevojke, ni starca ni nemoćna.Sve mu je predao u ruke.",Croatian
"Sve  posuđe Božjega Doma, veliko i malo, blago Jahvina Doma i kraljevo  blago, blago njegovih knezova, sve je odnio u Babilon.",Croatian
"Spalili  su Božji Dom, oborili jeruzalemski zid i sve su njegove dragocjenosti  uništili.",Croatian
"One što izbjegoše maču odvede Nabukodonozor u Babilon  u sužanjstvo. Postali su robovi njemu i njegovim sinovima, dokle  nije nastalo perzijsko kraljevstvo.",Croatian
"Da bi se ispunila riječ  koju Jahve reče na Jeremijina usta: ""Dokle se zemlja ne oduži  svojim subotama, počivat će za sve vrijeme u pustoši dok se ne  ispuni sedamdeset godina.""",Croatian
"Ali prve godine perzijskoga kralja Kira, da bi se ispunila  riječ Jahvina objavljena na Jeremijina usta, podiže Jahve duh  perzijskoga kralja Kira te on oglasi po svemu svojem kraljevstvu  usmeno i pismeno:",Croatian
"""Ovako veli perzijski kralj Kir: 'Sva zemaljska  kraljevstva dade mi Jahve, Bog nebeski. On mi naloži da mu sagradim  Dom u Jeruzalemu, u Judeji. Tko je god među vama od svega njegova  naroda, Bog njegov bio s njim, pa neka ide onamo!'""",Croatian
"Prve godine perzijskoga kralja Kira, da bi se ispunila riječ  Jahvina objavljena na Jeremijina usta, nadahnu Jahve perzijskoga  kralja Kira te on objavi po svemu svojem kraljevstvu, usmeno  i pismeno:",Croatian
"""Ovako veli perzijski kralj Kir: 'Sva zemaljska  kraljevstva dade mi Jahve, Bog nebeski. On mi naloži da mu sagradim  Dom u Jeruzalemu, u Judeji.",Croatian
"Tko je god među vama od svega  njegova naroda, Bog njegov bio s njim! Neka ide u Jeruzalem u  Judeji i neka gradi Dom Jahvi, Bogu Izraelovu, Bogu koji stoluje  u Jeruzalemu.",Croatian
"I gdje god se još zadržao ostatak toga naroda, neka ga stanovništvo mjesta u kojima boravi podupre srebrom  i zlatom, imanjem i stokom i dragovoljnim prinosima za Dom Božji  u Jeruzalemu.'""",Croatian
"Tada ustadoše glavari obitelji Jude i Benjamina, svećenici  i leviti, i svi kojima je Bog potaknuo duh i krenuše graditi  Dom Jahvin u Jeruzalemu.",Croatian
"I svi su im susjedi pomagali: srebrom, zlatom, darovima u naravi, stokom, dragocjenostima mnogim, osim  svega što su dragovoljno prilagali.",Croatian
Kralj Kir iznese posuđe Jahvina Doma koje Nabukodonozor  bijaše odnio iz Jeruzalema i stavio u hram svoga boga.,Croatian
"Kir, kralj perzijski, uruči ga Mitredatu, rizničaru, koji ga izbroji  judejskom knezu Šešbasaru.",Croatian
Evo njegova popisa. Zlatnih zdjela:  trideset; srebrnih zdjela: tisuću i dvadeset devet;,Croatian
zlatnih  čaša: trideset; srebrnih čaša: četiri stotine i deset; ostalog  posuđa: tisuću.,Croatian
Svega zlatnog i srebrnog posuđa: pet tisuća  i četiri stotine. Sve je to odnio Šešbasar kada se sužnji vraćahu  iz Babilona u Jeruzalem.,Croatian
"Ovo su ljudi one pokrajine koji su se vratili iz sužanjstva  u Babilonu, kamo ih bijaše odveo babilonski kralj Nabukodonozor.  Vratili su se u Jeruzalem i Judeju, svaki u svoj grad.",Croatian
"Stigli  su oni i s njima Zerubabel, Ješua, Nehemija, Seraja, Reelaja, Nahamani, Mordokaj, Bilšan, Mispar, Bigvaj, Rehum i Baana. Evo popisa ljudi od naroda Izraelova:",Croatian
sinovi Paroševi:  dvije tisuće stotinu sedamdeset i dva;,Croatian
sinovi Šefatjini: tri  stotine sedamdeset i dva;,Croatian
Arahovi sinovi: sedam stotina sedamdeset  i pet;,Croatian
"sinovi Pahat-Moabovi, to jest sinovi Ješuini i Joabovi  sinovi: dvije tisuće osam stotina i dvanaest;",Croatian
Elamovi sinovi:  tisuću dvije stotine pedeset i četiri;,Croatian
sinovi Zatuovi: devet  stotina četrdeset i pet;,Croatian
Zakajevi sinovi: sedam stotina i  šezdeset;,Croatian
Banijevi sinovi: šest stotina četrdeset i dva;,Croatian
Bebajevi sinovi: šest stotina dvadeset i tri;,Croatian
sinovi  Azgadovi: tisuću dvije stotine dvadeset i dva;,Croatian
Adonikamovi  sinovi: šest stotina šezdeset i šest;,Croatian
sinovi Bigvajevi: dvije  tisuće pedeset i šest;,Croatian
Adinovi sinovi: četiri stotine pedeset  i četiri;,Croatian
"sinovi Aterovi, od Ezekije: devedeset i osam;",Croatian
Besajevi  sinovi: tri stotine dvadeset i tri;,Croatian
sinovi Jorini: stotinu  i dvanaest;,Croatian
Hašumovi sinovi: dvije stotine dvadeset i tri;,Croatian
sinovi Gibarovi: devedeset i pet;,Croatian
ljudi iz Betlehema:  stotinu dvadeset i tri;,Croatian
ljudi iz Netofe: pedeset i šest;,Croatian
ljudi iz Anatota: stotinu dvadeset i osam;,Croatian
ljudi iz Bet  Azmaveta: četrdeset i dva;,Croatian
"ljudi iz Kirjat Jearima, Kefire  i Beerota: sedam stotina četrdeset i tri;",Croatian
ljudi iz Rame i  Gebe: šest stotina dvadeset i jedan;,Croatian
ljudi iz Mikmasa: stotinu  dvadeset i dva;,Croatian
ljudi iz Betela i Aja: dvije stotine dvadeset  i tri;,Croatian
nebonski sinovi: pedeset i dva;,Croatian
sinovi Magbiša:  stotinu pedeset i šest;,Croatian
sinovi jednoga drugog Elama: tisuću  dvije stotine pedeset i četiri;,Croatian
Harimovi sinovi: tri stotine  i dvadeset;,Croatian
"sinovi Loda, Hadida i Onona: sedam stotina dvadeset  i pet;",Croatian
sinovi Jerihona: tri stotine četrdeset i pet;,Croatian
sinovi  Senajini: tri tisuće šest stotina trideset.,Croatian
"Svećenici: Jedajini sinovi, to jest iz kuće Ješuine:  devet stotina sedamdeset i tri;",Croatian
sinovi Imerovi: tisuću pedeset  i dva;,Croatian
Pašhurovi sinovi: tisuću dvije stotine četrdeset i  sedam;,Croatian
sinovi Harimovi: tisuću i sedamnaest.,Croatian
Leviti: sinovi Ješuini i Kadmielovi od Hodavjinovaca:  sedamdeset i četiri.,Croatian
Pjevači: sinovi Asafovi: stotinu dvadeset i osam.,Croatian
"Vratari: sinovi Šalumovi, sinovi Aterovi, sinovi Talmonovi, sinovi Akubovi, sinovi Hatitini i sinovi Šobajevi: u svemu stotinu  trideset i devet.",Croatian
"Netinci - sluge hramske: Sihini sinovi, sinovi Hasufini, sinovi Tabaotovi,",Croatian
"Kerosovi sinovi, Siahini sinovi, Fadonovi  sinovi,",Croatian
"sinovi Lebanovi, sinovi Hagabini, sinovi Akubovi,",Croatian
"Hagabovi sinovi, Šamlajevi sinovi, Hananovi sinovi,",Croatian
"sinovi  Gidelovi, sinovi Gaharovi, sinovi Reajini,",Croatian
"Resinovi sinovi, Nekodini sinovi, Gazamovi sinovi,",Croatian
"sinovi Uzini, sinovi Faseahini, sinovi Besajevi,",Croatian
"Asnanini sinovi, Meunimovi sinovi, Nefusimovi  sinovi,",Croatian
"sinovi Bakbukovi, sinovi Hakufini, sinovi Harhurovi,",Croatian
"Baslutovi sinovi, Mehidini sinovi, Haršini sinovi,",Croatian
"sinovi  Barkosovi, sinovi Sisrini, sinovi Tamahovi,",Croatian
"Nesiahovi sinovi, Hatifini sinovi.",Croatian
"Sinovi slugu Salomonovih: sinovi Sotajevi, sinovi Hasoferetovi, sinovi Farudini,",Croatian
"Jalini sinovi, Darkonovi sinovi, Gidelovi  sinovi,",Croatian
"sinovi Šefatjini, sinovi Hatilovi, sinovi Pokeret-Hasebajimovi, sinovi Amijevi.",Croatian
Svega netinaca i sinova slugu Salomonovih: tri stotine  dvadeset i dva.,Croatian
"Oni koji su pošli iz Tel Melaha, Tel Harše, Keruba, Adana, Imera, a nisu mogli dokazati da li je njihov dom i njihovo sjeme  izraelskog podrijetla:",Croatian
"sinovi Dalajini, sinovi Tobijini,  sinovi Nekodini - njih šest stotina pedeset i dva.",Croatian
"A od svećeničkih sinova: Hobajini sinovi, Hakosovi sinovi, sinovi Barzilaja - onoga koji je uzeo za ženu jednu kćer Barzilaja  Gileađanina te se prozvao tim imenom.",Croatian
"Oni su tražili svoje  rodoslovne popise, ali ih nisu našli. Bili su izlučeni iz svećeništva.",Croatian
I namjesnik im zabrani jesti od svetinja sve dok se ne pojavi  svećenik za Urim i Tumim.,Croatian
"Sav je zbor brojio četrdeset i dvije tisuće tri stotine  i šezdeset duša,",Croatian
"ne računajući njihove sluge i sluškinje, kojih bijaše sedam tisuća tri stotine i sedam. Bijaše i dvije  stotine pjevača i pjevačica.",Croatian
"Njihovih je konja bilo sedam  stotina trideset i šest, njihovih mazga dvije stotine četrdeset  i pet,",Croatian
"deva je bilo četiri stotine trideset i pet, a njihovih  magaraca ukupno šest tisuća sedam stotina i dvadeset.",Croatian
"Stanovit broj obiteljskih glavara kad su stigli u Dom  Jahvin, koji je u Jeruzalemu, dragovoljno su priložili darove  za Dom Božji da bi se podigao na svome mjestu.",Croatian
"Dali su prema  svojim mogućnostima u riznicu šezdeset tisuća drahmi zlata, pet  tisuća mina srebra i stotinu svećeničkih haljina.",Croatian
"Svećenici, leviti i dio naroda nastaniše se u Jeruzalemu; a vratari, pjevači, netinci i svi ostali Izraelci u svojim gradovima.",Croatian
Kad je došao sedmi mjesec - sinovi su Izraelovi bili već u  svojim gradovima - sabrao se sav narod kao jedan čovjek u Jeruzalemu.,Croatian
"Tada Ješua, sin Josadakov, sa svojom braćom svećenicima, i  Zerubabel, sin Šealtielov, sa svojom braćom, počeše graditi žrtvenik  Bogu Izraelovu da bi prinosili paljenice, kako je pisano u Zakonu  Mojsija, čovjeka Božjeg.",Croatian
"I podigoše žrtvenik na starome mjestu  - iako su bili u strahu od naroda u zemlji - i prinosili su paljenice  Jahvi, paljenice jutarnje i večernje;",Croatian
"i slavili su Blagdan  sjenica, kako je pisano: prinosili su svakodnevno broj paljenica  propisan za svaki dan.",Croatian
"Osim toga prinosili su svakidašnje  paljenice, zatim žrtve određene za mlađak i za sve blagdane Jahvine  i za sve one koji su htjeli dragovoljno žrtvovati Jahvi.",Croatian
"Od  prvoga dana u sedmom mjesecu počeli su prinositi Jahvi žrtve  paljenice, premda još nisu bili položeni temelji svetišta Jahvina.",Croatian
I dadoše novac kamenarima i drvodjelcima; Sidoncima i  Tircima poslaše hranu i piće i ulje da dovezu drva cedrova s  Libanona do Jafe po dopuštenju perzijskoga kralja Kira.,Croatian
"A druge godine poslije njihova dolaska k Domu Božjemu  u Jeruzalemu, drugoga mjeseca kako su Zerubabel, sin Šealtielov, i Ješua, sin Josadakov, s ostalom svojom braćom svećenicima, levitima i sa svim narodom koji se iz ropstva vratio u Jeruzalem  počeli graditi, postavili su levite od dvadeset godina naviše  da upravljaju poslovima oko Doma Jahvina.",Croatian
"Ješua, njegovi sinovi  i braća njegova Kadmiel, Binuj i Hodavja bijahu postavljeni da  kao jedan upravljaju poslenicima na gradnji Doma Božjega.",Croatian
"Kad su zidari bili postavili temelje Svetišta Jahvina, postavili su se svećenici u svečanim odjećama, s trubama, a  tako i leviti, sinovi Asafovi, s cimbalima da slave Jahvu prema  odredbama Davida, kralja Izraelova.",Croatian
"I pjevahu Jahvi hvalu  i slavu: ""Jer je dobar, jer je vječna njegova ljubav prema Izraelu.""  I sav je narod klicao hvaleći Jahvu, jer je Dom Jahvin bio postavljen  na svoje temelje.",Croatian
"Zaista, mnogi svećenici, mnogi leviti i  glavari obiteljski i starješine, koji su svojim očima vidjeli  temelje prijašnjega Hrama, plakahu iza glasa, a mnogi opet snažno  klicahu od radosti.",Croatian
I tako nitko nije mogao razlikovati radosno  klicanje od plača u narodu; jer je narod glasno klicao i vika  se čula vrlo daleko.,Croatian
"Ali kada su čuli Judini i Benjaminovi neprijatelji da povratnici  iz sužanjstva grade svetište Jahvi, Bogu Izraelovu,",Croatian
"potražiše  Zerubabela, Ješuu i glavare obiteljske i rekoše im: ""Mi želimo  s vama graditi, jer, kao i vi, tražimo Boga vašega i njemu prinosimo  žrtve od vremena Esar Hadona, asirskoga kralja, koji nas je ovamo  doveo.""",Croatian
"Zerubabel, Ješua i glavari izraelskih obitelji odgovoriše  im: ""Nije na vama da s nama gradite Dom našemu Bogu: gradit ćemo  mi sami Jahvi, Bogu Izraelovu, kako nam je naredio Kir, kralj  perzijski.""",Croatian
Tada je narod one zemlje plašio ljude Judeje i  smetao im u gradnji.,Croatian
Podmitili su savjetnike da im ometaju  naum: tako je bilo za vrijeme perzijskoga kralja Kira sve do  perzijskoga kralja Darija. Samarijanske smetnje za Kserksove i Artakserksove vladavine,Croatian
"Za Kserksova kraljevanja, na početku njegove vladavine, sastaviše tužbu protiv stanovnika Judeje i Jeruzalema.",Croatian
"I  za vremena Artakserksova pisali su Bišlam, Mitredat, Tabel i  ostali njihovi drugovi protiv Jeruzalema perzijskom kralju Artakserksu.  Podnesak je bio pisan aramejskim pismom i jezikom.",Croatian
Zatim su  upravitelj Rehum i tajnik Šimšaj napisali kralju Artakserksu  slijedeće pismo protiv Jeruzalema -,Croatian
"upravitelj Rehum, tajnik  Šimšaj i ostali drugovi njihovi: perzijski suci, poslanici, činovnici;  Arkevajci, Babilonci, Suzanci - to jest Elamci -",Croatian
i ostali  narodi koje je veliki i slavni Asurbanipal bio odveo u sužanjstvo  i naselio ih u gradove Samarije i druge krajeve s onu stranu  Rijeke.,Croatian
"Evo prijepisa pisma koje su mu poslali: ""Kralju Artakserksu, tvoje sluge, ljudi s onu stranu Rijeke. Sada, dakle,",Croatian
"neka  zna kralj da su Judejci stigli k nama od tebe; došavši u Jeruzalem, žele ponovo sagraditi odmetnički i opaki grad; podižu zidine, a temelje su već postavili.",Croatian
"Neka zna kralj: ako ovaj grad  bude sagrađen i zidovi podignuti, neće se više plaćati porez, ni danak, ni carina, i ovaj će grad biti na štetu kraljevske  riznice.",Croatian
"Budući da jedemo dvorsku sol, ne čini nam se doličnim  gledati ovu sramotu nanesenu kralju. Zato, dakle, obavještavamo  kralja:",Croatian
"neka se poduzmu istraživanja u ljetopisima tvojih  očeva: u tim ćeš ljetopisima naći i utvrditi da je ovaj grad  odmetnički grad, nesretan za kraljeve i pokrajine i da su se  u njemu od davnine dizale bune. Zato je ovaj grad bio razoren.",Croatian
"Obavješćujemo kralja da neće biti više tvoje područje preko  Rijeke ako ovaj grad bude ponovo sagrađen i zidovi podignuti!""",Croatian
"Kralj je poslao ovaj odgovor: ""Rehumu, upravitelju, Šimšaju, tajniku, i ostalim drugovima njihovim koji borave u Samariji  i drugdje, s onu stranu Rijeke - mir! Evo,",Croatian
podnesak koji  ste mi poslali bio je preda mnom pričitan u njegovu prijevodu.,Croatian
Po mojoj su naredbi poduzeli istraživanja i utvrdili da se  taj grad dizao od davnine protiv kraljeva i da su u njemu bivali  ustanci i bune.,Croatian
"I moćni su kraljevi kraljevali u Jeruzalemu, koji su gospodarili svime s onu stranu Rijeke: njima se plaćao  danak, porez i carina.",Croatian
"Zapovjedite, dakle, da se prekine  pothvat onih ljudi: taj se grad neće zidati dok ja o tome ne  odlučim.",Croatian
"Čuvajte se svakog propusta u postupku, da ne bi  zlo poraslo na štetu kraljeva.""",Croatian
"Pošto je prijepis otpisa kralja Artakserksa pročitan  pred Rehumom, upraviteljem, Šimšajem, tajnikom, i pred njihovim  drugovima, oni brzo odoše u Jeruzalem k Judejcima te im oružanom  snagom zabraniše radove.",Croatian
"Tako su obustavljeni poslovi oko  gradnje Doma Božjega u Jeruzalemu. Bili su prekinuti sve do druge  godine kraljevanja Darija, perzijskoga kralja.",Croatian
"Tada su proroci Hagaj i Zaharija, sin Adonov, počeli prorokovati  Judejcima u Judeji i Jeruzalemu, u ime Boga Izraelova, koji je  bio nad njima;",Croatian
"na to ustadoše Zerubabel, sin Šealtielov, i  Ješua, sin Josadakov, i počeše zidati Dom Božji u Jeruzalemu:  proroci su Božji bili s ljudima i bodrili ih.",Croatian
"U to vrijeme  dođoše k njima Tatnaj, satrap s onu stranu Rijeke, Šetar Boznaj  i drugovi njihovi poslanici i upitaše ih: ""Tko vam je dopustio  da gradite ovaj hram i da podižete ove zidove?",Croatian
"Kako se zovu  ljudi koji su sagradili ovu zgradu?""",Croatian
"Ali je oko Božje bdjelo nad starješinama judejskim, te  im nisu zabranili da rade dok obavijest nije otišla Dariju i  stigao o tom pismeni odgovor.",Croatian
"Ovo je prijepis pisma koje su  kralju Dariju poslali Tatnaj, satrap s one strane Rijeke, Šetar  Boznaj i njihovi drugovi poslanici s one strane Eufrata.",Croatian
"Oni  su mu uputili izvješće ovog sadržaja: ""Kralju Dariju svaki mir!",Croatian
"Neka znade kralj da smo došli  u pokrajinu Judeju k Domu Boga velikoga: grade ga od krupnog  kamenja, drvetom oblažu zidove; posao se brižljivo izvodi i napreduje  u njihovim rukama.",Croatian
Zapitali smo njihove starješine i rekli  smo im: 'Tko vam je dopustio da gradite ovaj hram i da podignete  njegove zidove?',Croatian
Pitali smo ih i za njihova imena da bismo  ti javili. Tako smo i zapisali imena onih koji zapovijedaju ljudstvu.,Croatian
A oni nam ovako odgovoriše: 'Mi smo sluge Boga neba i zemlje; gradimo Hram koji je bio  sagrađen prije mnogo godina i koji je bio sagradio i podigao  veliki kralj Izraela.,Croatian
"Ali kad su naši oci rasrdili Boga neba, on ih je predao u ruke Nabukodonozora Kaldejca, babilonskog  kralja, koji je razorio ovaj Hram i odveo narod u sužanjstvo  u Babilon.",Croatian
"Ali prve godine Kira, kralja babilonskog, zapovjedio  je kralj Kir da se ponovo sazida ovaj Dom Božji.",Croatian
"Još i zlatno  i srebrno posuđe Doma Božjega, koje Nabukodonozor bijaše odnio  iz svetišta u Jeruzalemu i prenio ga u svetište babilonsko, uzeo  je kralj Kir iz svetišta u Babilonu i predao čovjeku po imenu  Šešbasaru, koga je postavio upraviteljem,",Croatian
"i rekao mu je:  'Uzmi ovo posuđe, pođi i metni ga u svetište jeruzalemsko, i  neka se Dom Božji zida na svome starom mjestu.'",Croatian
"Taj je Šešbasar  došao, dakle, i postavio temelje Doma Božjega u Jeruzalemu. I  od tada pa do danas gradi se, i još nije dovršen.'",Croatian
"Sada, dakle, ako kralj želi, neka se istraži u pismohrani  kraljevoj u Babilonu je li zaista kralj Kir izdao zapovijed da  se sagradi Dom Božji u Jeruzalemu. A kraljeva odluka o tome neka  nam se saopći.""",Croatian
"Tada, po naredbi kralja Darija, uzeše tražiti u Babilonu, u  spremištu gdje je bila pismohrana,",Croatian
"i nađoše u Ekbatani, tvrđavi  u medijskoj pokrajini, svitak s ovom poveljom: ""Na spomen.",Croatian
Prve godine kraljevanja Kira proglasio je kralj Kir: Dom Božji u Jeruzalemu. Dom neka se sagradi kao mjesto gdje  će se prinositi žrtve i gdje će se donositi prinosi za paljenje.  Neka bude visok šezdeset lakata i širok šezdeset lakata.,Croatian
"Tri  reda neka budu od velikog kamenja, a jedan od drveta. Trošak  će se podmiriti iz kraljevskog dvora.",Croatian
"Povrh toga, posuđe zlatno  i srebrno iz Doma Božjeg koje Nabukodonozor bijaše uzeo iz svetišta  u Jeruzalemu i prenio u Babilon neka se vrati i bude na svome  mjestu u svetištu jeruzalemskom i neka se postavi u Domu Božjem.""",Croatian
"""Sada, dakle, Tatnaju, satrape s onu stranu Rijeke, Šetar  Boznaju i drugovi vaši poslanici s onu stranu Rijeke, udaljite  se odatle!",Croatian
Pustite neka taj Dom Božji grade upravitelji i  starješine židovske. Dom Božji treba sagraditi na njegovu prvotnom  mjestu.,Croatian
"Evo mojih naredaba o vašem držanju prema starješinama  judejskim kako bi se ponovo sagradio taj Dom Božji: od kraljevskog  blaga - to jest od danka s onu stranu Rijeke - neka se plaća  onim ljudima brižljivo, bez prijekida,",Croatian
"i što im bude trebalo  za žrtve paljenice Bogu neba: junaca, ovnova i jaganjaca, i pšenice, soli, vina i ulja, neka im se redovito daje svakoga dana, prema  uputama svećenika u Jeruzalemu.",Croatian
"Neka prinose žrtve na ugodan  miris Bogu neba, neka mole za život kralja i njegovih sinova.",Croatian
"Naređujem osim toga: tko god prekrši ovu naredbu, neka  mu se izvadi greda iz kuće pa neka na njoj bude pogubljen, a  kuća da mu zato postane bunište.",Croatian
"I Bog, koji je ondje nastanio  svoje Ime, neka obori svakog kralja i narod koji bi se drznuo  da prekrši moju naredbu i sruši Dom Božji u Jeruzalemu! Ja, Darije, izdao sam ovu zapovijed. Neka se točno vrši!""",Croatian
"Tada Tatnaj, satrap s onu stranu Rijeke, Šetar Boznaj  i njihovi drugovi učiniše onako kako je zapovjedio kralj Darije.",Croatian
"A židovske su starješine nastavile uspješno graditi po nadahnuću  proroka Hagaja i Zaharije, sina Adonova. Dovršili su gradnju  po naredbi Boga Izraelova i po naredbi Kira i Darija i Artakserksa, kralja perzijskoga.",Croatian
Hram je zavšen dvadeset i trećeg dana  mjeseca Adara. Bilo je to šeste godine vladavine kralja Darija.,Croatian
"Izraelci - svećenici, leviti i ostatak povratnika iz  sužanjstva - radosno posvetiše taj Dom Božji.",Croatian
"Žrtvovaše za  posvećenje Doma Božjega stotinu junaca, dvije stotine ovnova, četiri stotine janjaca i, kao žrtvu za grijehe svega Izraela, dvanaest jaraca - prema broju plemena Izraelovih.",Croatian
"Zatim  postaviše svećenike po njihovim redovima i levite po njihovim  razredima za službu Domu Božjem u Jeruzalemu, kako je propisano  u knjizi Mojsijevoj.",Croatian
Povratnici iz sužanjstva slavili su Pashu četrnaestog  dana prvoga mjeseca.,Croatian
"Svi su se leviti, kao jedan čovjek,  očistili: svi su bili čisti; žrtvovali su pashu za sve povratnike  iz ropstva, za svoju braću svećenike i za sebe.",Croatian
"Blagovali  su pashu Izraelci koji su se vratili iz ropstva i svi oni koji  su im se, prekinuvši s nečistoćom naroda zemlje, pridružili da  traže Jahvu, Boga Izraelova.",Croatian
"I svetkovahu radosno Blagdan  beskvasnih hljebova sedam dana: jer ih je Jahve ispunio radošću  i obratio prema njima srce asirskog kralja da ojača njihove ruke  u radovima oko Doma Boga, Boga Izraelova.",Croatian
"Poslije tih događaja, za kraljevanja Artakserksa, kralja perzijskoga, Ezra - sin Seraje, sina Azarje, sina Hilkije,",Croatian
"sina Šaluma, sina Sadoka, sina Ahituba,",Croatian
"sina Amarje, sina Azarje, sina  Merajota,",Croatian
"sina Zerahje, sina Uzije, sina Bukija,",Croatian
"sina Abišue, sina Pinhasa, sina Eleazara, sina vrhovnog svećenika Arona -",Croatian
"taj Ezra vrati se iz Babilona. Bio je književnik vješt Mojsijevu  Zakonu, koji je dao Jahve, Bog Izraelov. Kako je ruka Jahve,  Boga njegova, bila nad njim, kralj mu je dao sve što je tražio.",Croatian
"Stanovit broj Izraelaca, svećenika, levita, pjevača, vratara  i sluga krenuše u Jeruzalem sedme godine kralja Artakserksa.",Croatian
A Ezra je došao u Jeruzalem petoga mjeseca: bilo je to sedme  godine kraljeve.,Croatian
"Pošao je iz Babilona prvoga dana prvoga mjeseca, a stigao je u Jeruzalem prvoga dana petoga mjeseca: nad njim  je bila blaga ruka Boga njegova!",Croatian
"Jer je Ezra nastojao svim  srcem proniknuti Zakon Jahvin, vršiti ga i poučavati Izraela  u zakonima i običajima.",Croatian
"Evo prijepisa isprave koju je kralj Artakserkso dao svećeniku  Ezri, književniku vještu naredbama i zakonima što ih je Jahve  dao Izraelu:",Croatian
"""Artakserkso, kralj kraljeva, svećeniku Ezri, pisaru  Zakona Boga nebeskoga, potpuni mir.",Croatian
"Evo mojih zapovijedi: Tko god u mome kraljevstvu od naroda  izraelskog, njegovih svećenika ili od njegovih levita želi poći  u Jeruzalem, može ići s tobom.",Croatian
"Osim toga, šalje te kralj  i njegovih sedam savjetnika da pregledaš Judeju i Jeruzalem prema  Zakonu Boga tvoga, koji ti je u ruci,",Croatian
"i da odneseš srebro  i zlato koje kralj i njegovih sedam savjetnika dragovoljno prinose  Bogu Izraelovu, koji prebiva u Jeruzalemu,",Croatian
i sve srebro i  zlato koje skupiš po svoj pokrajini babilonskoj s dragovoljnim  prinosima koje narod i svećenici prinesu za Dom svoga Boga u  Jeruzalemu.,Croatian
"I pobrini se da tim novcem kupiš junaca, ovnova i jaganjaca, a tako i darova i naljeva koji uz to idu: to prinesi na žrtvenik  Doma Boga vašega u Jeruzalemu.",Croatian
"Sa srebrom i zlatom što preostane  učinite ti i tvoja braća kako vam se bude najviše svidjelo, vršeći  volju Boga vašega.",Croatian
"Posuđe koje si primio za službu Domu Boga  tvoga ostavi pred Bogom tvojim, u Jeruzalemu.",Croatian
I što bi još  trebalo za Dom Boga tvoga i što bi trebalo nabaviti primit ćeš  iz kraljevskih riznica.,Croatian
"Ja, kralj Artakserkso, još zapovijedam svim rizničarima  s one strane Rijeke: sve što od vas zatraži svećenik Ezra, pisar  Zakona Boga nebeskoga, podajte odmah najtočnije,",Croatian
"do stotinu  talenata srebra, stotinu kora pšenice, do stotinu bata vina,  do stotinu bata ulja, a soli po želji.",Croatian
"Sve što naredi Bog  nebeski, neka se odmah izvrši u svoj gorljivosti za Dom Boga  nebeskog, da gnjev njegov ne dođe na kraljevstvo kraljevo i na  djecu njegovu.",Croatian
"I još vam javljamo da se ne smije udariti  danak, ni porez, ni carina ni na jednoga od svećenika, levita, pjevača, netinaca i drugih službenika toga Doma Božjega.",Croatian
"A ti, Ezra, po mudrosti Boga svoga koju imaš u rukama, postavi činovnike i suce koji će suditi svemu narodu s onu stranu  Rijeke, to jest svima koji poznaju Zakon Boga tvoga. Tko ne zna, vi ga poučite.",Croatian
"Tko ne bude držao Zakona Boga tvojega - koji  je i kraljev zakon - neka se oštro osudi: na smrt, na progonstvo, na novčanu globu ili na tamnicu.""",Croatian
"""Blagoslovljen neka je Jahve, Bog otaca naših, koji je  nadahnuo srce kraljevo da proslavi Dom Jahvin u Jeruzalemu",Croatian
"i  koji je okrenuo prema meni naklonost kralja, njegovih savjetnika  i svih najmoćnijih kraljevskih činovnika. A ja se osmjelih jer  ruka Jahve, Boga mojega, bijaše nada mnom i sabrah glavare Izraela  da pođu sa mnom.""",Croatian
Evo glavara obitelji s rodoslovljem koji su sa mnom pošli iz  Babilona za vladavine kralja Artakserksa:,Croatian
"Od Pinhasovih sinova: Geršom; od Itamarovih sinova: Daniel;  od Davidovih sinova: Hatuš,",Croatian
Šekanijini sinovi; od sinova Paroševih:  Zaharija i s njim upisanih muškaraca stotinu i pedeset;,Croatian
"od  Pahat-Moabovih sinova: Elijoenaj, sin Zerahjin, i s njim dvije  stotine muškaraca;",Croatian
"od Zatuovih sinova: Šekanija, sin Jahazielov, i s njim tri stotine muškaraca;",Croatian
"od sinova Adinovih: Ebed, sin Jonatanov, i s njim pedeset muškaraca;",Croatian
"od Elamovih sinova:  Izaija, sin Atalijin, i s njim sedamdeset muškaraca;",Croatian
"od Šefatjinih  sinova: Zebadja, sin Mihaelov, i s njim osamdeset muškaraca;",Croatian
"od Joabovih sinova: Obadja, sin Jehielov, i s njim dvije stotine  i osamnaest muškaraca;",Croatian
"od sinova Banijevih: Šelomit, sin  Josifjin, i s njim stotinu i šezdeset muškaraca;",Croatian
"od Bebajevih  sinova: Zaharija, sin Bebajev, i s njim dvadeset i osam muškaraca;",Croatian
"od Azgadovih sinova: Johanan, sin Hakatanov, i s njim stotinu  i deset muškaraca;",Croatian
"od posljednjih Adonikamovih sinova poimence:  Elifelet, Jeiel i Šemaja, i s njima šezdeset muškaraca;",Croatian
"i  od sinova Bigvajevih: Utaj, sin Zabudov, i s njim sedamdeset  muškaraca.",Croatian
"Sabrao sam ih kod rijeke koja teče prema Ahavi. Utaborili  smo se za tri dana ondje. Pregledao sam svjetovnjake i svećenike, ali nisam ondje našao ni jednog levita.",Croatian
"Tada sam poslao  glavare Eliezera, Ariela, Šemaju, Elnatana, Jariba, Elnatana, Natana, Zahariju, Mešulama i učitelje Jojariba i Elnatana",Croatian
"i  uputio sam ih Idonu, poglavaru mjesta Kasifje. Stavio sam u njihova  usta riječi koje će reći Idonu i njegovoj braći koja su se nalazila  u mjestu Kasifji da nam pribave sluge za Dom Boga našega.",Croatian
"Milostiva ruka Boga našega bijaše nad nama i oni nam  dovedoše razumna čovjeka između sinova Mahlija, sina Levijeva, sina Izraelova: Šerebju s njegovim sinovima i braćom - njih  osamnaest.",Croatian
"Još Hašabju i s njim njegova brata Izaiju, sina  Merarijeva, i njihove sinove: njih dvadeset.",Croatian
A od poslužitelja  koje su David i glavari postavili levitima da im služe: dvije  stotine i dvadeset poslužitelja. Svi su bili poimence zabilježeni.,Croatian
"Ja sam ondje, kraj rijeke Ahave, proglasio post: da bismo  se ponizili pred Bogom svojim i od njega izmolili sretan put  sebi, svojoj djeci i svemu blagu svojem.",Croatian
"Jer bih se stidio  moliti od kralja vojske i konjanika da nas štite putem od neprijatelja;  izjavili smo, naprotiv, kralju: ""Ruka je Boga našega ispružena  da blagoslovi sve one koji ga traže; njegova snaga i gnjev njegov  nad onima su koji ga ostavljaju.""",Croatian
"I tako smo postili i molili Boga svoga na ovu nakanu, i on nas usliša.",Croatian
"Izabrao sam dvanaest glavara svećeničkih, Šerebju i Hašabju, i s njima desetoricu njihove braće;",Croatian
"izmjerih im srebro,  zlato i posuđe, darove koje su kralj, njegovi savjetnici, velikaši  i svi Izraelci darovali za Dom Boga našega.",Croatian
"Izmjerih i stavih  u njihove ruke šest stotina i pedeset talenata srebra, stotinu  srebrnih posuda od po dva talenta, stotinu talenata zlata,",Croatian
"dvadeset  zlatnih čaša od tisuću darika i dva vrča od dobre pozlaćene mjedi, skupocjene kao zlato.",Croatian
"I rekoh im: ""Vi ste Jahvi posvećeni;  ovo je posuđe posvećeno, ovo srebro i zlato dragovoljno je darovano  Jahvi, Bogu otaca vaših.",Croatian
"Pazite i čuvajte ovo sve dok ne  izmjerite pred glavarima svećeničkim i pred levitima i glavarima  obitelji Izraelovih u Jeruzalemu, u dvoranama Doma Jahvina.""",Croatian
"Svećenici i leviti primiše, dakle, izmjereno srebro,  zlato i posuđe da ga odnesu u Jeruzalem, u Dom Boga našega.",Croatian
Dvanaestog dana prvoga mjeseca krenusmo od rijeke Ahave  da pođemo u Jeruzalem: ruka Boga našega bijaše nad nama; on nas  je na putu štitio od napada neprijatelja i od pljačkaša.,Croatian
Stigli  smo u Jeruzalem i ondje smo se tri dana odmarali.,Croatian
"Četvrtoga  dana izmjereno je srebro, zlato i posuđe u Domu Boga našega i  predano je u ruke Merimotu, sinu Urijinu, s kojim je bio Eleazar, sin Pinhasov; a pred njima bijahu leviti: Jozabad, sin Ješuin, i Noadja, sin Binujev.",Croatian
Sve je bilo na broju i težini. Zabilježena  je tada sveukupna težina. U to vrijeme,Croatian
"oni koji su se vratili iz sužanjstva, povratnici, priniješe žrtvu paljenicu Bogu Izraelovu: dvanaest junaca za  sav Izrael, devedeset i šest ovnova, sedamdeset i sedam janjaca, dvanaest jaraca za grijehe - sve to kao paljenicu Jahvi.",Croatian
Zatim  predaše kraljeve naredbe kraljevskim satrapima i upraviteljima  s one strane Rijeke i oni pomogoše narod i Dom Božji.,Croatian
"Pošto je sve to uređeno, dođoše mi glavari govoreći: ""Izraelski  narod, svećenici i leviti nisu se odvojili od naroda zemlje,  okorjelih u njihovim gnusobama: nisu se odijelili od Kanaanaca, Hetita, Perižana, Jebusejaca, Amonaca, Moabaca, Egipćana i Amorejaca,",Croatian
"nego su za sebe i za sinove svoje uzimali za žene njihove  kćeri: sveti rod pomiješao se s narodima zemlje; glavari i savjetnici  prvi su počinili tu nevjernost.""",Croatian
"Na tu vijest razderah svoju  odjeću i svoj ogrtač, čupao sam kosu i bradu svoju i sjedoh utučen.",Croatian
"Svi koji su strahovali od riječi Božje sakupili se oko mene  zbog nevjernosti onih povratnika. A ja sam sveudilj sjedio utučen, sve do večernje žrtve.",Croatian
"A o večernjoj žrtvi trgnuh se iz svoga  jada i, razderane odjeće i ogrtača, padoh na koljena, raširih  ruke prema Jahvi, Bogu svome,",Croatian
"i rekoh: ""Bože moj! Stid me i bojim se podići svoje lice k tebi, Bože  moj! Jer su se umnožila zlodjela naša preko glave i grijesi su  se naši nagomilali do neba.",Croatian
"Od vremena otaca svojih pa do  danas u krivnji smo velikoj i zbog zlodjela svojih bijasmo predani  u ruke zemaljskih kraljeva: mi, kraljevi naši i svećenici naši  - pod mač, u sužanjstvo, u plijen i na sramotu, kao što je to  i danas.",Croatian
"Ali sada, za kratko vrijeme, učinio nam je Jahve, Bog naš, milost i ostavi nam Ostatak i dade nam utočište u svome  svetom mjestu: tako nam je Bog naš prosvijetlio oči i dao nam  malo života u robovanju našem.",Croatian
"Jer mi smo robovi, ali nas  u ropstvu našem nije nikada ostavio Bog naš: nego nam dade te  nađosmo milost u perzijskih kraljeva, dade nam snage da podignemo  Dom Boga našega i da obnovimo njegove ruševine i pribavi nam  utočište u Judeji i Jeruzalemu.",Croatian
"Ali sada, što možemo reći, Bože moj, kad smo poslije  svega toga odnemarili zapovijedi tvoje",Croatian
"koje si zapovjedio  preko svojih slugu proroka ovim riječima: 'Zemlja u koju ulazite  da je zaposjednete nečista je zemlja od nečistoće naroda zemlje, od gnusoba njihovih kojima su se napunili od jednoga kraja do  drugoga.",Croatian
"Stoga ne dajite kćeri svojih za njihove sinove i  ne uzimajte njihovih kćeri za svoje sinove, ne želite nikakav  njihov mir i sreću njihovu, da biste postali snažni i jeli najbolje  plodove zemlje i ostavili je zauvijek u nasljedstvo sinovima  svojim.'",Croatian
"I poslije svega što nas je stiglo zbog zlih djela naših  i zbog naše velike krivice, dobro je, o Bože naš, što si naša  zlodjela smatrao manjima nego što je zloća njihova i što si nam  ostavio ovaj Ostatak!",Croatian
Zar možemo i dalje kršiti naredbe tvoje  i vezivati se s ovim gnusnim narodima? Ne bi li se ti razgnjevio  i satro nas da ni Ostatka ni ikoga spašena više ne bi bilo?,Croatian
"Jahve, Bože Izraelov, po pravednosti tvojoj mi ostadosmo Ostatak, kao  što smo danas: evo nas pred tobom s grijehom svojim! Zaista ne  bismo zbog njega smjeli stajati pred tobom!""",Croatian
"Dok je Ezra molio i priznavao grijehe, plačući i ležeći pred  Domom Božjim, skupilo se oko njega mnoštvo Izraelaca, ljudi,  žena i djece: i taj je narod gorko plakao.",Croatian
"Tada Šekanija,  sin Jehielov, jedan od sinova Elamovih, uzimajući riječ reče  Ezri: ""Mi smo izdali Boga svoga ženeći se tuđinkama iz naroda  zemlje. Ali još ima nade Izraelu.",Croatian
"Obnovimo sada Savez s Bogom  svojim: obećajmo da ćemo, prema savjetu moga gospodara i onih  koji osjećaju strahopočitanje prema zapovijedi Boga našega, otpustiti  svoje žene tuđinke i djecu koju su rodile. Učinimo dakle po Zakonu!",Croatian
"Ustani, jer to je tvoja dužnost, a mi ćemo biti uza te. Budi  hrabar i na djelo!""",Croatian
"Tada ustade Ezra i zakle glavare svećeničke, i levite, i sve Izraelce da će učiniti kako im bijaše rekao. I zakleše  se.",Croatian
"Ezra se udalji ispred Doma Božjega i uđe u dvoranu Johanana, sina Elijašibova. Ondje provede noć i nije jeo ni kruha niti  je pio vode jer tugovaše zbog nevjernosti povratnika.",Croatian
Zatim je objavljeno u Judeji i Jeruzalemu svima povratnicima  da se skupe u Jeruzalemu:,Croatian
"a tko ne bude došao u Jeruzalem  za tri dana, toga će pozvati glavari i starješine, bit će mu  zaplijenjeno imanje i isključit će ga iz zbora povratnika.",Croatian
"Svi  su se ljudi od Jude i Benjamina sakupili tako za tri dana u Jeruzalemu.  Bilo je to devetoga mjeseca, dvadesetoga dana u mjesecu. Sav  se narod smjestio na trgu pred Domom Božjim, dršćući zbog svega  toga i zbog jake kiše.",Croatian
"Tada, ustavši, svećenik Ezra reče im: ""Vi ste se iznevjerili  kad ste se oženili tuđinkama. Tako ste povećali grijeh Izraelov!",Croatian
"Ali podajte sada hvalu Jahvi, Bogu otaca svojih, i izvršite  volju njegovu te se rastavite od naroda zemlje i od žena tuđinki.""",Croatian
"Sav je zbor odgovorio snažnim glasom: ""Jest, dužnost  nam je učiniti po tvome savjetu!",Croatian
"Ali naroda ima mnogo i dažd  nahodi: vani se ne može stajati. Osim toga, nije to posao od  dan-dva, jer nas je mnogo koji smo u tome sagriješili.",Croatian
"Mogu  nas na zajedničkom zboru zastupati naši glavari: svi koji su  po našim gradovima oženjeni tuđinkama mogu doći u određeno vrijeme  u pratnji starješina i sudaca svakoga grada, sve dok ne budemo  odvratili gnjev Boga svojega zbog ovoga.""",Croatian
"Samo Jonatan, sin Asahelov, i Jahzija, sin Tikvin, bijahu  se usprotivili; a podupirahu ih Mešulam i levit Šabetaj.",Croatian
"Povratnici  učiniše tako: rastaše se. Svećenik Ezra izabra za pomoćnike glavare  obitelji, prema njihovim domovima, i svi su bili poimence određeni.  Počeli su zasjedati prvoga dana desetoga mjeseca da bi sve ispitali.",Croatian
I prvoga dana prvoga mjeseca završiše sa svima koji se bijahu  oženili tuđinkama.,Croatian
"Među pripadnicima svećenstva evo koji bijahu oženjeni  tuđinkama: između sinova Ješue, sina Josadakova, i među njegovom  braćom: Maaseja, Eliezer, Jarib i Gedalija;",Croatian
oni dadoše svoju  ruku da će otpustiti svoje žene i da će za svoj grijeh prinijeti  ovna kao naknadnicu.,Croatian
Od sinova Imerovih: Hanani i Zebadja;,Croatian
"od Harimovih  sinova: Maaseja, Ilija, Šemaja, Jehiel i Uzija;",Croatian
"od Pašhurovih  sinova: Elijoenaj, Maaseja, Jišmael, Netanel, Jozabad i Elasa.",Croatian
"Od levita: Jozabad, Šimej, Kelaja - nazvan Kelita - Petahja, Juda i Eliezer.",Croatian
"Od pjevača: Elijašib i Zakur. Od vratara: Šalum, Telem  i Uri.",Croatian
"A između Izraelaca: od sinova Paroševih: Ramja, Jizija, Malkija, Mijamin, Eleazar, Malkija i Benaja;",Croatian
"od sinova Elamovih:  Matanija, Zaharija, Jehiel, Abdi, Jeremot i Ilija;",Croatian
"od sinova  Zatuovih: Elijoenaj, Elijašib, Matanija, Jeremot, Zabad i Aziza;",Croatian
"od sinova Bebajevih: Johanan, Hananija, Zabaj i Atlaj;",Croatian
"od  Banijevih sinova: Mešulam, Maluk, Adaja, Jašub, Šeal i Ramot;",Croatian
"od Pahat-Moabovih sinova: Adna, Kelal, Benaja, Maaseja, Matanija, Besalel, Binuj i Manaše;",Croatian
"od sinova Harimovih: Eliezer, Jišija, Malkija, Šemaja, Šimun,",Croatian
"Benjamin, Maluk, Semarja;",Croatian
"od  sinova Hašumovih: Matnaj, Matata, Zabad, Elifelet, Jeremaj, Manaše, Šimej;",Croatian
"od sinova Banijevih: Maadaj, Amram, Joel,",Croatian
"Benaja, Bedja, Kelu,",Croatian
"Vanija, Meremot, Elijašib,",Croatian
"Matanija, Matnaj  i Jaasaj;",Croatian
"od sinova Binujevih: Šimej,",Croatian
"Šelemja, Natan  i Adaja;",Croatian
"od Zakajevih sinova: Šašaj, Šaraj,",Croatian
"Azareel,  Šelemja, Šemarja,",Croatian
"Šalum, Amarja, Josip;",Croatian
"od Nebovih sinova:  Jeiel, Matitja, Zabad, Zebina, Jadaj, Joel, Benaja.",Croatian
"Svi su  ovi bili oženjeni tuđinkama, ali su ih otpustili, žene i djecu.",Croatian
"Povijest Nehemije, sina Hakalijina. Mjeseca Kisleva, dvadesete  godine, kad sam bio u Susi,",Croatian
"dođe Hanani, jedan od moje braće, s nekim ljudima iz Judeje. Ja ih zapitah o Židovima - o Ostatku  što se spasio od sužanjstva i o Jeruzalemu.",Croatian
"Oni mi odgovoriše:  ""Ostatak, oni koji su nakon sužanjstva ostali u zemlji, u velikoj  su nevolji i sramoti. Jeruzalemski je zid sav razoren, a vrata  mu ognjem spaljena.""",Croatian
"Kad sam čuo te vijesti, sjedoh i zaplakah.  Tugovao sam više dana, postio i molio se pred Bogom nebeskim.",Croatian
"I rekoh: ""O, Jahve, Bože nebeski, veliki i strašni Bože  koji čuvaš Savez i naklonost onima koji te ljube i drže zapovijedi  tvoje!",Croatian
"Neka uho tvoje bude pažljivo i oči tvoje otvorene da  čuješ molitvu sluge svoga. Molim ti se sada, danju i noću, za  sinove Izraelove, sluge tvoje, i ispovijedam grijehe sinova Izraelovih  koje smo učinili protiv tebe; sagriješili smo i ja i kuća oca  mojega!",Croatian
"Veoma smo zlo činili prema tebi, ne držeći naredaba  tvojih, zakona i običaja koje si ti naredio po Mojsiju, sluzi  svome.",Croatian
"Ali se opomeni riječi koje si povjerio Mojsiju, sluzi  svome: 'Ako budete nevjerni, ja ću vas rasuti među narode;",Croatian
"ali  ako se obratite meni i budete poštovali moje naredbe i držali  ih, budu li neki od vas prognani i nakraj neba, ja ću vas sakupiti  i odvesti na mjesto koje sam izabrao da ondje prebiva moje Ime.'",Croatian
"A, eto, oni su tvoje sluge i tvoj narod, koji si izbavio  svojom velikom moći i snažnom rukom svojom.",Croatian
"Ah, Gospode,  neka uho tvoje bude pažljivo na molitvu sluge tvoga, na molitvu  slugu tvojih, koji su spremni bojati se tvoga Imena. Smjerno  te molim, udijeli danas sreću sluzi svome i učini da nađe milost  pred ovim čovjekom."" A ja bijah tada peharnik kraljev.",Croatian
"Mjeseca Nisana, dvadesete godine kraljevanja Artakserksova, stajalo je vino pred kraljem. Uzeh ga i ponudih kralju. Nikada  pred njim nisam bio tužan.",Croatian
"Tada mi kralj reče: ""Što ti je  tužno lice? Nisi li možda bolestan? Nije drugo nego je tuga u  tvome srcu!"" Ja se veoma uplaših",Croatian
"i rekoh kralju: ""Neka uvijek  živi kralj! Kako mi lice ne bi bilo tužno kad je grad gdje su  grobovi mojih otaca razoren, a vrata mu ognjem spaljena?""",Croatian
"Kralj  me upita: ""Što, dakle, želiš?"" Zazvah Boga nebeskoga",Croatian
"i odgovorih kralju: ""Ako je kralju  po volji i ako ti je mio sluga tvoj, pusti me da odem u Judeju, u grad grobova mojih otaca, da ga obnovim.""",Croatian
"Kralj me upita  pred kraljicom, koja je sjedila kraj njega: ""Koliko bi trajao  tvoj put? Kada ćeš se vratiti?"" Pošto sam utvrdio vrijeme koje  je odgovaralo kralju, pusti me da odem.",Croatian
"Još rekoh kralju: ""Ako je kralju po volji, mogao bih ponijeti  pisma upraviteljima s onu stranu Rijeke da me propuste do Judeje;",Croatian
"i pismo Asafu, nadgledniku kraljeve šume, da mi dadne drva  za gradnju vrata na tvrđi Hrama, za gradski bedem i za kuću u  kojoj ću se nastaniti."" I dade mi kralj, jer dobrostiva ruka Boga moga bijaše nada  mnom.",Croatian
I dođoh tako k upraviteljima s onu stranu Rijeke i dadoh  im kraljeva pisma. A kralj posla sa mnom časnike i konjanike.,Croatian
"Kad to ču Sanbalat, Horonac, i sluga Tobija, Amonac,  bi im vrlo mrsko što je došao čovjek da se zauzme za dobro Izraelaca.",Croatian
"Stigavši u Jeruzalem, ostadoh ondje tri dana.",Croatian
"Zatim  ustah noću, u pratnji nekoliko ljudi, nikomu ne povjerivši što  mi je Bog moj nadahnuo da učinim za Jeruzalem; a nisam imao druge  životinje osim kljuseta na kojem sam jahao.",Croatian
"Iziđoh, dakle, noću na Dolinska vrata i uputih se Zmajevskom izvoru, a zatim  prema Smetlišnim vratima: razgledao sam jeruzalemski zid gdje  je bio razoren i vrata koja su bila spaljena.",Croatian
"Nastavio sam  put prema Izvorskim vratima i Kraljevskom ribnjaku, ali nisam  našao prolaza za životinju na kojoj sam jahao.",Croatian
"Uspeo sam  se zato noću uz Potok, i dalje razgledajući zid, i ponovo sam  ušao na Dolinska vrata. Tako sam se vratio,",Croatian
"a da savjetnici  nisu primijetili kamo sam otišao i što sam učinio. Sve do sada  nisam ništa rekao Židovima: ni svećenicima, ni velikašima, ni  savjetnicima, ni drugima nadstojnicima.",Croatian
"Tada im rekoh: ""Vidite u kakvoj smo nevolji: Jeruzalem  je u ruševinama, a vrata mu spaljena. Hajte, sagradimo jeruzalemski  zid da više ne budemo izloženi ruglu.""",Croatian
"I objasnih im kako  je dobrostiva ruka Boga moga bila nada mnom, a saopćih im i riječi  koje mi kralj bijaše rekao. ""Ustanimo"", povikaše oni, ""i gradimo!""  I ukrijepiše im se ruke na dobro djelo.",Croatian
"Na te vijesti počeše nam se rugati Sanbalat, Horonac, i sluga Tobija, Amonac, i Gešem, Arapin. Prezirno su nam govorili:  ""Što radite ovdje? Hoćete li se pobuniti protiv kralja?""",Croatian
"Ali  im ja odgovorih ovim riječima: ""Nebeski će nam Bog dati da uspijemo.  Mi, sluge njegove, ustasmo da gradimo. A vi nemate ni dijela, ni prava, ni spomena u Jeruzalemu.""",Croatian
"Tada usta veliki svećenik Elijašib sa svojom braćom svećenicima  te sagradiše Ovčja vrata. Posvetiše ih, postaviše im krila i  nastaviše graditi sve do kule Meaha i do Hananelove kule.",Croatian
"Kraj  njih su gradili Jerihonci, a do njih je gradio Zakur, sin Imrijev.",Croatian
"Sinovi Hasnaini gradili su Riblja vrata, stavili dovratke, utvrdili krila, stožere i prijevornice.",Croatian
"Kraj njih je popravljao  Merimot, sin Urije, sina Hakosova; a do njega je popravljao Mešulam, sin Berekje, sina Mešezabelova; a do njega je popravljao Sadok, sin Baanin.",Croatian
"Kraj njih su popravljali Tekoanci, ali su njihovi  plemenitaši odbili da prignu šiju na službu svojim gospodarima.",Croatian
"Stara vrata popravljali su Jojada, sin Paseahov, i Mešulam, sin Besodjin. Oni su stavili dovratke, učvrstili krila, stožere  i prijevornice.",Croatian
"A kraj njih obnavljahu Melatja Gibeonjanin, Jadon Meronoćanin i ljudi iz Gibeona i Mispe, podložnici upravitelja  s onu stranu Rijeke.",Croatian
"A do njih je popravljao Uziel, Harhajin  sin, zlatar, a do njega je popravljao Hananija, jedan od pomastara:  oni su utvrdili Jeruzalem sve do Širokog zida.",Croatian
"Do njih je popravljao Refaja, sin Hurov, glavar polovice  jeruzalemskog okruga.",Croatian
"A do njega je popravljao Jedaja, sin  Harumafov, pred svojom kućom; a do njega je popravljao Hatuš, sin Hašabnejin.",Croatian
"Malkija, sin Harimov, i Hašub, sin Pahat-Moabov, popravljali su dio sve do Pećne kule.",Croatian
"A do njih je popravljao  Šalum, sin Halohešov, glavar polovice okruga, on i njegovi sinovi.",Croatian
"Dolinska vrata popravljao je Hanum i stanovnici Zanoaha:  sagradili su ih, učvrstili krila, stožere i prijevornice i postavili  tisuću lakata zida do Smetlišnih vrata.",Croatian
"Smetlišna vrata popravljao  je Malkija, sin Rekabov, glavar bethakeremskog okruga, sa svojim  sinovima: učvrstili su krila, stožere i prijevornice.",Croatian
"Izvorska vrata popravljao je Šalum, sin Kol-Hozeov, glavar  nad mispanskim okrugom: sagradio ih je, pokrio ih, utvrdio vratna  krila, stožere i prijevornice. On je popravio i zid kod ribnjaka  Šiloaha, koji se proteže od Kraljevskog vrta do stepenica što  silaze iz Davidova grada.",Croatian
"Za njim je popravljao Nehemija, sin Azbukov, glavar nad polovicom betsurskog okruga, sve do  nasuprot Davidovim grobnicama i do umjetnog ribnjaka i Vojarne.",Croatian
"Za njim su popravljali leviti: Rehum, sin Banijev; a do njega  je popravljao Hašabja, glavar nad polovicom keilskog okruga,  za svoje područje.",Croatian
"Do njih su popravljala njihova braća:  Bavaj, sin Henadadov, glavar nad polovicom keilskog kotara;",Croatian
"a  do njega Ezer, sin Ješuin, glavar Mispe, popravljao je drugi  dio, sučelice usponu prema Oružarnici na uglu.",Croatian
"Za njim je popravljao Baruk, sin Zabajev, i popravio  je drugi dio, od ugla do kućnih vrata velikog svećenika Elijašiba.",Croatian
"Za njim je popravljao Meremot, sin Urije, sina Hakosova,  drugi dio: od Elijašibova kućnog ulaza do kraja Elijašibove kuće.",Croatian
Za njima su radili na popravcima svećenici koji su živjeli  u Okružju.,Croatian
"Za njima su pak popravljali Benjamin i Hašub sučelice  svojim kućama. Za njima je popravljao Azarja, sin Ananijina sina  Maaseje, nasuprot svojoj kući.",Croatian
"Za njima je popravljao Binuj, sin Henadadov, drugi dio - od Azarjine kuće do ugla, do zidnog  kruništa.",Croatian
"Palal, sin Uzajev, popravljao je nasuprot uglu  i kuli koja se uzdiže iznad Gornje kraljevske palače, a nalazi  se prema dvorištu Tamnice. Za njim je Pedaja, sin Parošev, popravljao",Croatian
"sve do Vodenih vrata, u smjeru istoka, i sve do pred Uzdignutu  kulu.",Croatian
"Za njima su popravljali Tekoanci drugi dio nasuprot  velikoj Uzdignutoj kuli, sve do Ofelskog zida.",Croatian
"Od Konjskih vrata popravljali su svećenici, svaki nasuprot  svojoj kući.",Croatian
"Za njima je Sadok, sin Imerov, popravljao nasuprot  svojoj kući. Za njim je popravljao Šemaja, sin Šekanijin, čuvar  Istočnih vrata.",Croatian
"Za njim su Hananija, sin Šelemjin, i Hanun, šesti sin Salafov, popravljali drugi dio. Za njima je popravljao  Mešulam, sin Berekjin, nasuprot svome stanu.",Croatian
"Za njim je Malkija, zlatar, popravljao sve do prebivališta netinaca i trgovaca,  nasuprot Nadgledničkim vratima do Gornje dvorane na zidnom kruništu.",Croatian
A zlatari su i trgovci popravljali između Gornje dvorane  na zidnom kruništu do Ovčjih vrata.,Croatian
"(3:33) Kad je Sanbalat čuo da gradimo zid, razljutio se. Bio  je veoma srdit, ismijavao je Židove",Croatian
"(3:34) i vikao je pred svojom  braćom i samarijanskom vojskom: ""Što poduzimaju ovi jadni Židovi?  Kane li možda popraviti, žrtvovati i završiti sve u jedan dan?  Zar će iz hrpe praha dozvati u život spaljeno kamenje?""",Croatian
"(3:35) Tobija, Amonac, koji je bio uz njega, reče: ""Neka samo  grade! Ali popne li se lisica, srušit će im kamene zidove.""",Croatian
"(3:36) Čuj, o Bože naš, kako nas preziru! Navrni njihove poruge  na njihovu glavu. Predaj ih kao plijen u zemlju ropstva.",Croatian
(3:37) Ne  pokrivaj njihova bezakonja i grijeh njihov neka ne bude izbrisan  pred licem tvojim jer su se rugali graditeljima.,Croatian
"(3:38) Tako smo gradili zid, koji je uskoro bio završen do pola  visine. Narod je imao oduševljenja za rad.",Croatian
"(4:1) Kad su Sanbalat, Tobija, Arapi, Amonci i Ašdođani čuli da napreduje  popravljanje jeruzalemskih zidova - jer su se počele zatvarati  pukotine - veoma se ražestiše.",Croatian
(4:2) Zakleše se svi zajedno da će  napasti Jeruzalem i da će nas smesti.,Croatian
(4:3) Mi smo tada zazvali Boga našega i postavljali smo dnevnu  i noćnu stražu da bismo zaštitili grad.,Croatian
"(4:4) A Židovi govorahu:  ""Snage su nosačima klonule, a ruševina je mnogo: nećemo nikada  stići sagraditi zida!""",Croatian
"(4:5) A naši neprijatelji rekoše: ""Uvući  ćemo se među njih prije nego što doznaju i opaze nas: tada ćemo  ih poubijati i tako osujetiti pothvat!""",Croatian
"(4:6) A kad bi došli Židovi  koji žive kraj njih, po deset bi nas puta upozoravali: ""Idu protiv  vas iz svih mjesta u kojima stanuju!""",Croatian
"(4:7) Postavili smo se u nizinama, iza zida i na goletima; rasporedio  sam narod po rodovima, s mačevima, kopljima i lukovima.",Croatian
"(4:8) Kad  sam vidio kako se boje, ustao sam i objavio velikašima, odličnicima  i ostalom narodu ovo: ""Ne bojte se ovih ljudi! Mislite na Gospoda, velikoga i strašnoga, i borite se za svoju braću, za sinove  i kćeri svoje, za žene i kuće svoje!""",Croatian
"(4:9) Kad su naši neprijatelji čuli da smo obaviješteni i da  je Bog osujetio njihovu osnovu, mogli smo se vratiti k zidu,  svaki svome poslu.",Croatian
"(4:10) Ali je od toga dana samo polovica mojih momaka obavljala  posao, a ostali su držali koplja, štitove, lukove i oklope, a  glavari stajali iza doma Judina,",Croatian
"(4:11) koji je gradio zid. I nosači  tereta držali su oružje: jednom je rukom svaki radio svoj posao, a u drugoj mu bilo oružje.",Croatian
"(4:12) Svaki je od graditelja, dok je  radio, nosio mač pripasan uz bok. Trubač je stajao kraj mene.",Croatian
"(4:13) Rekao sam velikašima, odličnicima i ostalom narodu: ""Posao  je velik i zamašan, a mi se rasuli po zidu, daleko jedni od drugih:",Croatian
"(4:14) skupite se oko nas na mjesto gdje čujete glas trube, a Bog  naš borit će se za nas.""",Croatian
(4:15) Tako smo obavljali posao od rane  zore do prvih zvijezda. Polovica je bila naoružana kopljima.,Croatian
"(4:16) U to sam vrijeme još rekao narodu: ""Svaki sa svojim slugom  neka noći u Jeruzalemu: po redu ćemo noću stražariti, a danju  raditi.""",Croatian
"(4:17) Ni ja, ni moja braća, ni moji momci, ni stražari  koji su me pratili nismo skidali svojih haljina, svatko je držao  pri ruci svoje oružje.",Croatian
Velika se vika digla među ljudima i ženama protiv njihove braće  Židova.,Croatian
"Jedni su govorili: ""Zalažemo svoje sinove i kćeri  da bismo mogli nabaviti pšenice te jesti i živjeti.""",Croatian
"Drugi  su govorili: ""Zalažemo svoja polja, vinograde svoje i kuće svoje  da bismo mogli nabaviti pšenice za vrijeme gladi.""",Croatian
"Drugi su  opet govorili: ""Moramo uzaimati novac na polja svoja i vinograde  da bismo mogli isplatiti kraljeve namete.",Croatian
"Tijelo je naše kao  tijelo braće naše, sinovi su naši kao i njihovi, a mi moramo  predavati u ropstvo svoje sinove i kćeri; među našim kćerima  neke su već robinje! A mi ne možemo ništa jer polja naša i vinograde  drže drugi.""",Croatian
Razljutio sam se veoma kad sam čuo njihovu viku i te riječi.,Croatian
"Pošto sam u sebi promislio, prekorio sam velikaše i odličnike  riječima: ""Vi namećete teret svojoj braći!"" I sazvao sam protiv  njih velik zbor.",Croatian
"I rekao sam: ""Mi smo, koliko smo mogli, otkupili  svoju židovsku braću koja bijahu prodana poganima. A sada vi  prodajete svoju braću da bismo ih otkupili!"" Svi su šutjeli i  nitko nije odgovorio.",Croatian
"Nastavio sam: ""Nije dobro to što činite.  Ne treba li da hodite u strahu Boga našega da se tako uklonimo  ruglu neprijateljskih naroda?",Croatian
"I ja, i moja braća, i moji  momci davali smo im novaca i žita. Ali smo im dug oprostili.",Croatian
"Vratite im i vi još danas njihova polja, vinograde, maslinike  i kuće njihove i oprostite im postotak u novcu, u žitu, u vinu, u ulju, što ste im ga nametnuli.""",Croatian
"A oni odgovoriše: ""Vratit ćemo; nećemo od njih ništa  tražiti. Učinit ćemo kako si rekao."" Tada pozvah svećenike i  naredih neka se zakunu da će učiniti kako su obećali.",Croatian
"Zatim  istresoh skute svoje odjeće govoreći: ""Neka Bog ovako istrese  iz vlastite kuće i imanja svakog čovjeka koji se ne bude držao  ovog obećanja! Tako bio istresen i ispražnjen!"" A sav zbor odgovori  ""Amen!"" hvaleći Jahvu. I narod je učinio prema ovom dogovoru.",Croatian
"I od dana kad mi je kralj naredio da budem upravitelj  u zemlji Judinoj, od dvadesete do trideset i druge godine kraljevanja  Artakserksa, za dvanaest godina ja i moja braća nismo nikada  jeli upraviteljskog kruha.",Croatian
"Ali prijašnji upravitelji, moji  prethodnici, ugnjetavahu narod: svakoga su dana od njega uzimali  četrdeset šekela srebra za kruh; i njihove su sluge ugnjetavale  narod. A ja nisam nikada tako činio, zbog straha Božjega.",Croatian
Čak  sam se jednako držao posla oko zida i nisam kupio ni jedne njive!  Svi su moji momci bili ondje okupljeni na poslu.,Croatian
"Za mojim su stolom jeli Židovi i odličnici, njih stotinu  i pedeset na broju, osim onih koji su k nama dolazili iz okolnih  naroda.",Croatian
"Svakoga se dana o mom trošku pripremalo jedno goveče, šest biranih ovaca i peradi; svakih deset dana donosilo se obilje  vina za sve. A opet nisam nikada tražio upraviteljskog poreza  na kruh, jer je narod već bio teško opterećen.",Croatian
"Spomeni se, Bože moj, za moje dobro svega što sam učinio  ovome narodu!",Croatian
"Kad su Sanbalat, Tobija, Gešem Arapin i ostali naši neprijatelji  dočuli da sam obnovio zid i da nije u njemu ostalo pukotine -  do toga vremena nisam zapravo bio namjestio krila na vratima  -",Croatian
"poručiše mi Sanbalat i Gešem: ""Dođi da se sastanemo u Kefiri, u Dolini ononskoj."" Ali su mi oni zlo mislili.",Croatian
"Zato sam im  poslao glasnike s ovim odgovorom: ""Zauzet sam velikim poslom  i ne mogu sići: posao bi zastao kad bih ga ostavio da dođem k  vama!""",Croatian
Četiri su mi puta slali isti poziv i ja sam im odvraćao  isti odgovor.,Croatian
"Tada, peti put, s istom nakanom, posla mi Sanbalat  svoga slugu s otvorenim pismom.",Croatian
"U njemu je pisalo: ""Čuje se  u narodima - a Gašmu potvrđuje - da se ti i Židovi spremate na  bunu; zato da i gradiš zid i da želiš postati njihovim kraljem, kako vele.",Croatian
"I da si postavio proroke da proglase tvoj uspjeh  u Jeruzalemu i da kažu: Judeja ima kralja! Sada će ti glasovi  stići kralju do ušiju: zato dođi da se posavjetujemo.""",Croatian
"Ali sam mu ja odgovorio: ""Ništa nije tako kao što tvrdiš;  sve je to samo izmišljotina tvoga srca.""",Croatian
"Jer su nas oni htjeli  uplašiti govoreći: ""Klonut će im ruke od posla i neće ga završiti  nikada."" A ja sam, naprotiv, ukrijepio ruke svoje!",Croatian
"Pošao sam Šemaji, sinu Delaje, sina Mehetabelova, koji  se bijaše zatvorio u svojoj kući. On mi objavi: ""Nađimo se u Domu Božjemu, usred Hekala, i zatvorimo vrata Hekala jer će doći da te ubiju. Jest, još noćas doći će da te ubiju!""",Croatian
"A ja odgovorih: ""Zar da bježi čovjek kao što sam ja?  Koji čovjek, meni sličan, može ući u Hekal i ostati živ? Ne,  ja ne idem.""",Croatian
"I tada razabrah: nije ga poslao Bog, nego mi  je objavio proroštvo, jer su ga Tobija i Sanbalat podmitili,",Croatian
"da bih, uplašen, učinio onako te sagriješio. To bi im poslužilo  da me ozloglase i da mi se rugaju!",Croatian
"Sjeti se, Bože moj, Tobije  i Sanbalata prema ovim njihovim djelima, a i proročice Noadje  i ostalih proroka što me htjedoše uplašiti.",Croatian
"Zid je završen dvadeset i petog Elula, za pedeset i dva  dana.",Croatian
"A kad su čuli svi naši neprijatelji i vidjeli svi pogani  oko nas, bilo je to čudo u očima njihovim, jer su shvatili da  je Bog naš učinio to djelo.",Croatian
A onih dana mnogi su židovski velikaši često slali svoja  pisma Tobiji i mnoga su primali od Tobije.,Croatian
"Jer u Judeji bijahu  mnogi s njime zakletvom povezani: tÓa bio je u rodu sa Šekanijom, sinom Arahovim, i sinom njegovim Johananom, koji je uzeo za  ženu kćer Mešulama, sina Berekjina.",Croatian
"I veličali su preda mnom  njegova djela, a njemu prenosili moje riječi. Zato je Tobija  i slao pisma da me uplaši.",Croatian
"A kad je zid bio sagrađen i kad sam namjestio vratna krila, postavljeni su čuvari na vratima i pjevači i leviti.",Croatian
"Upravu  sam Jeruzalema povjerio Hananiju, svome bratu, i Hananiji, zapovjedniku  tvrđave, jer je ovaj bio čovjek povjerenja i bojao se Boga kao  malo tko.",Croatian
"Rekao sam im: ""Jeruzalemska vrata neka se ne otvaraju  dok sunce ne ogrije; a dok ono bude još visoko, neka ih zatvore  i prebace prijevornice. Treba postaviti straže uzete između žitelja  jeruzalemskih: svakoga na njegovo mjesto, svakoga nasuprot njegovoj  kući.",Croatian
"Grad je bio prostran i velik, ali je u njemu bilo malo  stanovnika jer nije bilo sagrađenih kuća.",Croatian
"A Bog me moj nadahnuo  te sam skupio velikaše, odličnike i narod da se unesu u rodovnike.  Tada sam našao rodovnik onih koji su se prije vratili. U njemu  nađoh zapisano:",Croatian
"Evo ljudi iz pokrajine koji su došli iz sužanjstva u koje  ih bijaše odveo Nabukodonozor, babilonski kralj. Vratili su se  u Jeruzalem i Judeju, svaki u svoj grad.",Croatian
"Došli su sa Zerubabelom, Ješuom, Nehemijom, Azarjom, Raamjom, Nahamanijem, Mordokajem, Bilšanom, Misperetom, Bigvajem, Nehumom, Baanom. Broj ljudi naroda Izraelova:",Croatian
Paroševih sinova: dvije tisuće  stotinu sedamdeset i dva;,Croatian
sinova Šefatjinih: tri stotine sedamdeset  i dva;,Croatian
Arahovih sinova: šest stotina pedeset i dva!,Croatian
"Pahat-Moabovih  sinova, to jest Ješuinih i Joabovih sinova: dvije tisuće osam  stotina i osamnaest;",Croatian
sinova Elamovih: tisuću dvjesta pedeset  i četiri;,Croatian
Zatuovih sinova: osam stotina četrdeset i pet;,Croatian
sinova Zakajevih: sedam stotina i šezdeset;,Croatian
Binujevih  sinova: šest stotina četrdeset i osam;,Croatian
sinova Bebajevih:  šest stotina dvadeset i osam;,Croatian
Azgadovih sinova: dvije tisuće  tri stotine dvadeset i dva;,Croatian
sinova Adonikamovih: šest stotina  šezdeset i sedam;,Croatian
Bigvajevih sinova: dvije tisuće šezdeset  i sedam;,Croatian
sinova Adinovih: šest stotina pedeset i pet;,Croatian
"Aterovih  sinova, to jest od Ezekije: devedeset i osam;",Croatian
sinova Hašumovih:  trista dvadeset i osam;,Croatian
Besajevih sinova: trista dvadeset  i četiri;,Croatian
sinova Harifovih: stotinu i dvanaest;,Croatian
Gibeonovih  sinova: devedeset i pet;,Croatian
ljudi iz Betlehema i Netofe: stotinu  osamdeset i osam;,Croatian
ljudi iz Anatota: stotinu dvadeset i osam;,Croatian
ljudi iz Bet Azmaveta: četrdeset i dva;,Croatian
"ljudi iz Kirjat  Jearima, Kefire i Beerota: sedam stotina četrdeset i tri;",Croatian
ljudi  iz Rame i Gabe: šest stotina dvadeset i jedan;,Croatian
ljudi iz Mikmasa:  stotinu dvadeset i dva;,Croatian
ljudi iz Betela i Aja: stotinu dvadeset  i tri;,Croatian
ljudi iz Neba: pedeset i dva;,Croatian
sinova drugoga Elama:  tisuću dvjesta pedeset i četiri;,Croatian
Harimovih sinova: trista  dvadeset;,Croatian
ljudi iz Jerihona: trista četrdeset i pet;,Croatian
"ljudi  iz Loda, Hadida i Onona: sedam stotina dvadeset i jedan;",Croatian
sinova  Senajinih: tri tisuće devet stotina i trideset.,Croatian
"Svećenika: sinova Jedajinih, to jest iz kuće Ješuine:  devet stotina sedamdeset i tri;",Croatian
Imerovih sinova: tisuću pedeset  i dva;,Croatian
sinova Fašhurovih: tisuću dvjesta četrdeset i sedam;,Croatian
Harimovih sinova: tisuću i sedamnaest.,Croatian
"Levita: Ješuinih sinova, to jest Kadmielovih i Hodvinih:  sedamdeset i četiri.",Croatian
Pjevača: Asafovih sinova: stotinu četrdeset i osam.,Croatian
"Vratara: sinova Šalumovih, sinova Aterovih, sinova Talmonovih, sinova Akubovih, Hatitinih sinova, sinova Šobajevih: stotinu  trideset i osam.",Croatian
"Netinaca: sinova Sihinih, sinova Hasufinih, sinova Tabaotovih,",Croatian
"sinova Kerosovih, sinova Sijajevih, sinova Fadonovih,",Croatian
"sinova  Lebaninih, sinova Hagabinih, sinova Šalmajevih,",Croatian
"sinova Hananovih, sinova Gidelovih, sinova Gaharovih,",Croatian
"sinova Reajinih, sinova  Resinovih, sinova Nekodinih,",Croatian
"sinova Gazamovih, sinova Uzinih, sinova Fasealovih,",Croatian
"sinova Besajevih, sinova Merinimovih, sinova Nefišesimovih,",Croatian
"sinova Bakbukovih, sinova Hakufinih, sinova Harhurovih,",Croatian
"sinova Baslitovih, sinova Mehidinih,  sinova Haršinih,",Croatian
"sinova Barkošovih, sinova Sisrinih, sinova  Tamahovih,",Croatian
"sinova Nasijahovih, sinova Hatifinih.",Croatian
"Sinova Salomonovih slugu: sinova Sotajevih, sinova Soferetovih, sinova Feridinih,",Croatian
"sinova Jaalinih, sinova Darkonovih, sinova  Gidelovih,",Croatian
"sinova Šefatjinih, sinova Hatilovih, sinova Pokeret-Sebajinih, sinova Amonovih.",Croatian
Svega netinaca i sinova Salomonovih slugu  tri stotine devedeset i dva.,Croatian
"Slijedeći ljudi koji su došli iz Tel Melaha, Tel Harše, Keruba, Adona i Imera nisu mogli dokazati da su njihove obitelji  i njihov rod izraelskog podrijetla:",Croatian
"sinovi Delajini, sinovi  Tobijini, sinovi Nekodini: šest stotina četrdeset i dva.",Croatian
"A  od svećenika: sinovi Hobajini, sinovi Hakosovi, sinovi Barzilaja  - onoga koji se oženio jednom od kćeri Barzilaja Gileađanina  te uzeo njegovo ime.",Croatian
"Ovi su ljudi tražili svoj zapis u rodovnicima, ali ga nisu mogli naći: bili su isključeni iz svećeništva",Croatian
i  namjesnik im zabrani blagovati od svetinja sve dok se ne pojavi  svećenik za Urim i Tumin.,Croatian
"Ukupno je na zboru bilo četrdeset i dvije tisuće tri  stotine i šezdeset osoba,",Croatian
"ne računajući njihove sluge i sluškinje, kojih bijaše sedam tisuća tri stotine trideset i sedam. Bilo  je i dvije stotine četrdeset i pet pjevača i pjevačica,",Croatian
(7:68) četiri  stotine trideset i pet deva i šest tisuća sedam stotina i dvadeset  magaraca.,Croatian
"(7:69) Pojedini glavari obitelji dadoše priloge za gradnju.  Namjesnik je položio u riznicu tisuću drahmi zlata, pedeset vrčeva, trideset svećeničkih haljina.",Croatian
(7:70) Neki su od glavara obitelji  dali u poslovnu riznicu dvadeset tisuća drahmi zlata i dvije  tisuće dvije stotine mina srebra.,Croatian
"(7:71) A darova ostalog puka bilo  je do dvadeset tisuća drahmi zlata, dvije tisuće mina srebra  i šezdeset i sedam svećeničkih haljina.",Croatian
"(7:72) Svećenici, leviti, vratari, pjevači, netinci i sav Izrael  naseliše se svaki u svoj grad. A kada se približio sedmi mjesec, već su sinovi Izraelovi bili u svojim gradovima.",Croatian
Tada se skupi sav narod kao jedan čovjek na trg koji je pred  Vodenim vratima. Rekoše književniku Ezri da donese knjigu Mojsijeva  zakona što ga je Jahve dao Izraelu.,Croatian
"I prvoga dana sedmoga  mjeseca svećenik Ezra donese Zakon pred zbor ljudi, žena i sviju  koji su bili sposobni da ga razumiju.",Croatian
"Na trgu koji je pred  Vodenim vratima počeo je čitati knjigu, od ranoga jutra do podneva, pred ljudima, ženama i pred onima koji su bili zreli. Sav je  narod pozorno slušao knjigu Zakona.",Croatian
"Književnik Ezra stajaše na drvenu besjedištu koje su podigli  za tu zgodu. Kraj njega stajahu: s desne strane Matitja, Šema, Anaja, Urija, Hilkija i Maaseja, a s lijeve strane Pedaja, Mišael, Malkija, Hašum, Hašbadana, Zaharija i Mešulam.",Croatian
"Ezra je otvorio  knjigu naočigled svemu narodu - jer je bio poviše od svega naroda  - a kad ju je otvorio, sav narod ustade.",Croatian
"Tada Ezra blagoslovi  Jahvu, Boga velikoga, a sav narod, podignutih ruku, odgovori:  ""Amen! Amen!"" Zatim su kleknuli i poklonili se pred Jahvom, licem  do zemlje.",Croatian
"A leviti Ješua, Bani, Šerebja, Jamin, Akub, Šabtaj, Hodija, Maaseja, Kelita, Azarja, Jozabad, Hanan i Pelaja objašnjavahu  Zakon narodu, a narod stajaše na svome mjestu.",Croatian
I čitahu iz  knjige Božjeg zakona po odlomcima i razlagahu smisao da narod  može razumjeti što se čita.,Croatian
"Potom namjesnik Nehemija, i svećenik i književnik Ezra, i leviti koji poučavahu narod rekoše svemu narodu: ""Ovo je dan  posvećen Jahvi, Bogu vašemu! Ne tugujte, ne plačite!"" Jer sav  narod plakaše slušajući riječi Zakona.",Croatian
"I još im reče Nehemija:  ""Pođite i jedite masna jela, i pijte slatko, i pošaljite dio  onima koji nemaju ništa pripremljeno, jer ovo je dan posvećen  našem Gospodu. Ne žalostite se: radost Jahvina vaša je jakost.""",Croatian
"I leviti umirivahu sav narod govoreći: ""Umirite se: ovaj  je dan svet. Ne tugujte!""",Croatian
"I ode sav narod da jede i pije, i da šalje obroke, i da slavi veliko slavlje: jer su shvatili  riječi koje su im objavljene.",Croatian
"Drugog dana skupiše se glavari obitelji svega naroda, svećenici i leviti oko književnika Ezre da prouče riječi Zakona.",Croatian
"I nađoše napisano u Zakonu što ga je Jahve naredio preko  sluge Mojsija: ""Sinovi Izraelovi neka borave pod sjenicama za  svečanosti u sedmom mjesecu.""",Croatian
"Čim su čuli, proglasiše u svim  svojim gradovima i u Jeruzalemu: ""Idite u goru i donesite granja  maslinova i granja divlje masline, mirtovih i palmovih grana  i granja ostaloga lisnatog drveća da načinimo sjenice, kako je  propisano.""",Croatian
"I ode narod i donese granja i načiniše sjenice, svaki na svom krovu i svojim dvorištima, u predvorjima Doma  Božjega, na trgu kod Vodenih vrata i na onom kod Efrajimovih  vrata.",Croatian
"Sav zbor onih koji su se vratili iz sužanjstva načini  sjenice i boravili su u njima - Izraelci nisu toga činili od  vremena Jošue, sina Nunova, sve do toga dana. I bila je veoma  velika radost.",Croatian
"Ezra je čitao knjigu Zakona Božjeg svakog dana, od prvoga  do posljednjega. Sedam se dana svetkovao blagdan, a osmoga je  dana bio svečani zbor, kako je propisano.",Croatian
"Dvadeset i četvrtoga dana toga mjeseca skupiše se Izraelci  na post, u pokorničkim vrećama i posuti prašinom.",Croatian
Rod se Izraelov  odvojio od svih tuđinaca: pristupili su i ispovijedali svoje  grijehe i bezakonja svojih otaca.,Croatian
"Stajali su, svatko na svome  mjestu, i čitali knjigu Zakona Jahve, Boga svoga, četvrtinu dana;  za druge su četvrtine ispovijedali svoje grijehe i klanjali se  Jahvi, Bogu svome.",Croatian
"A Ješua, Bani, Kadmiel, Šebanija, Buni, Šerebja, Bani i Kenani, popevši se na poviše mjesto za levite, vapili su snažnim glasom Jahvi, Bogu svome.",Croatian
"I govorahu leviti  Ješua, Kadmiel, Bani, Hašabneja, Šerebja, Hodija, Šebanija i  Petahja:  ""Ustanite, blagoslivljajte Jahvu, Boga našega! Blagoslovljen da si, Jahve, Bože naš, odvijeka dovijeka! I neka je blagoslovljeno tvoje Ime slavno, iznad svakog blagoslova i hvale uzvišeno.",Croatian
"Ti si, Jahve, Jedini! Ti si stvorio nebo, i nebesa nad nebesima, i vojsku njihovu, zemlju i sve što je na njoj, mora i što je u njima. Ti sve to oživljavaš, i vojske se nebeske tebi klanjaju.",Croatian
"Ti si, Jahve, Bog, koji si Abrama izabrao, iz Ura kaldejskoga njega izveo i dao mu ime Abraham.",Croatian
"Vjerno si srce njegovo pred sobom našao i Savez s njim sklopio da ćeš mu dati zemlju kanaansku, i hetitsku i amorejsku, i perižansku, jebusejsku i girgašansku, njemu i potomstvu njegovu. I svoja si obećanja ispunio, jer si pravedan.",Croatian
"Nevolju si otaca naših u Egiptu vidio, i vapaj si njihov čuo kraj Mora crvenoga.",Croatian
"Znacima si se i čudesima oborio na faraona i na sve sluge njegove, i na sav narod zemlje njegove; jer znao si kolika je bila protiv njih drskost njihova. Sebi si ime stekao koje do danas traje.",Croatian
More si pred njima razdvojio: prešli su usred mora po suhu. U dubine si utopio progonitelje njihove kao kamen među vode silovite.,Croatian
"Stupom oblaka danju si ih vodio, a noću si stupom ognjenim svijetlio im po putu kojim su hodili.",Croatian
"Na goru si Sinajsku sišao i s neba im govorio; i dao si im pravedne naredbe, čvrste zakone, zapovijedi izvrsne i uredbe.",Croatian
"Ti si im objavio svoju svetu subotu, zapovijedi, naredbe i Zakon si im propisao po glasu sluge svoga Mojsija.",Croatian
"S neba si ih hranio kruhom za njihove gladi, za njihovu si žeđ iz stijene vodu izveo. Ti si im zapovjedio da pođu zaposjesti zemlju za koju si se zakleo da ćeš im dati.",Croatian
"Ali se oni i oci naši uzjoguniše, vratove ukrutiše i zapovijedi tvojih nisu slušali.",Croatian
"Poslušnost su odbili, zaboravili čudesa što si ih za njih učinio; ukrutili su vratove, a u glavu uvrtjeli da u ropstvo se svoje vrate, u Egipat. Ali ti si Bog praštanja, milosrdan i blag, na gnjev si spor, a u milosrdđu velik: i nisi ih ostavio!",Croatian
"Čak su načinili tele saliveno, 'To bog je tvoj', rekoše, 'koji te izveo iz Egipta!' I teško su hulili,",Croatian
"a ti u beskrajnom milosrđu nisi ih napuštao u pustinji: stup se oblaka nije pred njima skrivao, danju ih je putem vodio, a stup je plameni noću pred njima svijetlio putem kojim su hodili.",Croatian
"Dao si im svoga Duha dobrog da ih naučiš mudrosti, mÓane svoje nisi uskratio njihovim ustima, i u žeđi si im vode pružio.",Croatian
"Četrdeset godina krijepio si ih u pustinji: ništa im nije nedostajalo: niti im se odijelo deralo, niti su im noge oticale.",Croatian
"I dao si im kraljevstva i narode i razdijelio ih granicama: zaposjeli su zemlju Sihona, kralja hešbonskoga, i zemlju Oga, kralja bašanskoga.",Croatian
"I sinove si im umnožio kao zvijezde nebeske, i u zemlju si ih doveo za koju si rekao njihovim ocima da će ući u nju i zaposjesti je.",Croatian
"Sinovi su ušli i pokorili zemlju, a ti si pred njima svladao stanovnike zemlje, Kanaance, i predao si u ruke njihove kraljeve i narode zemlje da rade s njima što ih je volja;",Croatian
"osvojili su gradove tvrde i zemlju plodnu i naslijedili kuće pune svakog dobra, isklesane zdence, vinograde, maslinike i mnogo plodnog drveća: jeli su, sitili se i debljali i uživali u velikoj dobroti tvojoj.",Croatian
"Ali su se bunili i odvrgli tebe, i Zakon su tvoj bacili za leđa, ubijali su proroke, koji su ih obraćali da se tebi vrate, i grdno su hulili.",Croatian
"U ruke si ih tada predao osvajačima, koji su ih tlačili. A u vrijeme muke svoje tebi su vapili i ti si ih s neba uslišio i u velikoj dobroti svojoj slao si im izbavitelje, koji su ih iz ruku tlačitelja njihovih izbavljali.",Croatian
"Ali čim bi se smirili, opet su pred tobom zlo činili, a ti si ih puštao u ruke neprijatelja njihovih, koji su ih mučili. I opet su k tebi vapili i ti si ih s neba uslišio: u milosrđu svojem mnogo si ih puta izbavio.",Croatian
"Ti si ih opominjao da se vrate tvome Zakonu: ali se oni uzjoguniše, nepokorni tvojim zapovijedima; griješili su protiv naredaba tvojih, a čovjek živi kad ih obdržava. Leđa su izvlačili, šije ukrućivali i nisu slušali.",Croatian
Mnogo si godina bio strpljiv s njima i svojim si ih Duhom opominjao po službi svojih proroka; no nisu slušali. Tada si ih predao u ruke naroda zemaljskih.,Croatian
"U velikom milosrđu svojem ti ih nisi uništio, ni ostavio ih nisi, jer si ti Bog milostiv i pun samilosti.",Croatian
"A sada, o Bože naš, veliki Bože, jaki i strašni, koji čuvaš Savez i dobrohotnost, neka ne bude pred licem tvojim neznatna sva ova nevolja koja je snašla nas, kraljeve naše i knezove, svećenike i proroke naše, očeve naše i sav narod tvoj od vremena asirskih kraljeva pa do danas.",Croatian
"Ti si pravedan u svemu što nas je snašlo, jer si ti pokazao vjernost, a mi zloću svoju.",Croatian
"Kraljevi naši i knezovi, svećenici i oci naši nisu vršili Zakona tvoga, nisu osluškivali naredaba tvojih i opomena koje si im davao.",Croatian
"Premda su bili u svom kraljevstvu, u velikim dobrima koja si im činio, u prostranoj i plodnoj zemlji koju si im dao, oni ti nisu služili i od svojih zlih djela nisu se odvraćali.",Croatian
"Mi smo danas, evo, robovi i u zemlji koju si bio dao ocima našim da uživaju njene plodove i njena dobra, evo u njoj mi robujemo.",Croatian
"Njeni obilni prihodi idu kraljevima koje si nam postavio zbog grijeha naših, i gospodare oni po volji svojoj tjelesima našim i stokom našom. Ah, u velikoj smo nevolji!",Croatian
"(10:1) I zbog svega toga obvezujemo se pismeno na vjernost."" Na zapečaćenoj  ispravi stajala su imena naših knezova, levita i svećenika ...",Croatian
"(10:2) Na zapečaćenoj ispravi su bili: namjesnik Nehemija, sin  Hakalijin, i Sidkija,",Croatian
"(10:3) Seraja, Azarja, Jeremija,",Croatian
"(10:4) Pašhur, Amarja, Malkija,",Croatian
"(10:5) Hatuš, Šebanija, Maluk,",Croatian
"(10:6) Harim, Meremot, Obadja,",Croatian
"(10:7) Daniel, Gineton, Baruk,",Croatian
"(10:8) Mešulam, Abija, Mijamin,",Croatian
"(10:9) Maazja, Bilgaj, Šemaja - to su svećenici.",Croatian
"(10:10) Zatim leviti: Ješua, sin Azanijin, Binuj, od sinova Henadadovih  - Kadmiel,",Croatian
"(10:11) i braća njihova: Šekanija, Hodija, Kelita, Pelaja, Hanan,",Croatian
"(10:12) Mika, Rehob, Hašabja,",Croatian
"(10:13) Zakur, Šerebja, Šebanija,",Croatian
"(10:14) Hodija, Bani, Beninu.",Croatian
"(10:15) Glavari naroda: Paroš, Pahat Moab, Elam, Zatu, Bani,",Croatian
"(10:16) Buni, Azgad, Bebaj,",Croatian
"(10:17) Adonija, Bigvaj, Adin,",Croatian
"(10:18) Ater,  Ezekija, Azur,",Croatian
"(10:19) Hodija, Hašum, Besaj,",Croatian
"(10:20) Harif, Anatot, Nebaj,",Croatian
"(10:21) Magpijaš, Mešulam, Hazir,",Croatian
"(10:22) Mešezabel, Sadok, Jadua,",Croatian
"(10:23) Pelatja, Hanan, Anaja,",Croatian
"(10:24) Hošea, Hananija, Hašub,",Croatian
"(10:25) Haloheš, Pilha, Šobek,",Croatian
"(10:26) Rehum, Hašabna, Maaseja,",Croatian
"(10:27) Ahija, Hanan, Anan,",Croatian
"(10:28) Maluk, Harim, Baana.",Croatian
"(10:29) ... ali i ostali narod, svećenici, leviti - vratari,  pjevači, netinci - i svi koji su se prema Zakonu Božjem odvojili  od zemaljskih naroda, a i njihove žene, sinovi i kćeri, svi koji  su bili sposobni da razumiju,",Croatian
"(10:30) priključili su se svojoj braći  i glavarima te su se obvezali prisegom i zakletvom da će stupati  prema Zakonu Božjem, koji je dan po rukama Mojsija, sluge Božjega, i da će držati i vršiti sve zapovijedi Jahve, Boga našega, njegove  naredbe i zakone.",Croatian
(10:31) I osobito: da nećemo davati svojih kćeri narodima zemaljskim  i njihovih kćeri nećemo uzimati svojim sinovima.,Croatian
"(10:32) I ako narodi zemlje donesu na prodaju robu ili kakvo  god žito u dan subotnji, mi ništa nećemo od njih kupovati u subotu  ni u drugi posvećeni dan. Svake sedme godine ostavljat ćemo zemlju da počine i otpuštati  dugove svake ruke.",Croatian
(10:33) Uzeli smo kao obavezu: da ćemo svake godine davati trećinu  šekela za bogoslužje u Domu Boga svojega:,Croatian
"(10:34) za postavljeni  kruh, za trajne prinosnice i za svagdanje paljenice, za žrtve  subotnje, mladog mjeseca, blagdanske i za okajnice, da se pomiri  Izrael; i za svaku službu u Domu Boga našega.",Croatian
"(10:35) Mi svećenici, leviti i narod bacili smo ždrijeb za prinos drva koja treba  da određenog dana svake godine prema svojim obiteljima donosimo  u Dom Boga našega za vatru na žrtveniku Jahve, Boga našega, kako  je zapisano u Zakonu;",Croatian
(10:36) da ćemo svake godine donositi u Dom  Jahvin prvine od plodova zemlje i prve plodove svakoga drveta,Croatian
"(10:37) i prvorođene sinove i prvine svoje stoke, kako je to pisano  u Zakonu - prvine od krupne i sitne stoke neka se odnose u Dom  Boga našega, jer su određene svećenicima koji služe u Domu Boga  našega.",Croatian
"(10:38) Povrh toga prvine svojih naćava, plodova svakog drveta, novoga vina i ulja nosit ćemo svećenicima u sobe Doma Boga našega;  a desetinu od svoje zemlje levitima, jer leviti uzimaju desetinu  u svim mjestima gdje radimo.",Croatian
"(10:39) Svećenik, sin Aronov, neka prati  levite kad skupljaju desetinu. Leviti neka donose desetinu desetine  u Dom Boga našega, u sobe riznice,",Croatian
"(10:40) jer su onamo dužni, Izraelci  i leviti donositi prinos od žita, vina i ulja. Ondje se nalaze  posude svetišta, svećenici u službi, vratari i pjevači. Nećemo više zanemarivati Doma Boga svojega.",Croatian
"Tada se nastaniše knezovi narodni u Jeruzalemu. Ostali je  narod bacao ždrijeb da od svakih deset ljudi izađe jedan koji  će stanovati u svetom gradu Jeruzalemu, dok će ostalih devet  ostati u drugim gradovima.",Croatian
I narod je blagoslovio sve ljude  koji su dragovoljno htjeli živjeti u Jeruzalemu.,Croatian
"A evo glavara pokrajinskih koji su se nastanili u Jeruzalemu  i po gradovima Judeje. Izrael, svećenici, leviti, netinci i sinovi  Salomonovih slugu nastanili su se u svojim gradovima, svaki na  svome posjedu.",Croatian
"U Jeruzalemu se nastaniše sinovi Judini i sinovi  Benjaminovi. Od sinova Judinih: Ataja, sin Uzije, sina Zaharijina, sina Amarjina, sina Šefatjina, sina Mahalalelova, od sinova  Faresovih;",Croatian
"Maaseja, sin Baruha, sina Kol-Hozea, sina Hazaje, sina Adaje, sina Jojariba, sina Zaharije, sina Šelina.",Croatian
Svega  je bilo Faresovih sinova u Jeruzalemu četiri stotine šezdeset  i osam ljudi sposobnih za boj.,Croatian
"Evo Benjaminovih sinova: Salu, sin Mešulama, sina Joedova, sina Pedajina, sina Kolajina, sina Maasejina, sina Itielova, sina Ješajina,",Croatian
i braća njegova: sposobnih za boj devet stotina  dvadeset i osam.,Croatian
"Joel, sin Zikrijev, bio je njihov zapovjednik, i Juda, sin Hasenuin, drugi upravitelj grada.",Croatian
"Od svećenika: Jedaja, Jojarib, Jakin,",Croatian
"Seraja, sin  Hilkije, sina Mešulama, sina Sadoka, sina Merajota, sina Ahituba, predstojnik Doma Božjega, i",Croatian
"njihova braća koja su vršila  službu u Domu: osam stotina dvadeset i dvojica; i Adaja, sin  Jerohama, sina Pelalije, sina Amsija, sina Zaharije, sina Pašhura, sina Malkijina,",Croatian
"i njegova braća, glavari obitelji: dvjesta  četrdeset i dvojica; i Amasaj, sin Azarela, sina Ahzaja, sina  Mešilemota, sina Imerova,",Croatian
"i njihove braće, sposobnih za boj:  stotinu dvadeset i osam. Zapovjednik nad njima bio je Zabdiel, sin Hagedolimov.",Croatian
"Od levita: Šemaja, sin Hašuba, sina Azrikama, sina Hašabje, sina Bunijeva;",Croatian
"i Šabtaj i Jozabad, od glavara levitskih, za nadzor vanjskih poslova Doma Božjega;",Croatian
"i Matanija, sin  Miheja, sina Zabdijeva, sina Asafova, koji je ravnao psalmima, počinjao zahvale i molitve; i Bakbukja, drugi među svojom braćom;  i Abda, sin Šamue, sina Galala, sina Jedutunova.",Croatian
Svega je  levita bilo u Svetom gradu: dvjesta osamdeset i četiri.,Croatian
"A vratari: Akub, Talmon i njihova braća koja su čuvala  stražu na vratima: stotinu sedamdeset i dva.",Croatian
"A ostali Izraelci, svećenici i leviti, nastaniše se u  svim gradovima Judeje, svaki na svojoj baštini i po naseljima  u njihovim poljima.",Croatian
Netinci su stanovali u Ofelu; Siha i Gišpa bijahu na  čelu netinaca.,Croatian
"Predstojnik je levitima u Jeruzalemu bio Uzi, sin Banija, sina Hašabje, sina Matanije, sina Mihejina. On je  bio od sinova Asafovih, koji su bili pjevači za službu Doma Božjega.",Croatian
Jer je za njih bila kraljeva zapovijed i uredba za svakodnevnu  službu.,Croatian
"Petahja, sin Mešezabelov, od sinova Zeraha, sina  Judina, bio je kraljev povjerenik za sve poslove s narodom.",Croatian
"Od  sinova Judinih nastanili su se u Kirjat Haarbi i njezinim zaseocima, u Dibonu i njegovim zaseocima, u Jekabseelu i njegovim naseljima,",Croatian
"u Jesui, u Moladi, u Bet Peletu,",Croatian
"u Hasar Šualu, u Beer  Šebi i u njenim zaseocima,",Croatian
"u Siklagu, u Mekoni i njenim zaseocima,",Croatian
"u En Rimonu, u Sori, u Jarmutu,",Croatian
"Zanoahu, Adulamu i njihovim  naseljima; u Lakišu i njegovim poljima, u Azeki i njenim zaseocima:  tako su se naselili od Beer Šebe sve do Hinomske doline.",Croatian
"Benjaminovi sinovi življahu u Gebi, Mikmasu, Aju i Betelu  i u njihovim zaseocima,",Croatian
"u Anatotu, Nobu, Ananiji,",Croatian
"Hasoru, Rami, Gitajimu,",Croatian
"Hadidu, Seboimu, u Nebalatu,",Croatian
"Lodu, Ononu  i u Dolini rukotvoraca.",Croatian
Skupine levita nalazile su se u Judi i Benjaminu.,Croatian
"Ovo su svećenici i leviti koji su došli sa Zerubabelom, sinom  Šealtielovim, i Ješuom: Seraja, Jeremija, Ezra,",Croatian
"Amarja, Maluk, Hatuš,",Croatian
"Šekanija, Rehum, Meremot,",Croatian
"Ido, Gineton, Abija,",Croatian
"Mijamin, Maadja, Bilga,",Croatian
"Šemaja, Jojarib, Jedaja,",Croatian
"Salu, Amok, Hilkija i Jedaja. To su bili glavari svećenički i njihova  braća za Ješuina vremena.",Croatian
"A leviti: Ješua, Binuj, Kadmiel, Šerebja, Juda i Matanija  - ovaj potonji i njegova braća ravnali su hvalospjevima.",Croatian
Bakbukja  i Uni i braća njihova izmjenjivali su se s njima u službi.,Croatian
"Ješua rodi Jojakima; Jojakim rodi Elijašiba, a Elijašib  Jojadu;",Croatian
"Jojada rodi Jonatana, a Jonatan rodi Jaduu.",Croatian
U Jojakimovo vrijeme glavari svećeničkih obitelji bijahu:  Serajine obitelji Meraja; Jeremijine Hananja;,Croatian
Ezrine Mešulam;  Amarjine Johanan;,Croatian
Malukove Jonatan; Šebanijine Josip;,Croatian
Harimove  Adna; Meremotove Helkaj;,Croatian
Idove Zaharija; Ginetonove Mešulam;,Croatian
Abijine Zikri; Minjaminove ...; obitelji Moadjine Piltaj;,Croatian
Bilgine Šamua; Šemajine Jonatan;,Croatian
Jojaribove Matenaj;  Jedajine Uzi;,Croatian
Saluove Kelaj; Amokove Eber;,Croatian
Hilkijine  Hašabja; Jedajine Netanel.,Croatian
"U vrijeme Elijašiba, Jojade, Johanana i Jadue bili su  popisani glavari levitskih obitelji i svećenici sve do kraljevanja  Darija Perzijanca.",Croatian
"Sinovi Levijevi: glavari obitelji bili su zabilježeni  u Knjizi ljetopisa, do vremena Johanana, sina Elijašibova.",Croatian
"Glavari levitski bili su: Hašabja, Šerebja, Ješua, Binuj, Kadmiel, a njihova braća, koja su stajala prema njima da pjevaju  naizmjenično pohvale i zahvalnice prema uredbama Davida, Božjeg  čovjeka,",Croatian
"bijahu: Matanija, Bakbukja i Obadja. A Mešulam,  Talmon i Akub, vratari, čuvali su stražu kod skladišta blizu  vrata.",Croatian
"Ti su živjeli u vrijeme Jojakima, sina Ješue, sina Josadakova, i u vrijeme upravitelja Nehemije i književnika svećenika Ezre.",Croatian
"Kad je bila posveta jeruzalemskoga zida, potražili su  levite svugdje gdje su stanovali da ih dovedu u Jeruzalem te  proslave posvetu radošću, zahvalnicama i pjesmom uz cimbale,  harfe i citre.",Croatian
"I skupiše se pjevači, sinovi Levijevi, iz kraja oko Jeruzalema, iz netofatskih sela,",Croatian
"iz Bet Hagilgala, iz Gebe i polja Azmaveta:  jer su pjevači sebi sagradili sela oko Jeruzalema.",Croatian
"Svećenici  i leviti očistili su sebe, a zatim su očistili narod, vrata i  zid.",Croatian
"Tada sam izveo judejske knezove na zid i sastavio dva  velika zbora. Prvi je išao desno niza zid, prema Smetlišnim vratima;",Croatian
za njima su išli Hošaja i polovina judejskih knezova -,Croatian
"Azarja, Ezra i Mešulam,",Croatian
"Juda, Benjamin, Šemaja i Jeremija,",Croatian
"a  od svećeničkih sinova s trubljama: Zaharija, sin Jonatana, sina  Šemaje, sina Matanije, sina Mikaje, sina Zakura, sina Asafa,",Croatian
"s braćom njihovom Šemajom, Azarelom, Milalajem, Gilalajem, Maajem, Netanelom, Judom, Hananijem, s glazbalima Davida, Božjega  čovjeka. A Ezra, književnik, išao je pred njima.",Croatian
"Kod Izvorskih  vrata popeli su se njima nasuprot kraj stepenica Davidova grada, zidnim usponom od Davidove palače sve do Vodenih vrata na istoku.",Croatian
"Drugi zbor, a za njim ja i polovica narodnih knezova, išao je nalijevo zidom i Pećkom kulom sve do Tržnog zida,",Croatian
"pa  onda iznad Efrajimovih vrata, Starih vrata, Ribljih vrata, Hananelove  kule, kule Meaha, sve do Ovčjih vrata. Zaustavili su se kod Zatvorskih  vrata.",Croatian
"Potom su oba zbora zauzela mjesto u Domu Božjem. Tako  i ja i sa mnom polovica odličnika,",Croatian
"svećenici Elijakim, Maaseja, Minjamin, Mikaja, Elijoenaj, Zaharija, Hananija s trubama,",Croatian
"zatim  Maaseja, Šemaja, Eleazar, Uzi, Johanan, Malkija, Elam i Ezer.  Pjevači su pjevali pod ravnanjem Jizrahjinim.",Croatian
"Toga su dana  prinesene velike žrtve, ljudi su dali oduška radosti, jer ih  je Bog ispunio velikom radošću, veselile se i žene i djeca. I  radost Jeruzalema čula se nadaleko.",Croatian
"U to su vrijeme postavljeni ljudi da nadziru spremišta  prinosa, prvina, desetina i da s polja uz gradove sabiru dijelove  koje Zakon dodjeljuje svećenicima i levitima. Jer su se Judejci  radovali svećenicima i levitima koji su bili u službi.",Croatian
Oni  su vršili službu Bogu svome i službu očišćenja - kao i pjevači  i vratari - prema odredbi Davida i njegova sina Salomona.,Croatian
"Jer  od Davidovih i Asafovih dana, od davnine, postoje pjevački glavari  i pjesme pohvalne i zahvalnice Bogu.",Croatian
"Zato je sav Izrael u  vrijeme Zerubabela i u Nehemijino vrijeme dan za danom davao  dijelove određene za pjevače i vratare. Davali su levitima posvećene  darove, a leviti su davali sinovima Aronovim.",Croatian
"U ono vrijeme čitala se narodu knjiga Mojsijeva i ondje se  našlo zapisano da Amonac i Moabac ne smiju nikada ući u zbor  Božji,",Croatian
"jer nisu sinovima Izraelovima izašli u susret s kruhom  i vodom, nego su čak najmili protiv njih Bileama da ih prokune, ali je naš Bog obratio kletvu u blagoslov.",Croatian
"Kad su čuli Zakon, isključili su iz Izraela sve strance.",Croatian
"A prije toga svećenik Elijašib, postavljen nad sobama  Doma Boga našega, bijaše svom rođaku Tobiji",Croatian
"uredio prostranu  sobu gdje su se prije ostavljali prinosi, tamjan, posuđe, desetine  žita, vina i ulja, određene za levite, pjevače i vratare, i doprinosi  za svećenike.",Croatian
"U to vrijeme nisam bio u Jeruzalemu, jer sam  trideset i druge godine babilonskog kralja Artakserksa otišao  kralju; ali poslije nekog vremena izmolio sam u kralja",Croatian
da  se mogu vratiti u Jeruzalem. Tada doznadoh za zlo djelo što ga  učini Elijašib uredivši Tobiji sobu u predvorjima Doma Božjega.,Croatian
To me veoma rasrdilo: izbacih iz sobe sav namještaj Tobijina  stana,Croatian
"i naredih da se sobe očiste, zatim unesoh onamo posuđe  Doma Božjega, prinose i tamjan.",Croatian
"Doznadoh i to da levitima nisu davali njihovih dijelova  i da su se i leviti i pjevači, određeni za službu, razbježali  svaki u svoje polje.",Croatian
"I prekorih odličnike i rekoh: ""Zašto  je zapušten Dom Božji?"" Zatim skupih levite i pjevače i vratih  ih k njihovim službama.",Croatian
"Tada je sva Judeja donosila u spremišta  desetinu žita, vina i ulja.",Croatian
"Nad spremištima postavio sam  svećenika Šelemju, književnika Sadoka i levita Pedaju, a uz njih  Hanana, sina Zakura, sina Matanijina. Njih su smatrali pouzdanima;  njihova je dužnost bila da dijele svojoj braći.",Croatian
"Zato, sjeti  se mene, Bože moj: ne prezri mojih pobožnih djela koja učinih  za Dom Boga svoga i za službu u njemu.",Croatian
"U ono sam vrijeme vidio u Judeji ljude koji gaze u tijescima  u dan subotnji; drugi su nosili snopove žita, tovarili na magarce  vino, grožđe, smokve i svakojake terete da ih u dan subotnji  unesu u Jeruzalem. I prekorih ljude što u taj dan prodaju živež.",Croatian
A Tirci koji su živjeli u Jeruzalemu donosili su onamo ribu  i svakovrsnu robu da je prodaju Židovima u subotu.,Croatian
"Prekorih  judejske velikaše i rekoh im: ""Kakvo to zlo djelo činite i skrnavite  dan subotnji?",Croatian
"Nisu li tako činili i vaši oci te je Bog naš  doveo svu ovu nesreću na nas i na ovaj grad? A zar vi želite  umnažati gnjev protiv Izraela skrnaveći subotu?""",Croatian
"I zapovjedih  još da uoči subote, kad se mrak spusti na jeruzalemska vrata, zatvore njihova krila i rekoh neka se ne otvaraju do iza subote!  Postavio sam nekoliko svojih momaka na vrata da se ne unosi nikakav  tovar u dan subotnji.",Croatian
"Jednom su ili dvaput trgovci i prodavači  svakovrsne robe proveli noć izvan Jeruzalema,",Croatian
"ali sam ih  upozorio i rekao im: ""Zašto provodite noć pod zidom? Ako to ponovite, dignut ću na vas ruku!"" Od toga vremena nisu više dolazili u  subotu.",Croatian
"Zapovjedio sam levitima da se očiste i da dođu čuvati  vrata, kako bi se svetkovao dan subotnji. I za ovo se spomeni  mene, Bože moj, i smiluj mi se po svome velikom milosrđu!",Croatian
"Onih sam dana vidio i Židove koji se bijahu oženili Ašdođankama, Amonkama i Moapkama.",Croatian
Polovica njihovih sinova govorila je  ašdodski ili jezikom ovoga ili onoga naroda: više nisu znali  govoriti židovski.,Croatian
"Korio sam ih i proklinjao, neke sam i  tukao, čupao im kose i zaklinjao ih Bogom: ""Ne dajite svojih  kćeri njihovim sinovima i ne uzimajte žene od njihovih kćeri  za svoje sinove, a ni za sebe!",Croatian
"Nije li u tome sagriješio  Salomon, kralj Izraelov? Među mnogim narodima nije bilo kralja  njemu ravna. Bio je drag Bogu svome i Gospod ga je postavio kraljem  nad svim Izraelom. Ali su i njega tuđinke navele na grijeh!",Croatian
"Treba  li slušati kako i vi činite veliko zlo i postajete nevjerni Bogu  našemu ženeći se tuđinkama?""",Croatian
"Jedan od sinova Jojade, sina velikog svećenika Elijašiba, bijaše zet Horonjaninu Sanbalatu. Njega sam otjerao od sebe.",Croatian
"Spomeni se, Bože moj, ovih ljudi, jer su oskvrnuli svećeništvo  i zavjet svećenički i levitski.",Croatian
Tako sam ih očistio od svega tuđega i opet uspostavio  službe svećenika i levita dodijelivši svakome njegov posao.,Croatian
"Uredio  sam i da se nose drva u određene dane i prvine. Sjeti me se, Bože moj, za moje dobro!",Croatian
"Bilo je u vrijeme Ahasvera, onoga Ahasvera koji je vladao  nad sto dvadeset i sedam pokrajina od Indije do Etiopije.",Croatian
"U  to vrijeme, dok je kralj Ahasver sjedio na prijestolju svoga  kraljevstva u tvrđavi grada Suze,",Croatian
"treće godine svoga kraljevanja, priredi on gozbu za sve svoje knezove i službenike. Našli su  se tako pred njim zapovjednici perzijske i medijske vojske, odličnici  i pokrajinski upravitelji.",Croatian
Punih sto i osamdeset dana pokazivaše  on bogatstvo i slavu kraljevstva svoga i veličanstveni sjaj veličine  svoje.,Croatian
"Kad je prošlo to vrijeme, priredi kralj u vrtnom trijemu  svoje palače sedmodnevnu gozbu za sav narod koji se nalazio u  tvrđavi grada Suze, od najvišega pa do najnižega.",Croatian
"Zavjese  od najfinijeg lana, vune, ljubičasta skrleta bile su pričvršćene  vrpcama od beza i crvena grimiza o srebrne prstenove na stupovima  od bijela mramora. Na podu od zelenog i bijelog mramora, sedefa  i skupocjenog kamenja, nalazile se postelje od srebra i zlata.",Croatian
"Za piće su služili zlatni pehari, sve jedan drugačiji od drugoga, a vina je bilo kraljevski obilno, kako i dolikuje kraljevskoj  moći.",Croatian
"Pilo se po nekom pravilu, ali ne prisilno, jer je kralj  bio naredio svim nadzirateljima svoga dvora da sa svakim postupaju  prema njegovoj želji.",Croatian
I kraljica Vašti priredi gozbu za žene u kraljevskoj palači  kralja Ahasvera.,Croatian
"Sedmoga dana, kad srce kraljevo bijaše veselo  od vina, naredi Mehumanu, Bizeti, Harboni, Bigti, Abagti, Zetaru  i Karkasu, sedmorici eunuha koji su mu služili,",Croatian
"da dovedu  preda nj kraljicu Vašti s kraljevskom krunom, da bi pokazao narodu  i knezovima ljepotu njezinu. Ona je uistinu bila privlačna.",Croatian
Ali  se kraljica Vašti ne htjede odazvati kraljevu pozivu što joj  ga prenesoše dvorani. Kralj se tada veoma razbjesni i njegova  se srdžba rasplamsa.,Croatian
Onda zapita mudrace koji poznaju vremena.  Jer svaki se kraljev posao tako proučavao među onima koji su  poznavali zakone i pravo.,Croatian
"Najbliži su mu bili Karsena, Šetar, Admata, Taršiš, Mares, Marsena i Memukan, sedam knezova Perzije  i Medije. Oni su smjeli gledati kraljevo lice i zauzimali su  najistaknutija mjesta u kraljevstvu.",Croatian
"Upita ih: ""Što treba  prema zakonu poduzeti protiv kraljice Vašti, koja se nije pokorila  zapovijedi kralja Ahasvera koju su joj saopćili dvorani?""",Croatian
"Memukan  tada odgovori pred kraljem i knezovima: ""Kraljica je Vašti skrivila ne samo kralju nego i svim poglavarima  i svem narodu koji prebiva u svim pokrajinama kralja Ahasvera.",Croatian
"Jer će za držanje kraljičino doznati sve žene pa će prezirati  svoje muževe govoreći: 'Kralj je Ahasver naredio da dovedu preda  nj kraljicu Vašti, ali ona ne htjede doći.'",Croatian
"I žene će knezova  perzijskih i medijskih, pošto doznaju za kraljičino ponašanje, još danas pripovijedati svim poglavarima kraljevim, pa će biti  prkosa i prezira u izobilju.",Croatian
"Stoga, svidi li se kralju, neka  se objavi kraljevska naredba i umetne među zakone Perzije i Medije, tako da se više ne može opozvati, da se Vašti ne smije više  pojaviti pred kraljem Ahasverom, a kralj neka preda kraljevsku  čast drugoj ženi, boljoj od nje.",Croatian
"Kad se ta naredba koju će  kralj učiniti pročuje po svem kraljevstvu, koje je zaista veliko, sve će žene iskazivati poštovanje svojim muževima, od najvišega  pa do najnižega.""",Croatian
Riječ se svidje i kralju i njegovim knezovima. Stoga  on učini kako mu je savjetovao Memukan.,Croatian
"Uputi pisma u sve  kraljevske pokrajine, svakoj pokrajini pismom kojim se ona služila, a svakom narodu njegovim jezikom, da svaki muž bude gospodar  u svojoj kući.",Croatian
"Poslije tih događaja, kako mu se utiša gnjev, kralj Ahasver  sjeti se Vaštije, onoga što je ona učinila i što je bilo odlučeno  protiv nje.",Croatian
"Rekoše tada momci što služahu kralja: ""Neka se  potraže za kralja mlade djevojke, djevice lijepa izgleda.",Croatian
"Kralj  neka odredi u svim pokrajinama svojega kraljevstva povjerenike  da mu sakupe sve djevice pristala izgleda u tvrđavi grada Suze, u haremu, pod upravom Hegeja, kraljeva eunuha, čuvara žena.  On će se pobrinuti za njihovu njegu.",Croatian
"Ona djevojka koja se  najviše svidi očima kraljevim neka kraljuje umjesto Vaštije."" Bijaše to po volji kralju, i on tako uradi.",Croatian
"U tvrđavi grada Suze bio je neki Židov koji se zvao Mordokaj, sin Jaira, sina Šimeja, sina Kišova, iz plemena Benjaminova.",Croatian
On je bio protjeran iz Jeruzalema među prognanicima koje je  babilonski kralj Nabukodonozor odveo zajedno s judejskim kraljem  Jekonijom.,Croatian
"On je odgajao Hadasu, to jest Esteru, kćerku strica  svoga, jer ona ne imađaše ni oca ni majke. Djevojka je bila pristala  i lijepa izgleda. Poslije smrti njezina oca i njezine majke Mordokaj  je uze k sebi kao kćerku.",Croatian
"Kako se začu za kraljevu riječ i njegovu naredbu, mnogo  se djevojaka sabra u tvrđavi grada Suze pod Hegejevim nadzorom.  Tako dovedoše i Esteru u kraljevu palaču, pod nadzor Hegeja,  čuvara žena.",Croatian
"Djevojka se svidje njegovim očima, steče ona  njegovu naklonost i on se pobrinu za njezino uljepšavanje i uzdržavanje.  Uz to joj dade sedam najvrednijih ropkinja kraljevskog dvora  i premjesti je, skupa s djevojkama, u najudobnije prostorije  harema.",Croatian
"Estera ne spomenu ni naroda ni obitelji kojoj je pripadala, jer joj Mordokaj bijaše zabranio da to učini.",Croatian
Svakoga je  dana Mordokaj šetao pred dvorištem harema da bi doznao kako se  Estera osjeća i kako se prema njoj odnose.,Croatian
"Svaka je djevojka morala ući kralju kad je na nju, prema  uredbi za žene, došao red, to jest nakon dvanaest mjeseci. Jer  tada se završavalo razdoblje njihova uljepšavanja: šest mjeseci  uljem iz mirne, a šest mjeseci balzamom i ostalim pomastima za  žensku njegu.",Croatian
"Pa kad bi djevojka ulazila kralju, bilo joj je dopušteno  da sa sobom iz harema u kraljevsku palaču ponese sve što bi zatražila.",Croatian
"Ona bi ulazila uvečer, a ujutro bi se vraćala u drugi harem, pod nadzorom Šaašgaza, kraljeva eunuha, čuvara priležnica. Više  se ne bi vraćala kralju, osim ako bi je posebno zaželio i dozvao  je k sebi poimence.",Croatian
"Kada dođe red na Esteru, kćerku Abihajla, koji je bio  stric Mordokaja koji ju je bio pokćerio, da uđe kralju, ona ne  zatraži ništa osim onoga što joj bijaše rekao Hegej, kraljev  eunuh, čuvar žena. Ipak je pobuđivala udivljenje svih koji su  je gledali.",Croatian
"Esteru, dakle, uvedoše kralju Ahasveru, u njegovu  kraljevsku palaču, u desetom mjesecu, mjesecu Tebetu, sedme godine  njegova vladanja.",Croatian
"Kralj zavolje Esteru više od svih drugih  žena; više nego sve ostale djevice ona mu omilje i predobi ona  njegovu naklonost. I položi on na njezinu glavu kraljevsku krunu, pa mjesto Vaštije ona posta kraljicom.",Croatian
Nakon toga priredi  kralj u čast Estere veliku gozbu za svoje knezove i službenike;  svim pokrajinama odredi odmor i razda darove kraljevski darežljivo.,Croatian
"Kad su drugi put djevojke bile sakupljene, Mordokaj sjeđaše  na vratima kraljevim.",Croatian
"Estera ne oda ni naroda ni obitelji  iz koje je potjecala, kao što joj Mordokaj bijaše naredio. Estera  se i dalje držala svih Mordokajevih uputa kao kad se nalazila  pod njegovim skrbništvom.",Croatian
"U ono vrijeme kad je Mordokaj sjedio na vratima kraljevim, Bigtan i Tereš, dva kraljeva dvoranina, čuvari praga, planuše  gnjevom i počeše snovati da podignu ruku na kralja Ahasvera.",Croatian
"Za tu njihovu namjeru sazna Mordokaj. On je dojavi kraljici  Esteri, a Estera je u Mordokajevo ime saopći kralju.",Croatian
"Sve  se izvidje i otkri se zavjera, pa obojica budu obješena o stup.  To se pred kraljem zapisa u knjizi Ljetopisa.",Croatian
"Poslije tih događaja kralj Ahasver promaknu Hamana, Hamdatina  sina, Agađanina: uzvisi ga i njegovo prijestolje postavi iznad  svih ostalih dostojanstvenika koji su bili s njim.",Croatian
"Svi službenici  kraljevi koji su se nalazili na kraljevim vratima prigibali bi  koljena i padali ničice pred Hamanom, jer je tako zapovjedio  kralj. Ali Mordokaj ne bi prignuo koljeno niti bi pao ničice.",Croatian
"Službenici kraljevi koji su se nalazili na vratima kraljevim  rekoše Mordokaju: ""Zašto prestupaš kraljevu zapovijed?""",Croatian
"Iako  su mu oni to ponavljali svaki dan, on ih ne posluša. Onda oni  to dojaviše Hamanu, da vide vrijedi li Mordokajevo opravdanje.  Jer im bijaše rekao da je Židov.",Croatian
"Kad Haman utvrdi da Mordokaj  niti prigiba koljeno niti pada ničice pred njim, jako se razljuti.",Croatian
"A kad dozna kojemu narodu pripada, učini mu se premalo podići  ruke na samog Mordokaja nego naumi s njim pobiti i sve Židove  koji su živjeli u svem kraljevstvu Ahasverovu.",Croatian
"U prvom mjesecu, to jest u mjesecu Nisanu, dvanaeste godine  Ahasverova kraljevanja u nazočnosti Hamana baciše ""Pur"", to jest  ždrijeb, da utvrde dan i mjesec. Ždrijeb pade na trinaesti dan  dvanaestoga mjeseca, to jest na mjeseca Adara.",Croatian
"I Haman kaza kralju Ahasveru: ""U svim pokrajinama tvoga  kraljevstva ima jedan narod razasut među drugim narodima i od  njih odvojen. Njegovi su zakoni drugačiji od zakona u svih ostalih  naroda. Oni se ne drže kraljevskih odredaba. Kralj ih zato ne  smije pustiti na miru.",Croatian
"Ako je kralju po volji, neka se raspiše  da se oni zatru; a ja ću izbrojiti deset tisuća srebrnih talenata  na ruke povjerenika da ih pohrane u kraljevsku riznicu.""",Croatian
"Nakon toga kralj skinu pečatni prsten s ruke i preda  ga Hamanu, sinu Hamdatinu, Agađaninu, neprijatelju Židova,",Croatian
"i  kaza mu: ""Neka ti bude novac i narod, pa učini s njim što bude  dobro u tvojim očima.""",Croatian
"Trinaestoga dana prvoga mjeseca bijahu sazvani kraljevi  pisari, pa o onome što je naložio Haman sastaviše pisma i upraviše  ih kraljevskim namjesnicima, upraviteljima što stajahu na čelu  pojedinih pokrajina, knezovima svakoga pojedinog naroda, svakoj  pokrajini njezinim pismom i svakom narodu njegovim jezikom. Pisma  su napisana u kraljevo ime i na njima je udaren kraljev pečat.",Croatian
"Po skorotečama razaslane su svim kraljevim pokrajinama poslanice  da se svi Židovi, od dječaka do staraca, djeca i žene unište, pobiju, zatru, a njihova dobra da se zaplijene u jednom jedinom  danu, i to trinaestog dana dvanaestog mjeseca, mjeseca Adara.",Croatian
"Sadržaj ove naredbe, koja je imala postati zakonom u  svakoj pokrajini, bio je objavljen svim narodima da bi bili spremni  za taj dan.",Croatian
"Skoroteče žurno potekoše s kraljevskom naredbom.  Zakon bi objavljen i u tvrđavi Suze, pa dok su kralj i Haman  sjedili i častili se, grad je Suza bio uznemiren.",Croatian
"Mordokaj doznade za sve što se dogodilo: razdera na sebi haljine, navuče kostrijet, posu se pepelom i prođe posred grada kukajući  glasno i gorko.",Croatian
"Dođe samo do kraljevih vrata, jer s onom kostrijeti  na sebi ne mogaše kroz njih proći.",Croatian
"U svakoj je pokrajini,  svuda gdje se doznala kraljeva riječ i njegov proglas, među Židovima  zavladala žalost: postili su, plakali i jadikovali. Mnogima od  njih kostrijet i pepeo posta ležaj.",Croatian
"Esterine djevojke i njezini eunusi dođoše da je o tome  obavijeste. Kraljica se veoma uznemiri. Posla Mordokaju haljine  da bi ih obukao a skinuo sa sebe kostrijet, ali on to odbi.",Croatian
"Nato  Estera pozva Hataka, jednog od kraljevih eunuha koji joj je bio  određen za službu, pa ga posla k Mordokaju da dozna od njega  što se dogodilo i zbog čega je takav.",Croatian
"Hatak ode do Mordokaja  na gradski trg, pred vrata kraljeva.",Croatian
Mordokaj mu pripovjedi  što mu se dogodilo i podrobno ga obavijesti o novcu koji je Haman  obećao položiti u kraljevu riznicu da bi mogao uništiti Židove.,Croatian
"Dade mu i prijepis naredbe o njihovu zatoru, koja je objavljena  u Suzi, da je pokaže Esteri te da joj javi i naloži neka ide  kralju: neka ga moli za milost i posreduje kod njega za svoj  narod.",Croatian
Hatak se vrati i donese Esteri Mordokajevu poruku.,Croatian
Estera  odvrati Hataku i naredi mu da saopći Mordokaju:,Croatian
"""Svi službenici  kraljevi i narod kraljevih pokrajina znaju kako svakoga onoga, bio on muškarac ili žena, koji nepozvan uđe kralju u unutrašnje  predvorje čeka jedan jedini zakon: smrtna kazna, osim ako kralj  ne pruži takvome svoje zlatno žezlo i poštedi mu život. A ja  već trideset dana nisam bila pozvana kralju.""",Croatian
"Mordokaju bjehu saopćene Esterine riječi,",Croatian
"pa on poruči  Esteri: ""Nemoj misliti da ćeš se zato što se nalaziš u kraljevoj  palači spasiti jedina od svih Židova:",Croatian
"jer budeš li u ovoj  prilici šutjela, doći će Židovima pomoć i spas s druge strane, a ti ćeš s kućom svoga oca propasti. Tko zna nisi li se baš  i popela do kraljevske časti zbog časa kao što je ovaj?""",Croatian
Estera i opet poruči Mordokaju:,Croatian
"""Hajde, sakupi sve  Židove koji se nalaze u Suzi. Postite za me: tri dana i tri noći  ne jedite niti pijte. I ja ću tako postiti sa svojim djevojkama.  Tako pripremljena ući ću kralju i unatoč zakonu, pa treba li  da poginem, poginut ću.""",Croatian
Mordokaj se onda povuče i učini što mu je naredila Estera.,Croatian
"Trećega dana, pošto presta moliti, svuče molitvene haljine  i zaodjenu se slavom svojom.",Croatian
"I podigavši  zlatno žezlo, postavi ga na vrat Esteri, zagrli je i reče:  ""Govori mi!""",Croatian
"Kralj joj reče: ""Što  je tebi, kraljice Estero? Što želiš? Bila to i polovica kraljevstva, dobit ćeš je!""",Croatian
"Estera odgovori: ""Neka kralj, ako mu je drago, dođe s Hamanom na gozbu koju sam danas priredila.""",Croatian
"Kralj  odvrati: ""Obavijestite odmah Hamana da bi se izvršila Esterina  želja.""  Kralj dakle dođe s Hamanom na gozbu koju je Estera priredila.",Croatian
"Dok su pili vino, kralj kaza Esteri: ""Što god zatražiš, dobit  ćeš. Što god zaželiš, bila to i polovica kraljevstva, bit će  ti!""",Croatian
"Estera odgovori: ""Molba mi je i želja,",Croatian
"ako sam našla  milost u očima kraljevim i ako se kralju svidi dati mi što molim  i učiniti što želim, da kralj ponovo dođe s Hamanom na gozbu  koju ću sutra pripremiti za njih i tad ću postupiti po riječi  kraljevoj.""",Croatian
"Toga dana Haman iziđe sretan i zadovoljna srca, ali se  rasrdi jako na Mordokaja kad vidje da na vratima kraljevim nije  ustao ni maknuo se pred njim.",Croatian
Haman se ipak svlada. Ode kući  i posla po svoje prijatelje i po ženu Zarešu.,Croatian
"Pripovijedao  im je o sjaju svoga bogatstva, o mnoštvu svojih sinova i o svemu  onome čime ga je kralj uzveličao i čime ga je uzdignuo nad sve  svoje knezove i službenike.",Croatian
"Haman još dometnu: ""I kraljica  Estera nije uz kralja pozvala nikoga osim mene na gozbu koju  je priredila. I sutra sam samo ja uz kralja njezin uzvanik.",Croatian
"Ali  me sve to ne može učiniti sretnim dokle god gledam Židova Mordokaja  kako sjedi na vratima kraljevim.""",Croatian
"Reče mu Zareša, žena njegova, i svi prijatelji njegovi: ""Podigni vješala visoka pedeset lakata.  Sutra ujutro zatraži od kralja neka na njih objese Mordokaja.  Poslije toga idi sretan s kraljem na gozbu."" Savjet se Hamanu  učini dobar, pa on naredi da se podignu vješala.",Croatian
"Te noći kralj ne mogaše usnuti. Zato naredi da mu donesu i  čitaju knjigu znamenitih događaja, Ljetopise.",Croatian
"Tu se nađe zapisano  kako je Mordokaj prokazao Bigtanu i Tereša, dva dvoranina kraljeva, čuvare praga, koji su se spremali da podignu ruke na kralja  Ahasvera.",Croatian
"Kralj upita: ""Kakva je čast i kakvo je odlikovanje  zapalo Mordokaja za sve to?"" Kraljeve sluge, dvorani koji ga  slušahu, odgovoriše: ""Ništa nije učinjeno za nj.""",Croatian
"Kralj onda zapita: ""Tko je u predvorju?"" A to u vanjsko  predvorje kraljevske palače bijaše stigao Haman da traži od kralja  neka objese Mordokaja na vješalima koja su već bila podignuta  za nj.",Croatian
"Službenici kraljevi odgovoriše: ""Eno se u predvorju  nalazi Haman."" ""Neka uđe!"" - naredi kralj.",Croatian
"Kako Haman uđe, kralj ga upita: ""Što treba učiniti čovjeku koga kralj hoće da  počasti?"" Haman reče u sebi: ""Koga ako ne mene kralj želi počastiti?""",Croatian
"Zato odgovori kralju: ""Za čovjeka koga kralj želi počastiti",Croatian
treba donijeti kraljevske haljine koje kralj sam oblači i  dovesti konja kojega kralj jaše i položiti mu na glavu kraljevsku  krunu.,Croatian
"Haljine i konja neka kralj preda jednome od najuglednijih  kneževa kraljevih da bi taj obukao onoga koga kralj želi počastiti  i na konju ga odveo na gradski trg uzvikujući pred njim: 'Tako  biva onome koga kralj hoće da počasti!'""",Croatian
"Kralj nato naredi  Hamanu: ""Uzmi odmah haljine i konja, kako si rekao, pa učini  tako Mordokaju Židovu koji sjedi na kraljevim vratima i ne propusti  ništa od onoga što si rekao!""",Croatian
"Haman uze haljine i konja: obuče u haljine Mordokaja  i provede ga na konju po trgu grada vičući pred njim: ""Tako biva  onome koga kralj hoće da počasti!""",Croatian
"Malo zatim Mordokaj se  vrati k vratima kraljevim, a Haman, tužan i zastrte glave, ode  žurno kući",Croatian
"te ispriča Zareši, ženi svojoj, i svima prijateljima  svojim što se dogodilo. Njegovi mu savjetnici i žena Zareša rekoše:  ""Ako Mordokaj, pred kojim si počeo posrtati, pripada židovskom  rodu, nećeš ga nadjačati, nego će te on zacijelo oboriti.""",Croatian
"Još su o tom razgovarali, kad eto kraljevih dvorana.  Došli su tražiti Hamana da ga žurno odvedu na gozbu koju je priredila  Estera.",Croatian
Kralj i Haman dođoše na gozbu kraljici Esteri.,Croatian
"I toga drugoga  dana, dok se pilo vino, reče kralj Esteri: ""Koja ti je molba, kraljice Estero? Bit će ti udovoljena! Koja je tvoja želja?  Ako je i pola kraljevstva, bit će ti!""",Croatian
"Kraljica Estera odgovori:  ""Ako sam, kralju, našla milost u tvojim očima i ako ti je s voljom, neka mi se u ime molbe pokloni život, a u ime želje moj narod!",Croatian
"Jer smo ja i narod moj predani za zator, klanje, uništenje.  Da smo predani u roblje, šutjela bih jer nevolja ne bi bila štetna  po kralja.""",Croatian
"Ali kralj Ahasver upade kraljici Esteri u riječ  pa je upita: ""Tko je taj? Gdje je taj koji je namislio takvo  što učiniti?"" Estera tada odgovori: ""Progonitelj i neprijatelj  jest Haman, ovaj zlikovac!""",Croatian
Haman se zaprepasti pred kraljem  i kraljicom.,Croatian
"Kralj, gnjevan, ostavi vino te ode u vrt palače.  Haman osta uz kraljicu da je moli za svoj život, jer je uvidio  da je njegova nesreća pred kraljem gotova.",Croatian
"Kralj se vrati iz vrta u dvoranu gdje se pilo vino. Dotle  Haman bijaše pao na počivaljku na kojoj se nalazila Estera. ""Pokušavaš  još i nasilje nad kraljicom, i to u mome vlastitom domu?"" - povika  kralj. Tek što su te riječi izletjele iz kraljevih usta, pokriše  lice Hamanu.",Croatian
"Tada kaza Harbona, jedan od dvorana koji su stajali  u službi kraljevoj: ""Eno i vješala što ih je Haman pripravio  za Mordokaja koji je govorio u korist kraljevu. Nalaze se kraj  Hamanove kuće i visoka su pedeset lakata."" Kralj zapovjedi: ""Objesite  ga na njih!""",Croatian
"Hamana objesiše na vješala koja bijaše pripravio  Mordokaju, i kraljeva se srdžba utiša.",Croatian
"Onoga istog dana kralj Ahasver preda kraljici Esteri kuću Hamana, progonitelja Židova, a Mordokaj je stupio pred kraljevo lice, jer je Estera objasnila kralju što joj je on.",Croatian
"Kralj skinu  pečatni prsten, koji je već bio oduzeo Hamanu, i dade ga Mordokaju, a Estera postavi Mordokaja nad Hamanovom kućom.",Croatian
Estera tada ponovo progovori kralju. Baci mu se pred noge;  rasplaka se i najvruće ga zamoli da osujeti zlo Hamana Agađanina  i naum opaki što ga bijaše zasnovao protiv Židova.,Croatian
"Kralj pruži  prema Esteri zlatno žezlo. Estera se diže, stade pred kraljem",Croatian
"i reče: ""Ako je kralju po volji, ako sam našla milost pred  licem njegovim, ako je kralju pravo te ako sam mila u njegovim  očima, neka pismeno opozove sve što napisa Haman, sin Hamdatin, Agađanin, u opakoj nakani da se pobiju Židovi koji se nalaze  u svim pokrajinama kraljevstva.",Croatian
"TÓa kako bih ja mogla gledati  nesreću koja bi pogodila moj narod? Kako bih mogla gledati zator  roda svoga?""",Croatian
"Kralj Ahasver odgovori kraljici Esteri i Mordokaju Židovu:  ""Eto, poklonio sam Esteri kuću Hamanovu, a njega sam dao objesiti  jer je bio digao svoju ruku na Židove,",Croatian
"a vi u ime kraljevo  napišite o Židovima što vam se sviđa i zapečatite kraljevim prstenom.  Jer neopoziv je proglas koji je u kraljevo ime napisan te kraljevim  pečatom zapečaćen.""",Croatian
"Tada, dvadeset i trećeg dana trećega mjeseca, to jest  mjeseca Sivana, budu sazvani pisari kraljevi i prema svemu što  bijaše naredio Mordokaj napisa se Židovima, namjesnicima, upravljačima  i knezovima pokrajina od Indije do Etiopije, a bijaše sto dvadeset  i sedam pokrajina, svakoj pokrajini njezinim pismom, svakom narodu  njegovim jezikom, pa i Židovima njihovim pismom i njihovim jezikom.",Croatian
"On napisa pisma u ime kralja Ahasvera i zapečati ih kraljevim  prstenom pa ih razasla po skorotečama koji su jahali na konjima, pastusima iz kraljevske ergele.",Croatian
"Kralj je dopustio Židovima  po svim gradovima da se mogu sastajati, braniti svoj život te  uništiti, ubiti i zatrti svaku vojsku narodnu ili pokrajinsku  koja bi ih napala, ne štedeći ni djecu ni žene, a slobodno im  je oplijeniti njihova dobra;",Croatian
"sve istoga dana u svim pokrajinama  kraljevstva Ahasverova: trinaestog dana dvanaestoga mjeseca,  to jest mjeseca Adara.",Croatian
"Prijepis pisma, koje je imalo postati zakonom u svakoj  pokrajini, bijaše objavljen među svim narodima, kako bi Židovi  toga dana bili spremni osvetiti se svojim neprijateljima.",Croatian
"Skoroteče, konjanici na kraljevskim pastusima, krenuše odmah i pojuriše, po kraljevoj zapovijedi. Naredba je bila objavljena i u tvrđavi  Suzi.",Croatian
"Mordokaj izađe od kralja odjeven u grimiznu i lanenu  kraljevsku haljinu, s velikom zlatnom krunom i s ogrtačem od  fine tkanine i crvena skrleta. Grad je Suza klicao i veselio  se.",Croatian
"Bio je to za Židove dan svjetla, veselja, kliktanja i  slavlja.",Croatian
"U svakoj pokrajini, u svakom gradu i mjestu do kojega  je dopro kraljev ukaz i zakon, zavlada među Židovima veselje, radost, gozba i blagdan, i mnogi među pucima zemlje postadoše  Židovi jer ih je spopao strah od Židova.",Croatian
"Trinaestoga dana dvanaestog mjeseca, mjeseca Adara, kad je  morala biti izvršena odredba kraljevog ukaza, istoga dana u koji  su se neprijatelji Židova nadali zavladati nad njima dogodi se  obrnuto: Židovi zavladaše nad neprijateljima svojim.",Croatian
"Židovi se sakupiše po svojim gradovima u svim pokrajinama  kralja Ahasvera da udare na one koji su tražili njihovu propast.  I nitko se nije usuđivao da im pruži otpor, jer je sve narode  spopao strah od Židova.",Croatian
"Svi su knezovi pokrajina i namjesnici, upravljači i činovnici kraljevi štitili Židove jer ih je obuzeo  strah od Mordokaja.",Croatian
"Jer je Mordokaj postao velik na kraljevskom  dvoru, i po svim pokrajinama širio se glas da Mordokaj postaje  sve moćniji.",Croatian
"Židovi, dakle, udariše mačem po svim svojim neprijateljima, sasjekoše ih i zatrše; sa svojim mrziteljima postupiše kako  im se htjelo.",Croatian
Samo u tvrđavi Suzi smakoše i zatrše Židovi  pet stotina ljudi;,Croatian
"pogubiše Paršandatu, Dalfona, Aspatu,",Croatian
"Poratu, Adaliju, Aridatu,",Croatian
"Parmaštu, Arisaja, Aridaja, Jezatu",Croatian
"i  deset sinova Hamana, sina Hamdatina, progonitelja Židova. Ali  se ne pojagmiše za plijenom.",Croatian
"Toga istog dana, doznavši za broj ubijenih u tvrđavi  Suzi,",Croatian
"kralj reče kraljici Esteri: ""U tvrđavi Suzi Židovi  su smaknuli i uništili pet stotina ljudi i deset Hamanovih sinova.  Što su tek onda izveli u ostalim pokrajinama kraljevim? Koja  je sada molba tvoja? Bit će uslišana! Koja je tvoja želja? Bit  će ispunjena!""",Croatian
"""Ako je kralju po volji,"" reče Estera, ""neka  se Židovima koji žive u Suzi dopusti još sutra primijeniti isti  zakon kao i danas i neka se objesi deset Hamanovih sinova.""",Croatian
Kralj naredi da se tako učini: zakon bi u Suzi proglašen  i deset Hamanovih sinova obješeno.,Croatian
Tako se Židovi Suze sakupiše  i četrnaestoga dana mjeseca Adara pa pobiše u Suzi još tri stotine  ljudi. Ali se ni tada ne pojagmiše za plijenom.,Croatian
"Ostali Židovi, oni koji su živjeli u kraljevskim pokrajinama, sakupiše se da brane svoje živote i mir od neprijatelja: pobiše  sedamdeset i pet tisuća dušmana. Ali se ni tada ne pojagmiše  za plijenom. Bio je trinaesti dan mjeseca Adara.",Croatian
Četrnaestoga  dana Židovi su mirovali: to bijaše dan gozbe i veselja.,Croatian
Židovi  u Suzi koji su se sakupili trinaestoga i četrnaestoga dana mirovahu  petnaestoga dana; to je bio dan njihova veselja i gozbi.,Croatian
"Zbog  toga Židovi pripoljci, oni koji žive po neutvrđenim selima, blagdanski  svetkuju četrnaesti dan mjeseca Adara veseleći se i gozbujući  i među sobom izmjenjujući darove.",Croatian
Mordokaj opisa te događaje i upravi pisma Židovima svih  blizih i dalekih pokrajina kralja Ahasvera.,Croatian
Naložio im je  da četrnaesti i petnaesti dan mjeseca Adara svake godine slave,Croatian
"kao dane u kojima su Židovi postigli spokoj od svojih neprijatelja  i kao mjesec koji je bio pretvorio u radost njihovu tugu a u  blagdan njihovo žalovanje. Neka ih slave gozbom i veseljem, izmjenjujući  među sobom darove i dijeleći poklone ubogima.",Croatian
Židovi prihvatiše  da drže ono što su već sami od sebe počeli slaviti i o čemu im  je pisao Mordokaj:,Croatian
"""Haman, sin Hamdatin, Agađanin, progonitelj  svih Židova, kako je bio naumio sve ih uništiti, baci 'Pur',  to jest ždrijeb, za njihovo smaknuće i zator;",Croatian
"ali kad je  za njegovu zamisao doznao kralj, on pismeno naredi: 'Neka se  na njegovu glavu obori opaki naum što ga bijaše zasnovao protiv  Židova i neka bude obješen, on i sinovi njegovi.'""",Croatian
"Zbog toga su ti dani nazvani Purim, prema riječi Pur.  Zato prema svem sadržaju toga pisma i prema onome što su vidjeli  i što im bijaše preneseno",Croatian
"Židovi se neopozivo obvezaše i  prihvatiše za se, za svoje potomke i za sve one koji se s njima  budu udružili da će svake godine slaviti ta dva dana prema tom  propisu i u to vrijeme.",Croatian
"Te dane valja slaviti i njih se sjećati  od pokoljenja do pokoljenja u svakoj obitelji, pokrajini i gradu;  ti dani Purima ne smiju iščeznuti ispred Židova, ni spomen na  njih biti izbrisan iz njihova roda.",Croatian
"Kraljica Estera, kći Abihailova, i Židov Mordokaj pisali  su to što snažnije da tako još jednom potkrijepe pismo o Purimu.",Croatian
Pisma su poslali svim Židovima u sto dvadeset i sedam pokrajina  Ahasverova kraljevstva s porukom mira i vjernosti;,Croatian
"da obdržavaju  te dane Purima u njihovo određeno vrijeme, kako su to odredili  Židov Mordokaj i kraljica Estera, i da drže post i molitve, onako  kako su to oni obvezali sebe i svoje potomke.",Croatian
Tako Esterina  naredba ozakoni ove propise Purima i to bi zapisano u knjigu.,Croatian
Kralj Ahasver udari danak na zemlju i na otoke morske.,Croatian
"Sva  djela njegove moći i hrabrosti, a tako i izvještaj o uzdignuću  Mordokaja koga je kralj uzvisio, zapisani su u Ljetopisima kraljeva  Medije i Perzije:",Croatian
"kako je Židov Mordokaj bio prvi iza kralja  Ahasvera, velik u očima Židova, voljen od mnoštva svoje subraće  kao pobornik blagostanja svoga naroda i glasnik mira za svoj  rod.",Croatian
Bijaše nekoć u zemlji Usu čovjek po imenu Job. Bio je to čovjek  neporočan i pravedan: bojao se Boga i klonio zla.,Croatian
Rodilo mu  se sedam sinova i tri kćeri.,Croatian
"Imao je sedam tisuća ovaca, tri  tisuće deva, pet stotina jarmova goveda, pet stotina magarica  i veoma mnogo služinčadi. Čovjek taj bijaše najugledniji među  svim istočnjacima.",Croatian
"Sinovi su njegovi običavali naizmjence  priređivati gozbe kod jednoga od njih, svaki u svoj dan, te su  pozivali svoje tri sestre da jedu i piju s njima.",Croatian
"A kad bi  se izredali s gozbama, Job bi ih pozvao na očišćenje. Uranio  bi izjutra i prinio paljenice za svakog od njih; mislio je: ""Tko  zna nisu li mi sinovi griješili i u srcu Boga hulili!"" Tako je  Job svagda činio.",Croatian
"Jednoga dana dođu sinovi Božji da stanu pred Jahvu, a  među njima pristupi i Satan.",Croatian
"Jahve tad upita Satana: ""Odakle  dolaziš?"" - ""Evo prođoh zemljom i obiđoh je"", odgovori on.",Croatian
"Nato  će Jahve: ""Nisi li zapazio slugu moga Joba? Njemu na zemlji nema  ravna. Čovjek je to neporočan i pravedan, boji se Boga i kloni  zla!""",Croatian
"A Satan odgovori Jahvi: ""Zar se Job uzalud Boga boji?",Croatian
"Zar nisi ogradio njega, kuću mu i sav posjed njegov? Blagoslovio  si djelo njegovih ruku, stoka mu se namnožila po zemlji.",Croatian
"Ali  pruži jednom ruku i dirni mu u dobra: u lice će te prokleti!""",Croatian
"""Neka ti bude! - reče Jahve Satanu. - Sa svime što ima radi  što ti drago; samo ruku svoju na nj ne diži."" I Satan ode ispred  lica Jahvina.",Croatian
"Jednoga dana, dok su Jobovi sinovi i kćeri jeli i pili  vino u kući najstarijeg brata,",Croatian
"dođe glasnik k Jobu i reče:  ""Tvoji su volovi orali a magarice pokraj njih pasle,",Croatian
"kad  iznenada Sabejci navališe na njih i oteše ih, pobivši momke oštrim  mačem. Jedini ja utekoh da ti ovo javim.""",Croatian
"Dok je on još to  govorio, dođe drugi i reče: ""Oganj Božji udari s neba, spali  tvoje ovce i pastire te ih proždrije. Jedini ja utekoh da ti  javim.""",Croatian
"Dok je još govorio, dođe treći i reče: ""Kaldejci  navališe sa tri čete na tvoje deve i oteše ih, pobivši momke  oštrim mačem. Jedini ja utekoh da ti javim.""",Croatian
"Dok je ovaj  još govorio, dođe četvrti i reče: ""Tvoji su sinovi i kćeri jeli  i pili vino u kući najstarijeg brata.",Croatian
"I gle, vjetar se silan  diže iz pustinje, udari na sva četiri ugla kuće, obori je na  djecu te ona zaglaviše. Jedini ja utekoh da ti javim.""",Croatian
"Tad ustade Job, razdrije haljinu na sebi, obrija glavu  pa ničice pade na zemlju, pokloni se",Croatian
"i reče: ""Go iziđoh iz krila majčina, go ću se onamo i vratiti. Jahve dao, Jahve oduzeo! Blagoslovljeno ime Jahvino!""",Croatian
"Uza sve to, nije sagriješio Job niti je kakvu ludost  protiv Boga izustio.",Croatian
"Jednoga dana dođu opet sinovi Božji da stanu pred Jahvu, a  među njima pristupi i Satan.",Croatian
"Jahve tad upita Satana: ""Odakle  dolaziš?"" - ""Evo prođoh zemljom i obiđoh je"", odgovori on.",Croatian
"Nato  će Jahve: ""Nisi li zapazio slugu moga Joba? Njemu na zemlji nema  ravna. Čovjek je to neporočan i pravedan: boji se Boga i kloni  zla! On je još postojan u neporočnosti, pa si me uzalud izazvao  da ga upropastim.""",Croatian
"A Satan odvrati: ""Koža za kožu! Sve što  čovjek ima dat će za život.",Croatian
"Ali pruži ruku, dotakni se kosti  njegove i mesa: u lice će te prokleti!""",Croatian
"""Neka ti bude! - reče  Jahve Satanu. - U tvojoj je ruci; život mu samo sačuvaj!""",Croatian
I  Satan ode ispred lica Jahvina. On udari Joba zlim prištem od tabana do tjemena.,Croatian
Job uze  crijep da se struže njime i sjede u pepeo.,Croatian
"Tada mu njegova  žena reče: ""Zar si još postojan u neporočnosti? Prokuni Boga  i umri!""",Croatian
"Job joj odgovori: ""Brbljaš kao luđakinja! Kad od  Boga primamo dobro, zar da onda i zlo ne primimo?"" U svemu tome  Job nije sagriješio svojim usnama.",Croatian
"U to čuše tri Jobova prijatelja za sve nevolje koje ga  zadesiše; svaki se zaputi iz svoga kraja - Elifaz iz Temana,  Bildad iz Šuaha, Sofar iz Naama - i odlučiše da odu zajedno ožaliti  ga i utješiti.",Croatian
"A kad su izdaleka upravili oči na njega, nisu  ga prepoznali. Tad udariše u plač; svaki razdrije svoju haljinu  i prosu prah po glavi.",Croatian
"Potom sjedoše kraj njega na zemlju  i ostadoše tako sedam dana i sedam noći. Nijedan mu ne progovori  ni riječi, jer vidješe da je velika njegova bol.",Croatian
Napokon otvori Job usta i prokle dan svoj;,Croatian
poče svoju besjedu  i reče:,Croatian
"""O, ne bilo dana kad sam se rodio i noći što javi: 'Začeo se dječak!'",Croatian
"U crnu tminu dan taj nek se prometne! S visina se njega Bog ne spominjao, svjetlost sunčeva ne svijetlila mu više!",Croatian
"Mrak i sjena smrtna o nj se otimali, posvema ga tmina gusta prekrila, pomrčine dnevne stravom ga morile!",Croatian
"O, da bi ga tama svega presvojila, nek' se ne dodaje danima godine, nek' ne ulazi u brojenje mjeseci!",Croatian
"A noć ona bila žalosna dovijeka, ne čulo se u njoj radosno klicanje!",Croatian
Prokleli je oni štono dan proklinju i Levijatana probudit' su kadri!,Croatian
"Pomrčale zvijezde njezina svanuća, zaludu se ona vidjelu nadala, i zorinih vjeđa ne gledala nigda!",Croatian
Što mi od utrobe ne zatvori vrata da sakrije muku od mojih očiju!,Croatian
"Što nisam mrtav od krila materina, što ne izdahnuh izlazeć' iz utrobe?",Croatian
Čemu su me dva koljena prihvatila i dojke dvije da me nejaka podoje?,Croatian
"U miru bih vječnom počivao sada, spavao bih, pokoj svoj bih uživao",Croatian
"s kraljevima i savjetnicima zemlje koji su sebi pogradili grobnice,",Croatian
"ili s knezovima, zlatom bogatima, što su kuće svoje srebrom napunili.",Croatian
"Ne bih bio - k'o nedonošče zakopano, k'o novorođenče što svjetla ne vidje.",Croatian
"Zlikovci se više ne obijeste ondje, iznemogli tamo nalaze počinka.",Croatian
Sužnjeve na miru tamo ostavljaju: ne slušaju više poviku stražara.,Croatian
"Malen ondje leži zajedno s velikim, rob je slobodan od gospodara svoga.",Croatian
Čemu darovati svjetlo nesretniku i život ljudima zagorčene duše,Croatian
"koji smrt ištu, a ona ne dolazi, i kao za blagom za njome kopaju?",Croatian
"Grobnom bi se humku oni radovali, klicali od sreće kad bi grob svoj našli.",Croatian
"Što će to čovjeku kom je put sakriven, koga je Bog sa svih strana zapriječio?",Croatian
"Zato videć' hranu, uzdahnuti moram, k'o voda se moji razlijevaju krici.",Croatian
"Obistinjuje se moje strahovanje, snalazi me, evo, čega god se bojah.",Croatian
"Pokoja ni mira meni više nema, u mukama mojim nikad mi počinka.""",Croatian
Tad prozbori Elifaz Temanac i reče:,Croatian
"""Možeš li podnijeti da ti progovorim? Ali tko se može uzdržat' od riječi!",Croatian
"Eto, mnoge ljude ti si poučio, okrijepio si iznemogle mišice;",Croatian
"riječju svojom klonule si pridizao, ojačavao si koljena klecava.",Croatian
"A kad tebe stiže, klonuo si duhom, na tebe kad pade, čitav si se smeo!",Croatian
"Zar pobožnost tvoja nadu ti ne daje, neporočnost tvoja životu ufanje?",Croatian
TÓa sjeti se: nevin - propade li kada? Kada su zatrti bili pravednici?,Croatian
"Iz iskustva zborim: nesrećom tko ore i nevolju sije, nju će i požeti.",Croatian
"Od daha Božjega oni pogibaju, na gnjevni mu disaj nestaju sa zemlje.",Croatian
"Rika lavlja, urlik leopardov krše se k'o zubi u lavića.",Croatian
"Lav ugiba jer mu nesta plijena, rasuli se mladi lavičini.",Croatian
"Tajna riječ se meni objavila, šapat njen je uho moje čulo.",Croatian
"Noću, kada snovi duh obuzmu i san dubok kad na ljude pada,",Croatian
"strah i trepet mene su svladali, kosti moje žestoko se stresle.",Croatian
"Dah mi neki preko lica prođe, digoše se dlake na mom tijelu.",Croatian
Stajao je netko - lica mu ne poznah - ali likom bješe pred očima mojim. Posvuda tišina; uto začuh šapat:,Croatian
'Zar je smrtnik koji pred Bogom pravedan? Zar je čovjek čist pred svojim Stvoriteljem?,Croatian
"Ni slugama svojim više ne vjeruje, i anđele svoje za grijeh okrivljuje -",Croatian
"kako ne bi onda goste stanova glinenih kojima je temelj u prahu zemaljskom. Gle, kao moljce njih sveudilj satiru:",Croatian
"od jutra do mraka u prah pretvore, nestaju zasvagda - nitko i ne vidi.",Croatian
"Iščupan je kolčić njihova šatora, pogibaju skoro, mudrost ne spoznavši.'",Croatian
Ded zazivlji! Zar će ti se tko odazvat'?  Kojem li se svecu misliš sad obratit'?,Croatian
"Doista, budalu njegov bijes ubija, luđaka će sasvim skončat ljubomora.",Croatian
"Bezumnika vidjeh kako korijen pušta, al' prokletstvo skoro na kuću mu pade.",Croatian
"Njegovi su sinci daleko od spasa, njih nezaštićene na Vratima tlače.",Croatian
"Ljetinu njihovu pojedoše gladni, sam Bog ju je njima oteo iz usta, a žedni hlepe za njihovim dobrima.",Croatian
"Ne, opačina ne izbija iz zemlje, nit' nevolja iz tla može nići sama,",Croatian
nego čovjek rađa muku i nevolju kao što let orlov teži u visinu.,Croatian
Al' ja bih se ipak Bogu utekao i pred njime stvar bih svoju razložio.,Croatian
"Nedokučiva on djela silna stvori, čudesa koja se izbrojit' ne mogu.",Croatian
On kišom rosi po svem licu zemljinu i vodu šalje da nam polja natapa.,Croatian
"Da bi ponižene visoko digao, da bi ojađene srećom obdario,",Croatian
"redom ruši ono što lukavci smisle, što god započeli, on im izjalovi.",Croatian
"On hvata mudre u njihovu lukavstvu, naume spletkara obraća u ništa.",Croatian
"Posred bijela dana zapadnu u tamu, pipaju u podne kao usred noći.",Croatian
"On iz njinih ralja izbavlja jadnika, iz silničkih ruku diže siromaha.",Croatian
"Tako se pokaže nada nevoljniku, i nepravda mora zatvoriti usta.",Croatian
"Da, blago čovjeku koga Bog odbaci! Stoga ti ne prezri karanje Svesilnog!",Croatian
"On ranjava, ali i ranu povija, udara i svojom zacjeljuje rukom.",Croatian
"Iz šest će nevolja tebe izbaviti, ni u sedmoj zlo te dotaknuti neće.",Croatian
"U gladi, od smrti on će te spasiti, a u ratu, oštru će te otet maču.",Croatian
"Biču zla jezika uklonit će tebe, ispred otimača bez straha ćeš biti.",Croatian
Suši i studeni ti ćeš se smijati i od divljih zvijeri strahovati nećeš.,Croatian
"Sklopit' ti ćeš savez s kamenjem na njivi, zvjerad divlja s tobom u miru će biti.",Croatian
"U šatoru svome mir ćeš uživati, dom svoj kad pohodiš netaknut će stajat.",Croatian
Koljeno ćeš svoje gledat' gdje se množi i potomstvo gdje ti kao trava raste.,Croatian
"U grob ti ćeš leći kada budeš zreo, kao što se žito snosi kad dozori.",Croatian
"Sve motrismo ovo: istina je živa! zato sve za dobro svoje ti poslušaj.""",Croatian
A Job progovori i reče:,Croatian
"""O, kad bi se jad moj izmjeriti mog'o, a nevolje moje stavit' na tezulju!",Croatian
"Teže one jesu od sveg pijeska morskog, i stoga mi riječi zastraniti znaju.",Croatian
"Strijele Svesilnoga u mojem su mesu, ljuti otrov njihov ispija mi dušu, Božje se strahote oborile na me.",Croatian
"TÓa, kraj svježe trave njače li magarac, muče li goveče kraj punih jasala?",Croatian
Zar hranu bljutavu jedemo bez soli? Zar kakove slasti ima u bjelancu?,Croatian
"Al' ono što mi se gadilo dotaći, to mi je sada sva hrana u bolesti.",Croatian
"O, da bi se molba moja uslišala, da mi Bog ispuni ono čem se nadam!",Croatian
"O, kada bi me Bog uništiti htio, kada bi mahnuo rukom da me satre!",Croatian
"Za mene bi prava utjeha to bila, klicati bih mog'o u mukama teškim što se ne protivljah odluci Svetoga.",Croatian
Zar snage imam da mogu čekati? Radi kakve svrhe da ja duže živim?,Croatian
"Zar je snaga moja k'o snaga kamena, zar je tijelo moje od mjedi liveno?",Croatian
Na što se u sebi osloniti mogu? Zar mi svaka pomoć nije uskraćena?,Croatian
"Tko odbija milost bližnjemu svojemu, prezreo je strah od Boga Svesilnoga.",Croatian
"Kao potok me iznevjeriše braća, kao bujice zimske svoje korito.",Croatian
"Od leda mutne vode im se nadimlju, 'bujaju od snijega što se topit' stao;",Croatian
"al u doba sušno naskoro presahnu, od žege ishlape tada iz korita.",Croatian
"Karavane zbog njih skreću sa putova, u pustinju zađu i u njoj se gube.",Croatian
"Karavane temske očima ih traže, putnici iz Šebe nadaju se njima.",Croatian
"A kad do njih dođu, nađu se u čudu, jer su se u nadi svojoj prevarili.",Croatian
U ovom ste času i vi meni takvi: vidjeste strahotu pa se preplašiste.,Croatian
"Rekoh li vam možda: 'Darujte mi štogod, poklonite nešto od svojega blaga;",Croatian
"iz šake dušmanske izbavite mene, oslobodite me silnikova jarma?'",Croatian
"Vi me poučite, pa ću ušutjeti, u čem je moj prijestup, pokažite meni.",Croatian
"O, kako su snažne besjede iskrene! Al' kamo to vaši smjeraju prijekori?",Croatian
Mislite li možda prekoriti riječi? TÓa u vjetar ide govor očajnikov!,Croatian
Nad sirotom kocku zar biste bacali i sa prijateljem trgovali svojim?,Croatian
"U oči me sada dobro pogledajte, paz'te neću li vam slagati u lice.",Croatian
"Povucite riječ! Kakve li nepravde! Povucite riječ, neporočan ja sam!",Croatian
Zar pakosti ima na usnama mojim? Zar nesreću svaku okusio nisam?,Croatian
Nije l' vojska život čovjekov na zemlji?  Ne provodi l' dane poput najamnika?,Croatian
"Kao što trudan rob za hladom žudi, poput nadničara štono plaću čeka,",Croatian
mjeseci jada tako me zapadoše i noći su mučne meni dosuđene.,Croatian
Liježuć' mislim svagda: 'Kada ću ustati?' A dižuć se: 'Kada večer dočekati!' I tako se kinjim sve dok se ne smrkne.,Croatian
"PÓut moju crvi i blato odjenuše, koža na meni puca i raščinja se.",Croatian
"Dani moji brže od čunka prođoše, promakoše hitro bez ikakve nade.",Croatian
Spomeni se: život moj je samo lahor i oči mi neće više vidjet' sreće!,Croatian
Prijateljsko oko neće me gledati; pogled svoj u mene upro si te sahnem.,Croatian
"Kao što se oblak gubi i raspline, tko u Šeol siđe, više ne izlazi.",Croatian
"Domu svome natrag ne vraća se nikad, njegovo ga mjesto više ne poznaje.",Croatian
"Ustima ja svojim stoga branit' neću, u tjeskobi duha govorit ću sada, u gorčini duše ja ću zajecati.",Croatian
"Zar sam more ili neman morska, pa si stražu nada mnom stavio?",Croatian
"Kažem li: 'Na logu ću se smirit', ležaj će mi olakšati muke',",Croatian
"snovima me prestravljuješ tada, prepadaš me viđenjima mučnim.",Croatian
Kamo sreće da mi se zadavit'! Smrt mi je od patnja mojih draža.,Croatian
"Ja ginem i vječno živjet neću; pusti me, tek dah su dani moji!",Croatian
"Što je čovjek da ga toliko ti cijeniš, da je srcu tvojem tako prirastao",Croatian
i svakoga jutra da njega pohodiš i svakoga trena da ga iskušavaš?,Croatian
Kada ćeš svoj pogled skinuti sa mene i dati mi barem pljuvačku progutat'?,Croatian
"Ako sam zgriješio, što učinih tebi, o ti koji pomno nadzireš čovjeka? Zašto si k'o metu mene ti uzeo, zbog čega sam tebi na teret postao?",Croatian
"Zar prijestupa moga ne možeš podnijeti i ne možeš prijeći preko krivnje moje? Jer, malo će proći i u prah ću leći, ti ćeš me tražiti, al' me biti neće.""",Croatian
Bildan iz Šuaha progovori tad i reče:,Croatian
"""Dokad ćeš jošte govoriti tako, dokle će ti riječ kao vihor biti?",Croatian
"TÓa zar može Bog pravo pogaziti, može li pravdu izvrnut' Svesilni?",Croatian
"Ako mu djeca tvoja sagriješiše, preda ih zato bezakonju njinu.",Croatian
Al' ako Boga potražiš iskreno i od Svesilnog milost ti izmoliš;,Croatian
"ako li budeš čist i neporočan, odsad će svagda on nad tobom bdjeti i obnovit će kuću pravedniku.",Croatian
Bit će malena tvoja sreća prošla prema budućoj što te očekuje.,Croatian
"No pitaj samo prošle naraštaje, na mudrost pređa njihovih pripazi.",Croatian
"Od jučer mi smo i ništa ne znamo, poput sjene su na zemlji nam dani.",Croatian
"Oni će te poučit' i reći ti, iz srca će svog izvući besjede:",Croatian
'Izvan močvare zar će rogoz nići? Zar će bez vode trstika narasti?,Croatian
"Zeleni se sva, al' i nekošena usahne prije svake druge trave.",Croatian
To je kob svakog tko Boga zaboravi; tako propada nada bezbožnika:,Croatian
"Nit je tanana njegovo uzdanje, a ufanje mu kuća paukova.",Croatian
"Nasloni li se, ona mu se ljulja, prihvati li se, ona mu se ruši.",Croatian
"Zeleni se i sav na suncu buja, vrt su mu cio mladice prerasle.",Croatian
Svojim korijenjem krš je isprepleo te život crpe iz živa kamena.,Croatian
"A kad ga s mjesta njegova istrgnu, ono ga niječe: 'Nikada te ne vidjeh!'",Croatian
I evo gdje na putu sada trune dok drugo bilje već niče iz zemlje.,Croatian
"Ne, Bog neće odbacit' neporočne, niti će rukom poduprijet' opake.",Croatian
"Smijeh će ti opet ispuniti usta, s usana će odjeknuti klicanje.",Croatian
"Dušmane će ti odjenut' sramota i šatora će nestat' zlikovačkog.'""",Croatian
Job progovori i reče:,Croatian
"""Zaista, dobro ja znadem da je tako: kako da pred Bogom čovjek ima pravo?",Croatian
"Ako bi se tkogod htio prÓeti s njime, odvratio mu ne bi ni jednom od tisuću.",Croatian
"Srcem on je mudar, a snagom svesilan, i tko bi se njemu nekažnjeno opro?",Croatian
"On brda premješta, a ona to ne znaju, u jarosti svojoj on ih preokreće.",Croatian
"Pokreće on zemlju sa njezina mjesta, iz temelja njene potresa stupove.",Croatian
"Kad zaprijeti suncu, ono se ne rađa, on pečatom svojim i zvijezde pečati.",Croatian
Jedini on je nebesa razapeo i pučinom morskom samo on hodao.,Croatian
"Stvorio je Medvjede i Oriona, Vlašiće i zvijezđa na južnome nebu.",Croatian
"Tvorac on je djela silnih, nepojmljivih čudesa koja se izbrojit' ne mogu.",Croatian
"Ide pored mene, a ja ga ne vidim; evo, on prolazi - ja ga ne opažam.",Croatian
"Ugrabi li što, tko će mu to priječit, i tko ga pitat smije: 'Što si učinio?'",Croatian
Bog silni srdžbu svoju ne opoziva: pred njim poniču saveznici Rahaba.,Croatian
"Pa kako onda da njemu odgovorim, koju riječ da protiv njega izaberem?",Croatian
"I da sam u pravu, odvratio ne bih, u suca svojega milost bih molio.",Croatian
"A kad bi se na zov moj i odazvao, vjerovao ne bih da on glas moj sluša.",Croatian
"Jer, za dlaku jednu on mene satire, bez razloga moje rane umnožava.",Croatian
"Ni časa jednoga predahnut' mi ne da, nego mene svakom gorčinom napaja!",Croatian
Ako je na snagu - tÓa on je najjači! Ako je na pravdu - tko će njega na sud?,Croatian
"Da sam i prav, usta bi me osudila, da sam i nevin, zlim bi me proglasila.",Croatian
"A jesam li nevin? Ni sam ne znam više, moj je život meni sasvim omrzao!",Croatian
"Jer, to je svejedno; i zato ja kažem: nevina i grešnika on dokončava.",Croatian
I bič smrtni kad bi odjednom ubijo ... ali on se ruga nevolji nevinih.,Croatian
"U zemlji predanoj u šake zlikovaca, on oči sucima njezinim zastire. Ako on to nije, tko je drugi onda?",Croatian
"Od skoroteče su brži moji dani, bježe daleko, nigdje dobra ne videć.'",Croatian
"K'o čamci od rogoza hitro promiču, k'o orao na plijen kada se zaleti.",Croatian
"Kažem li: zaboravit ću jadikovku, razvedrit ću lice i veseo biti,",Croatian
"od mojih me muka groza obuzima, jer znadem da me ti ne držiš nevinim.",Croatian
"Ako li sam grešan, tÓa čemu onda da zalud mučim sebe.",Croatian
"Kad bih i sniježnicom sebe ja isprao, kad bih i lugom ruke svoje umio,",Croatian
"u veću bi me nečist opet gurnuo, i moje bi me se gnušale haljine!",Croatian
Nije čovjek k'o ja da se s njime pravdam i na sud da idem s njim se parničiti.,Croatian
"Niti kakva suca ima među nama da ruke svoje stavi na nas dvojicu,",Croatian
"da šibu njegovu od mene odmakne, da užas njegov mene više ne plaši!",Croatian
"Govorit ću ipak bez ikakva straha, jer ja nisam takav u svojim očima!",Croatian
"Kad mi je duši život omrznuo, nek' mi tužaljka poteče slobodno, zborit ću u gorčini duše svoje.",Croatian
Reću ću Bogu: Nemoj me osudit! Kaži mi zašto se na me obaraš.,Croatian
"TÓa što od toga imaš da me tlačiš, da djelo ruku svojih zabacuješ, da pomažeš namjerama opakih?",Croatian
Jesu li u tebe oči tjelesne? Zar ti vidiš kao što čovjek vidi?,Croatian
Zar su ti dani k'o dani smrtnika a kao ljudski vijek tvoje godine?,Croatian
"Zbog čega krivnju moju istražuješ i grijehe moje hoćeš razotkriti,",Croatian
"kad znadeš dobro da sam nedužan, da ruci tvojoj izmaknut ne mogu?",Croatian
"Tvoje me ruke sazdaše, stvoriše, zašto da me sada opet raščiniš!",Croatian
"Sjeti se, k'o glinu si me sazdao i u prah ćeš me ponovo vratiti.",Croatian
Nisi li mene k'o mlijeko ulio i učinio da se k'o sir zgrušam?,Croatian
"Kožom si me i mesom odjenuo, kostima si me spleo i žilama.",Croatian
"S milošću si mi život darovao, brižljivo si nad mojim bdio dahom.",Croatian
"Al' u svom srcu ovo si sakrio, znam da je tvoja to bila namjera:",Croatian
da paziš budno hoću li zgriješiti i da mi grijeh ne prođe nekažnjeno.,Croatian
"Ako sam grešan, onda teško meni, ako li sam prav, glavu ne smijem dići - shrvan sramotom, nesrećom napojen!",Croatian
"Ispravim li se, k'o lav me nagoniš, snagu svoju okušavaš na meni,",Croatian
"optužbe nove na mene podižeš, jarošću većom na mene usplamtiš i sa svježim se četama obaraš.",Croatian
"Iz utrobe što si me izvukao? O, što ne umrijeh: vidjeli me ne bi,",Croatian
"bio bih k'o da me ni bilo nije, iz utrobe u grob bi me stavili.",Croatian
Mog su života dani tako kratki! Pusti me da se još malo veselim,Croatian
"prije nego ću na put bez povratka, u zemlju tame, zemlju sjene smrtne,",Croatian
"u zemlju tmine guste i meteža, gdje je svjetlost slična noći najcrnjoj.""",Croatian
Sofar iz Naama progovori tad i reče:,Croatian
"""Zar na riječi mnoge da se ne odvrati? Zar će se brbljavac još i opravdati?",Croatian
"Zar će tvoje trice ušutkati ljude, zar će ruganje ostat' neizrugano?",Croatian
"Rekao si: 'Nauk moj je neporočan, u očima tvojim čist sam i bez ljage.'",Croatian
Ali kada bi Bog htio progovorit' i otvorit usta da ti odgovori,Croatian
"kada bi ti tajne mudrosti otkrio koje um nijedan ne može doumit', znao bi da ti za grijehe račun ište.",Croatian
"Možeš li dubine Božje proniknuti, dokučiti savršenstvo Svesilnoga?",Croatian
Od neba je više: što još da učiniš? Od Šeola dublje: što još da mudruješ?,Croatian
Duže je od zemlje - šire je od mora!,Croatian
"Ako se povuče, ako te pograbi, ako na sud preda, tko će mu braniti?",Croatian
"Jer on u čovjeku prozire prijevaru, vidi opačinu ako i ne gleda.",Croatian
Čovjek se bezuman obraća k pameti i divlji magarac uzdi se pokori.,Croatian
"Ako li srce svoje ti uspraviš i ruke svoje pružiš prema njemu,",Croatian
"ako li zloću iz ruku odbaciš i u šatoru svom ne daš zlu stana,",Croatian
"čisto ćeš čelo moći tad podići, čvrst ćeš biti i bojati se nećeš.",Croatian
Svojih se kušnja nećeš sjećat' više kao ni vode koja je protekla.,Croatian
"Jasnije će tvoj život sjat' no podne, tmina će se obratit' u svanuće.",Croatian
U uzdanju svom živjet ćeš sigurno i zaštićen počivat ćeš u miru.,Croatian
"Kad legneš, nitko te buniti neće; mnogi će tvoju tražiti naklonost.",Croatian
"A zlikovcima ugasnut će oči, neće im više biti utočišta: izdahnut', bit će jedina im nada.""",Croatian
Job progovori i reče:,Croatian
"""Uistinu, vi ste cvijet naroda, sa vama će izumrijeti mudrost.",Croatian
"Al' i ja znam k'o i vi misliti, ni u čemu od vas gori nisam: tko za stvari takve ne bi znao?",Croatian
Prijateljima sam svojim ja na podsmijeh što zazivam Boga da mi odgovori! Na podsmijeh ja sam - pravednik neporočan!,Croatian
"Prezirat' je nesretnika - sretni misle, udariti treba onog što posrće!",Croatian
"Dotle su na miru šatori pljačkaša, izazivači Boga žive bezbrižno kao da Boga u šaci svojoj drže!",Croatian
"Ali pitaj zvijeri, i poučit će te; ptice nebeske pitaj, i razjasnit će ti.",Croatian
"Gušteri zemlje to će ti protumačit', ribe u moru ispripovjedit će ti.",Croatian
"Od stvorenja sviju, koje ne bi znalo da je sve to Božja ruka učinila?!",Croatian
U ruci mu leži život svakog bića i dah životvorni svakog ljudskog tijela.,Croatian
Zar uhom mi ne sudimo besjedu k'o što kušamo nepcem okus jela?,Croatian
"Sjedine mudrost donose čovjeku, a s vijekom dugim umnost mu dolazi.",Croatian
"Ali u Njemu mudrost je i snaga, u Njemu savjet je i sva razumnost.",Croatian
"Što razgradi, sagradit neće nitko, kog zatvori, nitko ne oslobađa.",Croatian
"Ustavi li vodu, suša nastaje; pusti li je, svu zemlju ispremetne.",Croatian
"Jer u njemu je snaga i sva mudrost, njegov je prevareni i varalica.",Croatian
"On savjetnike lišava razbora, suce pametne udara bezumljem.",Croatian
On otpasuje pojas kraljevima i užetom im vezuje bokove.,Croatian
On bosonoge tjera svećenike i mogućnike sa vlasti obara.,Croatian
On diže riječ iz usta rječitima i starcima pravo rasuđivanje.,Croatian
On sasiplje prezir po plemićima i junacima bedra raspasuje.,Croatian
On dubinama razotkriva tmine i sjenu smrtnu na svjetlo izvodi.,Croatian
"On diže narod pa ga uništava, umnoži ga a potom iskorijeni.",Croatian
On zaluđuje vladare naroda te po bespuću lutaju pustinjskom,Croatian
i pipaju u tmini bez svjetlosti glavinjajući poput pijanaca.,Croatian
"Očima svojim sve to ja vidjeh, ušima svojim čuh i razumjeh.",Croatian
"Sve što vi znate znadem to i ja, ni u čemu od vas gori nisam.",Croatian
"Zato, zborit' moram sa Svesilnim, pred Bogom svoj razlog izložiti.",Croatian
"Jer, kovači laži vi ste pravi, i svi ste vi zaludni liječnici!",Croatian
"Kada biste bar znali šutjeti, mudrost biste svoju pokazali!",Croatian
"Dokaze mi ipak poslušajte, razlog mojih usana počujte.",Croatian
"Zar zbog Boga govorite laži, zar zbog njega riječi te prijevarne?",Croatian
"Zar biste pristrano branit' htjeli Boga, zar biste mu htjeli biti odvjetnici?",Croatian
Zar bi dobro bilo da vas on ispita? Zar biste ga obmanuli k'o čovjeka?,Croatian
Kaznom preteškom on bi vas pokarao poradi potajne vaše pristranosti.,Croatian
Zar vas veličanstvo njegovo ne plaši i zar vas od njega užas ne spopada?,Croatian
"Razlozi su vam od pepela izreke, obrana je vaša obrana od blata.",Croatian
"Umuknite sada! Dajte da govorim, pa neka me poslije snađe što mu drago.",Croatian
Zar da meso svoje sam kidam zubima? Da svojom rukom život upropašćujem?,Croatian
On me ubit' može: nade druge nemam već da pred njim svoje držanje opravdam.,Croatian
"I to je već zalog mojega spasenja, jer bezbožnik preda nj ne može stupiti.",Croatian
"Pažljivo mi riječi poslušajte, nek' vam prodre u uši besjeda.",Croatian
"Gle: ja sam pripremio parnicu, jer u svoje sam pravo uvjeren.",Croatian
Tko se sa mnom hoće parničiti? - Umuknut ću potom te izdahnut'.,Croatian
Dvije mi molbe samo ne uskrati da se od tvog lica ne sakrivam:,Croatian
digni s mene tešku svoju ruku i užasom svojim ne straši me.,Croatian
"Tada me pitaj, a ja ću odgovarat'; ili ja da pitam, ti da odgovaraš.",Croatian
Koliko počinih prijestupa i grijeha? Prekršaj mi moj pokaži i krivicu.,Croatian
"Zašto lice svoje kriješ sad od mene, zašto u meni vidiš neprijatelja?",Croatian
"Zašto strahom mučiš list vjetrom progonjen, zašto se na suhu obaraš slamčicu?",Croatian
"O ti, koji mi gorke pišeš presude i teretiš mene grijesima mladosti,",Croatian
koji si mi noge u klade sapeo i koji bdiš nad svakim mojim korakom i tragove stopa mojih ispituješ!,Croatian
"Život mi se k'o trulo drvo raspada, k'o haljina što je moljci izjedaju!",Croatian
Čovjek koga je žena rodila kratka je vijeka i pun nevolja.,Croatian
"K'o cvijet je nikao i vene već, poput sjene bježi ne zastajuć'.",Croatian
"Na takva, zar, ti oči otvaraš i preda se na sud ga izvodiš?",Croatian
Tko će čisto izvuć' iz nečista? Nitko!,Croatian
"Pa kad su njegovi dani odbrojeni, kad mu broj mjeseci o tebi ovisi, kad mu granicu stavljaš neprijelaznu,",Croatian
"skini s njega pogled da počinut' može, poput najamnika da svoj dan uživa.",Croatian
"TÓa ni drvu nije nada sva propala, posječeno, ono opet prozeleni i mladice nove iz njega izbiju.",Croatian
"Ako mu korijen i ostari u zemlji, ako mu se panj i sasuši u prahu,",Croatian
"oćutjevši vodu, ono će propupat' i pustiti grane kao stablo novo.",Croatian
"Al' kad čovjek umre, ostaje pokošen, kad smrtnik izdahne, gdje li je on tada?",Croatian
"Može sva voda iz mora ispariti i presahnut' rijeke, isušit posvema',",Croatian
"al' čovjek kad legne, ne ustaje više, dok nebesa bude, neće se podići, od sna se svojega probuditi neće.",Croatian
"O, kad bi me htio skriti u Šeolu, zakloniti me dok srdžba ti ne mine, dÓati mi rok kad ćeš me se spomenuti,",Croatian
"- jer, kad umre čovjek, zar uskrsnut' može? - čekao bih te sve dane vojske svoje dok ne bi došao da mi smjenu dadeš.",Croatian
"Zvao bi me, a ja bih se odazvao: zaželio si se djela svojih ruku.",Croatian
"A sad nad svakim mojim vrebaš korakom, nijednog mi grijeha nećeš oprostiti,",Croatian
u vreći si prijestup moj zapečatio i krivicu moju svu si zapisao.,Croatian
"Vaj! K'o što se jednom uruši planina, k'o što se hridina s mjesta svog odvali,",Croatian
"k'o što voda kamen s vremenom istroši, a pljusak bujicom zemlju svu sapere, tako uništavaš nadu u čovjeku.",Croatian
"Oborio si ga - on ode za svagda, nagrđena lica, otjeran, odbačen.",Croatian
Djecu mu poštuju - o tom ništa ne zna; ako su prezrena - o tom ne razmišlja.,Croatian
"On jedino pati zbog svojega tijela, on jedino tuži zbog svojeg života.""",Croatian
Elifaz Temanac progovori tad i reče:,Croatian
"""Zar šupljom naukom odgovara mudrac i vjetrom istočnim trbuh napuhuje?",Croatian
"Zar on sebe brani riječima ispraznim, besjedama koje ničem ne koriste?",Croatian
"Još više ti činiš: ništiš strah od Boga, pred njegovim licem pribranost ukidaš.",Croatian
"Tvoje riječi krivicu tvoju odaju, poslužio si se jezikom lukavih,",Croatian
"vlastita te usta osuđuju, ne ja, protiv tebe same ti usne svjedoče.",Croatian
Zar si prvi čovjek koji se rodio? Zar si na svijet prije bregova došao?,Croatian
Zar si tajne Božje ti prisluškivao i mudrost čitavu za se prisvojio?,Croatian
"Što ti znadeš, a da i mi ne znamo, što ti razumiješ, a da to ne shvaćamo?",Croatian
Ima među nama i sijedih i starih kojima je više ljeta no tvom ocu.,Croatian
Zar su ti utjehe Božje premalene i blage riječi upućene tebi?,Croatian
Što te srce tvoje tako slijepo goni i što tako divlje prevrćeš očima,Croatian
"kad proti Bogu jarost svoju okrećeš, a iz usta takve riječi ti izlaze!",Croatian
Što je čovjek da bi čist mogao biti? Zar je itko rođen od žene pravedan?,Croatian
"Gle, ni u svece se On ne pouzdava, oku njegovu ni nebesa čista nisu,",Croatian
"a kamoli to biće gadno i buntovno, čovjek što k'o vodu pije opačinu!",Croatian
"Mene sad poslušaj, poučit' te hoću, što god sam vidjeh, ispričat' ti želim,",Croatian
i ono što naučavahu mudraci ne tajeć' što su primili od pređa,Croatian
kojima je zemlja ova bila dana kamo tuđin nije nikada stupio.,Croatian
"Zlikovac se muči cijelog svoga vijeka, nasilniku već su ljeta odbrojena.",Croatian
"Krik strave svagda mu u ušima ječi, dok miruje, na njeg baca se razbojnik.",Croatian
"Ne nada se da će izbjeći tminama i znade dobro da je maču namijenjen,",Croatian
strvinaru da je kao plijen obećan. On znade da mu se dan propasti bliži.,Croatian
"Nemir i tjeskoba na njeg navaljuju, k'o kralj spreman na boj na nj se obaraju.",Croatian
"On je protiv Boga podizao ruku, usuđivao se prkosit' Svesilnom",Croatian
"Ohola je čela na njega srljao, iza štita debela dobro zaklonjen.",Croatian
Lice mu bijaše obloženo salom a bokovi pretilinom otežali.,Croatian
Razrušene je zaposjeo gradove i kućišta nastanio napuštena. Srušit će se ono što za sebe sazda;,Croatian
"cvasti mu neće, već rasuti se blago, sjena mu se neće po zemlji širiti.",Croatian
"On se tami više izmaknuti neće, opržit će oganj njegove mladice, u dahu plamenih usta nestat će ga.",Croatian
"U taštinu svoju neka se ne uzda, jer će mu ispraznost biti svom nagradom.",Croatian
"Prije vremena će svenut' mu mladice, grane mu se nikad neće zazelenjet'.",Croatian
"Kao loza, grozd će stresat' svoj nezreo, poput masline pobacit će cvatove.",Croatian
"Da, bezbožničko je jalovo koljeno, i vatra proždire šator podmitljivca.",Croatian
"Koji zlom zanesu, rađaju nesreću i prijevaru nose u utrobi svojoj.""",Croatian
Job progovori i reče:,Croatian
"""Koliko se takvih naslušah besjeda, kako ste mi svi vi mučni tješioci!",Croatian
Ima li kraja tim riječima ispraznim? Što te goni da mi tako odgovaraš?,Croatian
I ja bih mogao k'o vi govoriti da vam je duša na mjestu duše moje; i ja bih vas mog'o zasuti riječima i nad sudbom vašom tako kimat' glavom;,Croatian
"i ja bih mogao ustima vas hrabrit', i ne bih žalio trud svojih usana.",Croatian
"Al' ako govorim, patnja se ne blaži, ako li zašutim, zar će me minuti?",Croatian
"Zlopakost me sada shrvala posvema, čitava se rulja oborila na me.",Croatian
Ustao je proti meni da svjedoči i u lice mi se baca klevetama.,Croatian
"Jarošću me svojom razdire i goni, škrgućuć' zubima obara se na me. Moji protivnici sijeku me očima,",Croatian
"prijeteći, na mene usta razvaljuju, po obrazima me sramotno ćuškaju, u čoporu svi tad navaljuju na me.",Croatian
"Da, zloćudnicima Bog me predao, u ruke opakih on me izručio.",Croatian
"Mirno življah dok On ne zadrma mnome, za šiju me ščepa da bi me slomio.",Croatian
"Uze me za biljeg i strijelama osu, nemilosrdno mi bubrege probode i mojom žuči zemlju žednu natopi.",Croatian
"Na tijelu mi ranu do rane otvara, kao bijesan ratnik nasrće na mene.",Croatian
"Tijelo sam golo u kostrijet zašio, zario sam čelo svoje u prašinu.",Croatian
"Zapalilo mi se sve lice od suza, sjena tamna preko vjeđa mi je pala.",Croatian
"A nema nasilja na rukama mojim, molitva je moja bila uvijek čista.",Croatian
"O zemljo, krvi moje nemoj sakriti i kriku mom ne daj nigdje da počine.",Croatian
"Odsad na nebu imam ja svjedoka, u visini gore moj stoji branitelj.",Croatian
Moja vika moj je odvjetnik kod Boga dok se ispred njega suze moje liju:,Croatian
"o, da me obrani u parbi mojoj s Bogom ko što smrtnik brani svojega bližnjega.",Croatian
"No životu mom su odbrojena ljeta, na put bez povratka meni je krenuti.",Croatian
"Daha mi nestaje, gasnu moji dani  i za mene već se skupljaju grobari.",Croatian
"Rugači su evo mene dohvatili, od uvreda oka sklopiti ne mogu.",Croatian
Stoga me zaštiti i budi mi jamcem kad mi nitko u dlan neće da udari.,Croatian
"Jer, srca si njina lišio razuma i dopustiti im nećeš da opstanu.",Croatian
"K'o taj što imanje dijeli drugovima, a djeci njegovoj dotle oči gasnu,",Croatian
"narodima svim sam na ruglo postao, onaj kom u lice svatko pljunut' može.",Croatian
"Od tuge vid mi se muti u očima, poput sjene moji udovi postaju.",Croatian
"Začudit će se zbog toga pravednici, na bezbožnika će planuti čestiti;",Croatian
"neporočni će na svom ustrajat' putu, čovjek čistih ruku ojačat će još više.",Croatian
"Hajde, svi vi, nećete li opet počet', tÓa među vama ja mudra ne nalazim!",Croatian
"Minuli su dani, propale zamisli, želje srca moga izjalovile se.",Croatian
"'U noći najcrnjoj, dan se približava; blizu je već svjetlo što tminu izgoni.'",Croatian
A meni je nada otići u Šeol i prostrijeti sebi ležaj u mrklini.,Croatian
"Dovikujem grobu: 'Oče moj rođeni!' a crve pozdravljam: 'Mati moja, sestro!'",Croatian
Ali gdje za mene ima jošte nade? Sreću moju tko će ikada vidjeti?,Croatian
"Hoće li u Šeol ona sa mnom sići da u prahu zajedno otpočinemo?""",Croatian
Bildad iz Šuaha progovori tad i reče:,Croatian
"""Kada kaniš obuzdat' svoje besjede? Opameti se sad da razgovaramo!",Croatian
"Zašto nas držiš za stoku nerazumnu, zar smo životinje u tvojim očima?",Croatian
"O ti, koji se od jarosti razdireš, hoćeš li da zemlja zbog tebe opusti da iz svoga mjesta iskoče pećine?",Croatian
"Al' ugasit će se svjetlost opakoga, i neće mu sjati plamen na ognjištu.",Croatian
Potamnjet će svjetlo u njegovu šatoru i nad njime će se utrnut' svjetiljka.,Croatian
"Krepki mu koraci postaju sputani, o vlastite on se spotiče namjere.",Croatian
"Jer njegove noge vode ga u zamku, i evo ga gdje već korača po mreži.",Croatian
"Tanka mu je zamka nogu uhvatila, i evo, užeta čvrsto ga pritežu.",Croatian
"Njega vreba omča skrivena na zemlji, njega čeka klopka putem kojim hodi.",Croatian
"Odasvuda strahovi ga prepadaju, ustopice sveudilj ga proganjaju.",Croatian
"Glad je požderala svu snagu njegovu, nesreća je uvijek o njegovu boku.",Croatian
"Boleština kobna kožu mu razjeda, prvenac mu smrti nagriza udove.",Croatian
Njega izvlače iz šatora njegova da bi ga odveli vladaru strahota.,Croatian
"U njegovu stanu tuđinac stanuje, po njegovu domu prosipaju sumpor.",Croatian
"Odozdo se suši njegovo korijenje, a odozgo grane sve mu redom sahnu.",Croatian
"Spomen će se njegov zatrti na zemlji, njegovo se ime s lica zemlje briše.",Croatian
"Iz svjetlosti njega u tminu tjeraju, izagnat' ga hoće iz kruga zemaljskog.",Croatian
"U rodu mu nema roda ni poroda, nit' preživjela na njegovu ognjištu.",Croatian
"Sudba je njegova Zapad osupnula, i čitav je Istok obuzela strepnja.",Croatian
"Evo, takav usud snalazi zlikovca i dom onog koji ne priznaje Boga.""",Croatian
Job progovori i reče:,Croatian
"""TÓa dokle ćete mučit' dušu moju, dokle ćete me riječima satirat'?",Croatian
Već deseti put pogrdiste mene i stid vas nije što me zlostavljate.,Croatian
"Pa ako sam zastranio doista, na meni moja zabluda ostaje.",Croatian
Mislite li da ste me nadjačali i krivnju moju da ste dokazali?,Croatian
Znajte: Bog je to mene pritisnuo i svojom me je on stegnuo mrežom.,Croatian
Vičem: 'Nasilje!' - nema odgovora; vapijem - ali za me pravde nema.,Croatian
"Sa svih strana put mi je zagradio, sve staze moje u tminu zavio.",Croatian
"Slavu je moju sa mene skinuo, sa moje glave strgnuo je krunu.",Croatian
"Podsijeca me odasvud te nestajem; k'o drvo, nadu mi je iščupao.",Croatian
Raspalio se gnjev njegov na mene i svojim me drži neprijateljem.,Croatian
"U bojnom redu pristižu mu čete, putove proti meni nasipaju, odasvud moj opkoljavaju šator.",Croatian
"Od mene su se udaljila braća, otuđili se moji poznanici.",Croatian
"Nestade bližnjih mojih i znanaca, gosti doma mog zaboraviše me.",Croatian
"Sluškinjama sam svojim kao stranac, neznanac sam u njihovim očima.",Croatian
"Slugu zovnem, a on ne odgovara i za milost ga moram zaklinjati.",Croatian
"Mojoj je ženi dah moj omrznuo, gadim se djeci vlastite utrobe.",Croatian
"I deranima na prezir tek služim, ako se dignem, rugaju se meni.",Croatian
"Pouzdanicima sam svojim mrzak, protiv mene su oni koje ljubljah.",Croatian
"Kosti mi se za kožu prilijepiše, osta mi jedva koža oko zuba.",Croatian
"Smilujte mi se, prijatelji moji, jer Božja me je ruka udarila.",Croatian
"Zašto da me k'o Bog sam progonite, zar se niste moga nasitili mesa?",Croatian
"O, kad bi se riječi moje zapisale i kad bi se u mjed tvrdu urezale;",Croatian
kad bi se željeznim dlijetom i olovom u spomen vječan u stijenu uklesale!,Croatian
Ja znadem dobro: moj Izbavitelj živi i posljednji će on nad zemljom ustati.,Croatian
"A kad se probudim, k sebi će me dići: iz svoje ću puti tad vidjeti Boga.",Croatian
"Njega ja ću kao svojega gledati, i očima mojim neće biti stranac: za njime srce mi čezne u grudima.",Croatian
"Kad kažete: 'Kako ćemo ga goniti? Koji ćemo razlog protiv njega naći?',",Croatian
"mača tad se bojte: grijehu mač je kazna. Saznat ćete tada da imade suda!""",Croatian
Sofar iz Naamata progovori tad i reče:,Croatian
"""Misli me tjeraju da ti odgovorim, i zato u meni vri to uzbuđenje",Croatian
"dok slušam ukore koji me sramote, al' odgovor mudar um će moj već naći.",Croatian
"Zar tebi nije od davnine poznato, otkad je čovjek na zemlju stavljen bio,",Croatian
"da je kratka vijeka radost opakoga, da kao tren prođe sreća bezbožnička.",Croatian
"Pa ako stasom i do neba naraste, ako mu se glava dotakne oblaka,",Croatian
poput utvare on zauvijek nestaje; koji ga vidješe kažu: 'Gdje je sad on?',Croatian
"Kao san bez traga on se rasplinjuje, nestaje ga kao priviđenja noćnog.",Croatian
"Nijedno ga oko više gledat neće, niti će ga mjesto njegovo vidjeti",Croatian
Njegovu će djecu gonit' siromasi: rukama će svojim vraćati oteto.,Croatian
"Kosti su njegove bujale mladošću; gle, zajedno s njome pokošen je sada.",Croatian
Zlo bijaše slatko njegovim ustima te ga je pod svojim jezikom skrivao;,Croatian
sladio se pazeć' da ga ne proguta i pod nepcem svojim zadržavao ga.,Croatian
"Ali hrana ta mu trune u utrobi, otrovom zmijskim u crijevima postaje.",Croatian
Blago progutano mora izbljuvati. Bog će ga istjerat' njemu iz utrobe.,Croatian
Iz zmijine glave otrov je sisao: sada umire od jezika gujina.,Croatian
"Potoke ulja on gledat' više neće, ni vidjet' gdje rijekom med i mlijeko teku.",Croatian
"Vratit će dobitak ne okusivši ga, neće uživat' u plodu trgovine.",Croatian
"Jer je sirotinju gnjeo i tlačio, otimao kuće koje ne sazida,",Croatian
"jer ne bješe kraja požudi njegovoj, njegova ga blaga neće izbaviti.",Croatian
"Jer mu proždrljivost ništa ne poštedi, ni sreća njegova dugo trajat neće.",Croatian
"Sred izobilja u škripcu će se naći, svom će snagom na nj se oboriti bijeda.",Croatian
"I dok hranom bude trbuh svoj punio, Bog će na nj pustiti jarost svoga gnjeva, sasut' dažd strelica na meso njegovo.",Croatian
"Ako i izmakne gvozdenom oružju, luk će mjedeni njega prostrijeliti.",Croatian
"Strijelu bi izvuk'o, al' mu probi leđa, a šiljak blistavi viri mu iz žuči. Kamo god krenuo, strepnje ga vrebaju,",Croatian
"na njega tmine sve tajom očekuju. Vatra ga ništi, ni od kog zapaljena, i proždire sve pod njegovim šatorom.",Croatian
"Gle, nebo krivicu njegovu otkriva i čitava zemlja na njega se diže.",Croatian
"Njegovu će kuću raznijeti poplava, otplaviti je u dan Božje jarosti.",Croatian
"Takvu sudbinu Bog priprema zlikovcu i takvu baštinu on mu dosuđuje.""",Croatian
Job progovori i reče:,Croatian
"""Slušajte, slušajte dobro što ću reći, utjehu mi takvu barem udijelite.",Croatian
"Otrpite da riječ jednu ja izrečem, kad završim, tad se rugajte slobodno.",Croatian
Zar protiv čovjeka dižem ja optužbu? Kako da strpljenje onda ne izgubim?,Croatian
"Pogledajte na me: užas će vas spopast', rukom ćete svoja zakloniti usta;",Croatian
"pomislim li na to, prestravim se i sam i čitavim svojim tad protrnem tijelom.",Croatian
"Zašto na životu ostaju zlikovci i, što su stariji, moćniji bivaju?",Croatian
Potomstvo njihovo s njima napreduje a izdanci im se množe pred očima.,Croatian
Strah nikakav kuće njihove ne mori i šiba ih Božja ostavlja na miru.,Croatian
"Njihovi bikovi plode pouzdano, krave im se tele i ne jalove se.",Croatian
"K'o jagnjad djeca im slobodno skakuću, veselo igraju njihovi sinovi.",Croatian
Oni pjevaju uz harfe i bubnjeve i vesele se uz zvukove svirale.,Croatian
"Dane svoje završavaju u sreći, u Podzemlje oni silaze spokojno.",Croatian
"A govorili su Bogu: 'Ostavi nas, ne želimo znati za tvoje putove!",Croatian
TÓa tko je Svesilni da njemu služimo i kakva nam korist da ga zazivamo?',Croatian
"Zar svoju sreću u ruci ne imahu, makar do Njega ne drže ništa oni?",Croatian
Zar se luč opakog kada ugasila? Zar se na njega oborila nesreća? Zar mu u gnjevu svom On skroji sudbinu?,Croatian
"Zar je kao slama na vjetru postao, kao pljeva koju vihor svud raznosi?",Croatian
"Hoće l' ga kaznit' Bog u njegovoj djeci? Ne, njega nek' kazni da sam to osjeti!",Croatian
"Vlastitim očima nek' rasap svoj vidi, neka se napije srdžbe Svesilnoga!",Croatian
TÓa što poslije smrti on za dom svoj mari kad će se presjeć' niz njegovih mjeseci?,Croatian
"Ali tko će Boga učiti mudrosti, njega koji sudi najvišim bićima?",Croatian
"Jedan umire u punom blagostanju, bez briga ikakvih, u potpunom miru,",Croatian
bokova od pretiline otežalih i kostiju sočne moždine prepunih.,Croatian
"A drugi umire s gorčinom u duši, nikad nikakve ne okusivši sreće.",Croatian
"Obojica leže zajedno u prahu, crvi ih jednako prekrivaju oba.",Croatian
"O, znam dobro kakve vaše su namjere, kakve zlosti protiv mene vi snujete.",Croatian
"Jer pitate: 'Gdje je kuća plemićeva, šator u kojem stanovahu opaki?'",Croatian
"Niste li na cesti putnike pitali, zar njihovo svjedočanstvo ne primate:",Croatian
'Opaki je u dan nesreće pošteđen i u dan Božje jarosti veseo je.',Croatian
Al' na postupcima tko će mu predbacit' i tko će mu vratit' što je počinio?,Croatian
"A kad ga na kraju na groblje odnesu, na grobni mu humak postavljaju stražu.",Croatian
Lake su mu grude zemlje u dolini dok za njime ide čitavo pučanstvo.,Croatian
"O, kako su vaše utjehe isprazne! Kakva su prijevara vaši odgovori!""",Croatian
Elifaz Temanac progovori tad i reče:,Croatian
"""Zar Bogu koristan može biti čovjek? TÓa tko je mudar, sebi samom koristi.",Croatian
Zar je Svesilnom milost što si pravedan i zar mu je dobit što si neporočan?,Croatian
Ili te zbog tvoje pobožnosti kara i zato se hoće s tobom parničiti?,Croatian
Nije l' to zbog zloće tvoje prevelike i zbog bezakonja kojim broja nema?,Croatian
Od braće si brao nizašto zaloge i s golih si ljudi svlačio haljine;,Croatian
"ti nisi žednoga vodom napojio, uskraćivao si kruh izgladnjelima;",Croatian
otimao si od siromaha zemlju da bi na njoj svog nastanio ljubimca;,Croatian
puštao si praznih ruku udovice i siročadi si satirao ruku.,Croatian
"Eto zašto tebe mreže sad sapinju, zašto te strahovi muče iznenadni.",Croatian
"Svjetlost ti mrak posta i ništa ne vidiš, vode su duboke tebe potopile.",Croatian
Zar Bog nije u visini nebeskoj i zar zvijezdama tjeme on ne vidi?,Croatian
Ali ti kažeš: 'Što Bog može znati? Kroz oblak tmasti zar što razabire?,Croatian
"Oblaci pogled njegov zaklanjaju, i rubom kruga on hoda nebeskog.'",Croatian
TÓa kaniš li se drevnog držat' puta kojim su išli ljudi nepravedni?,Croatian
"Prije vremena nestadoše oni, bujica im je temelje raznijela.",Croatian
Zborahu Bogu: 'Nas se ti ostavi! Što nam Svesilni učiniti može?',Croatian
A on im je dom punio dobrima makar do njega ne držahu ništa.,Croatian
"Videć' im propast, klikću pravednici, neporočni se njima izruguju:",Croatian
"'Gle, propadoše protivnici naši, što od njih osta, vatra im proždrije!""",Croatian
"S Bogom ti se sprijatelji i pomiri, i vraćena će ti opet biti sreća.",Croatian
"Ded prihvati Zakon iz njegovih usta, u srce svoje riječ njegovu usadi.",Croatian
"Ako se raskajan vratiš Svesilnome i nepravdu iz svog šatora odstraniš,",Croatian
tad ćeš odbaciti zlato u prašinu i ofirsko blago u šljunak potočni.,Croatian
"Svesilni će postat' tvoje suho zlato, on će biti tvoje gomile srebrene.",Croatian
"Da, Svesilni bit će tvoje radovanje, i lice ćeš k Bogu dizati slobodno.",Croatian
"Molit ćeš mu se, i uslišat će tebe, ispunit ćeš što si mu zavjetovao.",Croatian
"Što god poduzeo, sve će ti uspjeti, i putove će ti obasjavat' svjetlost.",Croatian
"Jer, on ponizuje ponos oholima, dok u pomoć smjernim očima pritječe.",Croatian
"Iz nevolje on izbavlja nevinoga; i tebe će spasit' tvoje čiste ruke.""",Croatian
Job progovori i reče:,Croatian
"""Zar mi je i danas tužaljka buntovna? Teška mu ruka iz mene vapaj budi:",Croatian
"o, kada bih znao kako ću ga naći, do njegova kako doprijeti prijestolja,",Croatian
"pred njim parnicu bih svoju razložio, iz mojih bi usta navrli dokazi.",Croatian
Rad bih znati što bi meni odvratio i razumjeti riječ što bi je rekao!,Croatian
"Zar mu treba snage velike za raspru? Ne, dosta bi bilo da me on sasluša.",Croatian
"U protivniku bi vidio pravedna, i parnica moja tad bi pobijedila.",Croatian
"Na istok krenem li, naći ga ne mogu; pođem li na zapad, ne razabirem ga.",Croatian
"Ištem na sjeveru, al' ga ne opažam; nevidljiv je ako se k jugu okrenem.",Croatian
"Pa ipak, on dobro zna put kojim kročim! Neka me kuša: čist k'o zlato ću izići!",Croatian
"Noga mi se stopa njegovih držala, putem sam njegovim išao ne skrećuć';",Croatian
"slušao sam nalog njegovih usana, pohranih mu riječi u grudima svojim.",Croatian
"Al' htjedne li štogod, tko će ga odvratit'? Što zaželi dušom, to će ispuniti.",Croatian
"Izvršit će što je dosudio meni, kao i sve drugo što je odlučio!",Croatian
"Zbog toga pred njime sav ustravljen ja sam, i što više mislim, jače strah me hvata.",Croatian
"U komade Bog mi je srce smrvio, užasom me svega prožeo Svesilni,",Croatian
"premda nisam ni u tminama propao, ni u mraku što je lice moje zastro.",Croatian
"Zašto Svesilni ne promatra vremena,  a dane njegove ne vide mu vjernici?",Croatian
"Bezbožnici pomiču granice, otimaju stado i pasu ga.",Croatian
"Sirotama odvode magarca, udovi u zalog vola dižu.",Croatian
Siromahe tjeraju sa puta; skrivaju se ubogari zemlje.,Croatian
K'o magarci divlji u pustinji zarana idu da plijen ugrabe: pustinja im hrani mališane.,Croatian
"Po tuđem polju oni pabirče, paljetkuju vinograd opakog.",Croatian
"Goli noće, nemaju haljine, ni pokrivača protiv studeni.",Croatian
Oni kisnu na planinskom pljusku; bez skloništa uz hrid se zbijaju.,Croatian
"Otkidaju od sise sirotu, ubogom u zalog dijete grabe.",Croatian
"Goli hode, nemaju haljina; izgladnjeli, tuđe snoplje nose.",Croatian
"Oni mlina za ulje nemaju; ožednjeli, gaze u kacama.",Croatian
"Samrtnici hropću iz gradova, ranjenici u pomoć zazivlju. Al' na sve to Bog se oglušuje.",Croatian
Ima onih koji mrze svjetlost: ne priznaju njezinih putova niti se staza drže njezinih.,Croatian
"Za mraka se diže ubojica, kolje ubogog i siromaha. U gluhoj se noći lopov skiće [16a] i u tmini provaljuje kuće.",Croatian
"Sumrak žudi oko preljubnika: 'Nitko me vidjet neće', kaže on i zastire velom svoje lice.",Croatian
"[16b]Za vidjela oni se skrivaju, oni neće da za svjetlost znaju.",Croatian
"Zora im je kao sjena smrtna: kad zarudi, silan strah ih hvata.",Croatian
"Prije nego svane, on već hitro bježi kloneći se puta preko vinograda. Njegova su dobra prokleta u zemlji.",Croatian
"K'o što vrućina i žega snijeg upija, tako i Podzemlje proždire grešnike.",Croatian
"Zaboravilo ga krilo što ga rodi, ime se njegovo više ne spominje: poput stabla zgromljena je opačina.",Croatian
"Ženu nerotkinju on je zlostavljao, udovici nije učinio dobra.",Croatian
"Al' Onaj što snažno hvata nasilnike, ustaje, a njima sva se nada gasi.",Croatian
"Dade mu sigurnost, i on se pouzda; okom je njegove nadzirao staze.",Croatian
"Dignu se za kratko, a onda nestanu, ruše se i kao svi drugi istrunu, posječeni kao glave klasovima.""",Croatian
"Nije li tako? Tko će me u laž utjerat'? Tko moje riječi poništiti može?""",Croatian
Bildad iz Šuaha progovori tad i reče:,Croatian
"""Gospodstvo i strah u njegovoj su ruci i on stvara mir u svojim visinama.",Croatian
Zar se njemu čete izbrojiti mogu i svjetlo njegovo nad kim ne izlazi?,Croatian
Pa kako da čovjek prav bude pred Bogom i od žene rođen kako da čist bude?,Croatian
"Eto, i mjesec pred njime sjaj svoj gubi, njegovim očima zvijezde nisu čiste.",Croatian
"Što reći onda o čovjeku, tom crvu, o sinu čovjekovu, crviću jadnom?",Croatian
Job progovori i reče:,Croatian
"""Kako dobro znadeš pomoći nemoćnom i mišicu iznemoglu poduprijeti!",Croatian
Kako dobar savjet daješ neukome; baš si preveliku mudrost pokazao.,Croatian
"Kome li si ove uputio riječi i koji duh je iz tebe govorio?""",Croatian
"Pred Bogom mrtvi pod zemljom dolje strepe, vode morske dršću i nemani njine.",Croatian
Pred njegovim okom otkriven zja Šeol i bezdan smrti nema vela na sebi.,Croatian
"On povrh praznine Sjever razapinje, on drži zemlju o ništa obješenu.",Croatian
"On zatvara vodu u svoje oblake, a oblaci se pod njome ne prodiru.",Croatian
On zastire puno lice mjesečevo razastirući svoj oblak preko njega.,Croatian
On je na vodi označio kružnicu gdje prestaje svjetlost i tmine počinju.,Croatian
Svodu se nebeskom potresu stupovi i premru od straha kada on zaprijeti.,Croatian
Svojom je snagom on ukrotio more i neman Rahaba smrvio mudrošću.,Croatian
"Nebesa je svojim razbistrio dahom, a ruka mu je brzu zmiju probola.",Croatian
"Sve to samo djelić je djela njegovih, od kojih tek slabu jeku mi čujemo. Ali tko će shvatit' grom njegove moći?""",Croatian
Job nastavi svoju besjedu i reče:,Croatian
"""Živoga mi Boga što mi pravdu krati i Svesilnog koji dušu mi zagorča:",Croatian
"sve dok duha moga bude još u meni, dok mi dah Božji u nosnicama bude,",Croatian
usne moje neće izustiti zloću niti će laž kakva doći na moj jezik.,Croatian
"Daleko od mene da vam dadem pravo, nedužnost svoju do zadnjeg daha branim.",Croatian
"Pravde svoje ja se držim, ne puštam je; zbog mojih me dana srce korit' neće.",Croatian
"Neka mi dušmana kob opakog snađe, a mog protivnika udes bezbožnikov!",Croatian
Čemu se nadati može kad vapije i kada uzdiže k Bogu dušu svoju?,Croatian
Hoće li čuti Bog njegove krikove kada se na njega obori nevolja?,Croatian
"Zar će se radovat' on u Svesilnome, zar će Boga svakog časa zazivati?",Croatian
Ali Božju ruku ja ću vam pokazat' i neću vam sakrit namjere Svesilnog.,Croatian
"Eto, sve ste sami mogli to vidjeti, što se onda u ispraznosti gubite?""",Croatian
"""Ovu sudbu Bog dosuđuje opakom, ovo baštini silnik od Svemogućeg.",Croatian
"Ima li sinova mnogo, mač ih čeka, a porod mu neće imat' dosta kruha.",Croatian
Smrt će sahranit' preživjele njegove i udovice ih oplakivat neće.,Croatian
"Ako i srebra k'o praha nagomila, ako i nakupi haljina k'o blata,",Croatian
"nek' ih skuplja, odjenut će ih pravednik, ljudi će nedužni podijeliti srebro.",Croatian
"Od paučine je kuću sagradio, kolibicu kakvu sebi diže čuvar:",Croatian
"bogat je legao, al' po posljednji put; kad oči otvori, ničeg više nema.",Croatian
"Usred bijela dana strava ga spopada, noću ga oluja zgrabi i odnese.",Croatian
"Istočni ga vjetar digne i odvuče, daleko ga baca od njegova mjesta.",Croatian
"Bez milosti njime vitla on posvuda, dok mu ovaj kuša umaći iz ruke.",Croatian
Rukama plješću nad njegovom propašću i zvižde na njega kamo god došao.,Croatian
"""Da, srebro ima svoja nalazišta, a zlato mjesta gdje se pročišćava.",Croatian
"Ruda željezna iz zemlje se vadi, a iz rudače rastaljene bakar.",Croatian
Ljudi tami postavljaju granice i kopaju do najvećih dubina za kamenom u mraku zakopanim.,Croatian
"Čeljad iz tuđine rovove dube do kojih ljudska ne dopire noga, visi njišuć' se, daleko od ljudi.",Croatian
Krilo zemlje iz kojeg kruh nam niče kao od vatre sve je razrovano.,Croatian
"Stijene njene safira su skrovišta, prašina zlatna krije se u njima.",Croatian
"Tih putova ne znaju grabljivice, jastrebovo ih oko ne opaža.",Croatian
Zvijeri divlje njima nisu kročile niti je kada lav njima prošao.,Croatian
Ali na kamen diže čovjek ruku te iz korijena prevraća planine.,Croatian
"U kamenu prokopava prolaze, oko mu sve dragocjeno opaža.",Croatian
Žilama vode on tok zaustavlja; stvari skrivene nosi na vidjelo.,Croatian
Ali otkuda nam Mudrost dolazi? Na kojemu mjestu Razum prebiva?,Croatian
"Čovjek njezina ne poznaje puta, u zemlji živih nisu je otkrili.",Croatian
Bezdan govori: 'U meni je nema!' a more: 'Ne nalazi se kod mene!',Croatian
"Zlatom se čistim kupiti ne može, ni cijenu njenu srebrom odmjeriti;",Croatian
"ne mjeri se ona zlatom ofirskim, ni oniksom skupim pa ni safirom.",Croatian
"Sa zlatom, staklom ne poređuje se, nit' se daje za sud od suha zlata.",Croatian
"Čemu spominjat' prozirac, koralje, bolje je steći Mudrost no biserje.",Croatian
Što je prema njoj topaz etiopski? Ni čistim zlatom ne procjenjuje se.,Croatian
Ali otkuda nam Mudrost dolazi? Na kojemu mjestu Razum prebiva?,Croatian
Sakrivena je očima svih živih; ona izmiče pticama nebeskim.,Croatian
Propast paklena i Smrt izjavljuju: 'Za slavu njenu mi smo samo čuli.',Croatian
"Jedino je Bog put njen proniknuo, on jedini znade gdje se nalazi.",Croatian
Jer pogledom granice zemlje hvata i opaža sve pod svodom nebeskim.,Croatian
"Kad htjede vjetru odredit težinu i mjerilom svu vodu izmjeriti,",Croatian
"kad je zakone daždu nametnuo i oblacima gromovnim putove,",Croatian
"tad ju je vidio te izmjerio, učvrstio i do dna ispitao.",Croatian
"A potom je rekao čovjeku: Strah Gospodnji - eto što je mudrost; 'Zla se kloni' - to ti je razumnost.""",Croatian
Job nastavi svoju besjedu i reče:,Croatian
"""O, da mi je prošle proživjet' mjesece, dane one kad je Bog nada mnom bdio,",Croatian
"kad mi je nad glavom njegov sjao žižak a kroz mrak me svjetlo njegovo vodilo,",Croatian
"kao u dane mojih zrelih jeseni kad s mojim stanom Bog prijateljevaše,",Croatian
"kada uz mene još bijaše Svesilni i moji me okruživahu dječaci,",Croatian
"kada mi se noge u mlijeku kupahu, a potokom ulja ključaše mi kamen!",Croatian
"Kada sam na vrata gradska izlazio i svoju stolicu postavljao na trg,",Croatian
"vidjevši me, sklanjali bi se mladići, starci bi ustavši stojeći ostali.",Croatian
Razgovor bi prekidali uglednici i usta bi svoja rukom zatvarali.,Croatian
"Glavarima glas bi sasvim utihnuo, za nepce bi im se zalijepio jezik.",Croatian
"Tko god me slušao, blaženim me zvao, hvalilo me oko kad bi me vidjelo.",Croatian
"Jer, izbavljah bijednog kada je kukao i sirotu ostavljenu bez pomoći.",Croatian
"Na meni bješe blagoslov izgubljenih, srcu udovice ja veselje vraćah.",Croatian
"Pravdom se ja kao haljinom odjenuh, nepristranost bje mi plaštem i povezom.",Croatian
"Bjeh oči slijepcu i bjeh noge bogalju,",Croatian
"otac ubogima, zastupnik strancima.",Croatian
"Kršio sam zube čovjeku opaku, plijen sam čupao iz njegovih čeljusti.",Croatian
"Govorah: 'U svom ću izdahnuti gnijezdu, k'o palma, bezbrojne proživjevši dane.'",Croatian
"Korijenje se moje sve do vode pruža, na granama mojim odmara se rosa.",Croatian
Pomlađivat će se svagda slava moja i luk će mi se obnavljati u ruci.',Croatian
Slušali su željno što ću im kazati i šutjeli da od mene savjet čuju.,Croatian
Na riječi mi ne bi ništa dometali i besjede su mi daždile po njima.,Croatian
"Za mnom žudjeli su oni k'o za kišom, otvarali usta k'o za pljuskom ljetnim.",Croatian
Osmijeh moj bijaše njima ohrabrenje; pazili su na vedrinu moga lica.,Croatian
"Njima ja sam izabirao putove, kao poglavar ja sam ih predvodio, kao kralj među svojim kad je četama kao onaj koji tješi ojađene.",Croatian
"""A sada, gle, podruguju se mnome  ljudi po ljetima mlađi od mene kojih oce ne bih bio metnuo ni s ovčarskim psima stada svojega.",Croatian
Ta što će mi jakost ruku njihovih kad im muževna ponestane snaga ispijena glađu i oskudicom.,Croatian
Glodali su u pustinji korijenje i čestar opustjelih ruševina.,Croatian
"Lobodu su i s grmlja lišće brali, kao kruh jeli korijenje žukino.",Croatian
"Od društva ljudskog oni su prognani, za njima viču k'o za lopovima.",Croatian
"Živjeli su po strašnim jarugama, po spiljama i u raspuklinama.",Croatian
Urlik im se iz šikarja dizao; po trnjacima ležahu stisnuti.,Croatian
"Sinovi bezvrijednih, soj bezimenih, bičevima su iz zemlje prognani.",Croatian
Rugalicom sam postao takvima i njima sada služim kao priča!,Croatian
"Gnušaju me se i bježe od mene, ne ustežu se pljunut' mi u lice.",Croatian
"I jer On luk mi slomi i satrije me, iz usta svojih izbaciše uzdu.",Croatian
"S desne moje strane rulja ustaje, noge moje u bijeg oni tjeraju, put propasti prema meni nasiplju.",Croatian
"Stazu mi ruše da bi me satrli, napadaju i ne brani im nitko,",Croatian
prolomom oni širokim naviru i kotrljaju se poput oluje.,Croatian
"Strahote sve se okreću na mene, mojeg ugleda kao vjetra nesta, poput oblaka iščeznu spasenje.",Croatian
"Duša se moja rasipa u meni, dani nevolje na me se srušili.",Croatian
"Noću probada bolest kosti moje, ne počivaju boli što me glođu.",Croatian
Muka mi je i halju nagrdila i stegla me k'o ovratnik odjeće.,Croatian
"U blato me je oborila dolje, gle, postao sam k'o prah i pepeo.",Croatian
"K Tebi vičem, al' Ti ne odgovaraš; pred Tobom stojim, al' Ti i ne mariš.",Croatian
Prema meni postao si okrutan; rukom preteškom na me se obaraš.,Croatian
"U vihor me dižeš, nosiš me njime, u vrtlogu me olujnom kovitlaš.",Croatian
"Da, znadem da si me smrti predao, saborištu zajedničkom svih živih.",Croatian
"Al' ne pruža li ruku utopljenik, ne viče li kad padne u nevolju?",Croatian
"Ne zaplakah li nad nevoljnicima, ne sažalje mi duša siromaha?",Croatian
"Sreći se nadah, a dođe nesreća; svjetlost čekah, a gle, zavi me tama.",Croatian
"Utroba vri u meni bez prestanka, svaki dan nove patnje mi donosi.",Croatian
"Smrknut idem, al' nitko me ne tješi; ustajem u zboru - da bih kriknuo.",Croatian
Sa šakalima sam se zbratimio i nojevima postao sam drugom.,Croatian
"Na meni sva je koža pocrnjela, i kosti mi je sažgala ognjica.",Croatian
"Tužaljka mi je ugodila harfu, svirala mi glas narikača ima.",Croatian
Sa svojim očima savez sam sklopio  da pogledat neću nijednu djevicu.,Croatian
"A što mi je Bog odozgo dosudio, kakva mi je baština od Svesilnoga?",Croatian
"TÓa nije li nesreća za opakoga, a nevolja za one koji zlo čine?",Croatian
"Ne proniče li on sve moje putove, ne prebraja li on sve moje korake?",Croatian
"Zar sam ikad u društvu laži hodio, zar mi je noga k prijevari hitjela?",Croatian
Nek' me na ispravnoj mjeri Bog izmjeri pa će uvidjeti neporočnost moju!,Croatian
"Ako mi je korak s puta kad zašao, ako mi se srce za okom povelo, ako mi je ljaga ruke okaljala,",Croatian
"neka drugi jede što sam posijao, neka sve moje iskorijene izdanke!",Croatian
"Ako mi zavede srce žena neka, ako za vratima svog bližnjeg kad vrebah,",Croatian
"neka moja žena drugom mlin okreće, neka s drugim svoju podijeli postelju!",Croatian
"Djelo bestidno time bih počinio, zločin kojem pravda treba da presudi,",Croatian
užego vatru što žeže do Propasti i što bi svu moju sažgala ljetinu.,Croatian
"Ako kada prezreh pravo sluge svoga il' služavke, sa mnom kad su se parbili,",Croatian
što ću učiniti kada Bog ustane? Što ću odvratit' kad račun zatraži?,Croatian
Zar nas oba on ne stvori u utrobi i jednako sazda u krilu majčinu?,Croatian
Ogluših li se na molbe siromaha ili rasplakah oči udovičine?,Croatian
Jesam li kada sam svoj jeo zalogaj a da ga nisam sa sirotom dijelio?,Croatian
"TÓa od mladosti k'o otac sam mu bio, vodio sam ga od krila materina!",Croatian
Zar sam beskućnika vidio bez odjeće ili siromaha kog bez pokrivača,Croatian
a da mu bedra ne blagosloviše mene kad se runom mojih ovaca ogrija?,Croatian
"Ako sam ruku na nevina podigao znajuć' da mi je na vratima branitelj,",Croatian
nek' se rame moje od pleća odvali i neka mi ruka od lakta otpadne!,Croatian
"Jer strahote Božje na mene bi pale, njegovu ne bih odolio veličanstvu.",Croatian
Zar sam u zlato pouzdanje stavio i rekao zlatu: 'Sigurnosti moja!',Croatian
"Zar sam se veliku blagu radovao, bogatstvima koja su mi stekle ruke?",Croatian
"Zar se, gledajući sunce kako blista i kako mjesec sjajni nebom putuje,",Croatian
moje srce dalo potajno zavesti da bih rukom njima poljubac poslao?,Croatian
"Grijeh bi to bio što za sudom vapije, jer Boga višnjega bih se odrekao.",Croatian
"Zar se obradovah nevolji dušmana i likovah kad ga je zlo zadesilo,",Croatian
"ja koji ne dadoh griješiti jeziku, proklinjući ga i želeći da umre?",Croatian
Ne govorahu li ljudi mog šatora: 'TÓa koga nije on mesom nasitio'?,Croatian
"Nikad nije stranac vani noćivao, putniku sam svoja otvarao vrata.",Croatian
"Zar sam grijehe svoje ljudima tajio, zar sam u grudima skrivao krivicu",Croatian
jer sam se plašio govorkanja mnoštva i strahovao od prezira plemenskog te sam mučao ne prelazeć' svoga praga?,Croatian
"O, kad bi koga bilo da mene sasluša! Posljednju sam svoju riječ ja izrekao: na Svesilnom je sad da mi odgovori! Nek' mi optužnicu napiše protivnik,",Croatian
"i ja ću je nosit' na svome ramenu, čelo ću njome k'o krunom uresit'.",Croatian
"Dat ću mu račun o svojim koracima i poput kneza pred njega ću stupiti.""",Croatian
"Ako je na me zemlja moja vikala, ako su s njom brazde njezine plakale;",Croatian
"ako sam plodove jeo ne plativši i ako sam joj ojadio ratare,",Croatian
"[40a] neka mjesto žita po njoj niče korov, a mjesto ječma nek' posvud kukolj raste! [40b] Konac riječi Jobovih.",Croatian
"Ona tri čovjeka prestadoše Jobu odgovarati, jer je on sebe  smatrao nevinim.",Croatian
"Nato se rasrdi Elihu, sin Barakeelov, iz  Buza, od plemena Ramova: planu gnjevom na Joba zato što je sebe  držao pravednim pred Bogom;",Croatian
a planu gnjevom i na tri njegova  prijatelja jer nisu više našli ništa što bi odgovorili te su  tako Boga osudili.,Croatian
"Dok su oni govorili s Jobom, Elihu je šutio, jer su oni bili stariji od njega.",Croatian
"Ali kad vidje da ona tri  čovjeka nisu više imala odgovora u ustima, planu od srdžbe.",Croatian
"I  progovorivši, Elihu, sin Barakeelov, iz Buza, reče: ""Po godinama svojim još mlad sam ja, a u duboku vi ste ušli starost; bojažljivo se zato ja ustezah znanje svoje pokazati pred vama.",Croatian
"Mišljah u sebi: 'Govorit će starost, mnoge godine pokazat će mudrost.'",Croatian
"Uistinu, dah neki u ljudima, duh Svesilnog mudrim čini čovjeka.",Croatian
Dob poodmakla ne daje mudrosti a niti starost pravednosti uči.,Croatian
"Zato vas molim, poslušajte mene da vam i ja znanje svoje izložim.",Croatian
S pažnjom sam vaše besjede pratio i razloge sam vaše saslušao dok ste tražili što ćete kazati.,Croatian
"Na vama moja sva bijaše pažnja, al' ne bi nikog da Joba pobije ni da mu od vas tko riječ opovrgne.",Croatian
Nemojte reći: 'Na mudrost smo naišli! Bog će ga pobit jer čovjek ne može.',Croatian
Nije meni on besjedu upravio: odvratit mu neću vašim riječima.,Croatian
"Poraženi, otpovrgnut ne mogu, riječi zapeše u grlu njihovu.",Croatian
"Čekao sam! Al', gle, oni ne zbore. Umukoše, ni riječ više da kažu!",Croatian
"Na meni je da progovorim sada, znanje ću svoje i ja izložiti.",Croatian
Riječi mnoge u meni naviru dok iznutra moj duh mene nagoni.,Croatian
"Gle, nutrina mi je k'o mošt zatvoren, k'o nova će se raspući mješina.",Croatian
"Da mi odlane, govorit ću stoga, otvorit ću usne i odvratit' vama.",Croatian
Nijednoj strani priklonit se neću niti laskat ja namjeravam kome.,Croatian
"Laskati ja ne umijem nikako, jer smjesta bi me Tvorac moj smaknuo.",Croatian
"Čuj dakle, Jobe, što ću ti kazati, prikloni uho mojim besjedama.",Croatian
"Evo, usta sam svoja otvorio, a jezik riječi pod nepcem mi stvara.",Croatian
"Iskreno će ti zborit' srce moje, usne će čistu izreći istinu.",Croatian
"TÓa i mene je duh Božji stvorio, dah Svesilnoga oživio mene.",Croatian
"Ako uzmogneš, ti me opovrgni; spremi se da se suprotstaviš meni!",Croatian
"Gle, kao i ti, i ja sam pred Bogom, kao i ti, od gline bjeh načinjen;",Croatian
"zato ja strahom tebe motrit' neću, ruka te moja neće pritisnuti.",Croatian
"Dakle, na moje uši rekao si - posve sam jasno tvoje čuo riječi:",Croatian
'Nedužan sam i bez ikakva grijeha; prav sam i nema krivice na meni.,Croatian
Al' On izlike protiv mene traži i za svojeg me drži dušmanina.,Croatian
"Noge je moje u klade metnuo, nad svakim mojim on pazi korakom.'",Croatian
"Ovdje, kažem ti, u pravu ti nisi, jer s Bogom čovjek mjerit' se ne može.",Croatian
Pa zašto s njime zamećeš prepirku što ti na svaku riječ ne odgovara?,Croatian
"Bog zbori nama jednom i dva puta, al' čovjek na to pažnju ne obraća.",Croatian
"U snovima, u viđenjima noćnim, kada san dubok ovlada ljudima i na ležaju dok tvrdo snivaju,",Croatian
tad on govori na uho čovjeku i utvarama plaši ga jezivim,Croatian
"da ga od djela njegovih odvrati, da u čovjeku obori oholost,",Croatian
da dušu njegovu spasi od jame i život mu od puta u Podzemlje.,Croatian
"Bolešću on ga kara na ležaju kad mu se kosti tresu bez prestanka,",Croatian
kad se kruh gadi njegovu životu i ponajbolje jelo duši njegovoj;,Croatian
"kada mu tijelo gine naočigled i vide mu se kosti ogoljele,",Croatian
kad mu se duša približava jami a život njegov boravištu mrtvih.,Croatian
"Ako se uza nj nađe tad anđeo, posrednik jedan između tisuću, da čovjeka na dužnost opomene,",Croatian
pa se sažali nad njim i pomoli: 'Izbavi ga da u jamu ne ide; za život njegov nađoh otkupninu!,Croatian
"Neka mu tijelo procvate mladošću, nek' se vrati u dane mladenačke!'",Croatian
Vapije k Bogu i Bog ga usliša: radosno On ga pogleda u lice; vrati čovjeku pravednost njegovu.,Croatian
"Tada čovjek pred ljudima zapjeva: 'Griješio sam i pravo izvrtao, ali mi Bog zlom nije uzvratio.",Croatian
On mi je dušu spasio od jame i život mi se veseli svjetlosti.',Croatian
"Gle, sve to Bog je spreman učiniti do dva i do tri puta za čovjeka:",Croatian
da dušu njegovu spasi od jame i da mu život svjetlošću obasja.,Croatian
"Pazi dÓe, Jobe, dobro me poslušaj; šuti, jer nisam sve još izrekao.",Croatian
"Ako riječi još imaš, odvrati mi, zbori - rado bih opravdao tebe.",Croatian
"Ako li nemaš, poslušaj me samo: pazi, rad bih te poučit' mudrosti.""",Croatian
Elihu nastavi svoju besjedu i reče:,Croatian
"""I vi, mudraci, čujte što ću reći, vi, ljudi umni, poslušajte mene,",Croatian
jer uši nam prosuđuju besjede isto kao što nepce hranu kuša.,Croatian
Zajedno ispitajmo što je pravo i razmislimo skupa što je dobro.,Croatian
"Job je utvrdio: 'Ja sam pravedan, ali Bog meni pravdu uskraćuje.",Croatian
"U pravu sam, a lašcem prave mene, nasmrt prostrijeljen, a bez krivnje svoje!'",Croatian
"Zar gdje čovjeka ima poput Joba koji porugu pije kao vodu,",Croatian
sa zlikovcima koji skupa hodi i s opakima isti dijeli put?,Croatian
On tvrdi: 'Kakva korist je čovjeku od tog što Bogu ugoditi želi?',Croatian
"Stoga me čujte, vi ljudi pametni! Od Boga zlo je veoma daleko i nepravednost od Svemogućega,",Croatian
"te on čovjeku plaća po djelima, daje svakom po njegovu vladanju.",Croatian
"Odista, Bog zla nikada ne čini, niti Svesilni kad izvrće pravo.",Croatian
TÓa tko je njemu povjerio zemlju i vasioni svijet tko je stvorio?,Croatian
"Kad bi on dah svoj u se povukao, kad bi čitav svoj duh k sebi vratio,",Croatian
sva bića bi odjednom izdahnula i u prah bi se pretvorio čovjek.,Croatian
"Ako razuma imaš, slušaj ovo, prikloni uho glasu riječi mojih.",Croatian
Može li vladat' koji mrzi pravo? Najpravednijeg hoćeš li osudit'? -,Croatian
Onog koji kaže kralju: 'Nitkove!' a odličniku govori: 'Zlikovče!',Croatian
"Koji nije spram knezovima pristran i jednak mu je ubog i mogućnik, jer oni su djelo ruku njegovih?",Croatian
"Zaglave za tren, usred gluhe noći: komešaju se narodi, prolaze; ni od čije ruke moćni padaju.",Croatian
"Jer, on nadzire pute čovjekove, pazi nad svakim njegovim korakom.",Croatian
Nema toga mraka niti crne tmine gdje bi se mogli zlikovci sakriti.,Croatian
Bog nikome unaprijed ne kaže kada će na sud pred njega stupiti.,Croatian
Bez saslušanja on satire jake i stavlja druge na njihovo mjesto.,Croatian
TÓa odveć dobro poznaje im djela! Sred noći on ih obara i gazi.,Croatian
Ćuškom ih bije zbog zloće njihove na mjestu gdje ih svi vidjeti mogu.,Croatian
"Jer prestadoše za njime hoditi, zanemariše putove njegove",Croatian
goneć uboge da vape do njega i potlačene da k njemu leleču.,Croatian
"Al' miruje li, tko da njega gane? Zastre li lice, tko ga vidjet' može?",Croatian
Nad pucima bdi k'o i nad čovjekom da ne zavlada tko narod zavodi.,Croatian
"Kada bezbožnik Bogu svome kaže: 'Zavedoše me, više griješit neću.",Croatian
"Ne uviđam li, ti me sad pouči, i ako sam kad nepravdu činio, ubuduće ja činiti je neću!'",Croatian
"Misliš da Bog mora njega kazniti, dok ti zamisli njegove prezireš? Al' kada ti odlučuješ, a ne ja, mudrost nam svoju istresi dÓe sada!",Croatian
Svi ljudi umni sa mnom će se složit' i svatko razuman koji čuje mene:,Croatian
"Nepromišljeno Job je govorio, u riječima mu neima mudrosti.",Croatian
"Stoga, nek' se Job dokraja iskuša, jer odgovara poput zlikovaca;",Croatian
"a svom grijehu još pobunu domeće, među nama on plješće dlanovima i hule svoje na Boga gomila.""",Croatian
Elihu nastavi svoju besjedu i reče:,Croatian
"""Zar ti misliš da pravo svoje braniš, da pravednost pred Bogom dokazuješ,",Croatian
"kada mu kažeš: 'Što ti je to važno, i ako griješim, što ti činim time?'",Croatian
Na sve to ja ću odgovorit' tebi i prijateljima tvojim ujedno.,Croatian
Po nebu se obazri i promatraj! Gledaj oblake: od tebe su viši!,Croatian
"Ako griješiš, što si mu uradio, prijestupom svojim što si mu zadao?",Croatian
"Ako si prav, što si dodao njemu i što iz ruke tvoje on dobiva?",Croatian
Opakost tvoja tebi slične pogađa i pravda tvoja čovjeku koristi.,Croatian
"Ali kad ispod teškog stenju jarma, kad vapiju na nasilje moćnika,",Croatian
"nitko ne kaže: 'Gdje je Bog, moj tvorac, koji noć pjesmom veselom ispunja,",Croatian
umnijim nas od zvijeri zemskih čini i mudrijima od ptica nebeskih?',Croatian
"Tad vapiju, al' on ne odgovara poradi oholosti zlikovaca.",Croatian
"Ali kako je isprazno tvrditi da Bog njihove ne čuje vapaje, da pogled na njih ne svraća Svesilni!",Croatian
"A kamoli tek kada ti govoriš: 'On ne vidi mene, parnica moja pred njime stoji, a ja na nj još čekam.'",Croatian
"Ili: 'Njegova srdžba ne kažnjava, nimalo on za prijestupe ne mari.'",Croatian
"Isprazno tada otvara Job usta i besjede gomila nerazumne.""",Croatian
Elihu nastavi i reče:,Croatian
"""Strpi se malo, pa ću te poučit', jer još nisam sve rekao za Boga.",Croatian
Izdaleka ću svoje iznijet' znanje da Stvoritelja svojega opravdam.,Croatian
"Zaista, za laž ne znaju mi riječi, uza te je čovjek znanjem savršen.",Croatian
"Gle, Bog je silan, ali ne prezire, silan je snagom razuma svojega.",Croatian
"Opakome on živjeti ne daje, nevoljnicima pravicu pribavlja.",Croatian
"S pravednika on očiju ne skida, na prijestolje ih diže uz kraljeve da bi dovijeka bili uzvišeni.",Croatian
"Ako su negvam' oni okovani i užetima nevolje sputani,",Croatian
"djela njihova on im napominje, kazuje im grijeh njine oholosti.",Croatian
Tad im otvara uho k opomeni i poziva ih da se zla okane.,Croatian
"Poslušaju li te mu se pokore, dani im završavaju u sreći, u užicima godine njihove.",Croatian
"Ne slušaju li, od koplja umiru, zaglave, sami ne znajući kako.",Croatian
"A srca opaka mržnju njeguju, ne ištu pomoć kad ih on okuje;",Croatian
u cvatu svoga dječaštva umiru i venu poput hramskih milosnika.,Croatian
Nevoljnog on bijedom njegovom spasava i u nesreći otvara mu oči:,Croatian
"izbavit će te iz ždrijela tjeskobe k prostranstvima bezgraničnim izvesti, k prepunu stolu mesa pretiloga.",Croatian
"Ako sudio nisi opakima, ako si pravo krnjio siroti,",Croatian
nek' te obilje odsad ne zavede i nek' te dar prebogat ne iskvari.,Croatian
"Nek' ti je gavan k'o čovjek bez zlata, a čovjek jake ruke poput slaba.",Croatian
Ne goni one koji su ti tuđi da rodbinu na njino mjesto staviš.,Croatian
"Pazi se da u nepravdu ne skreneš, jer zbog nje snađe tebe iskušenje.",Croatian
"Gle, uzvišen je Bog u svojoj snazi! Zar učitelja ima poput njega?",Croatian
Tko je njemu put njegov odredio? Tko će mu reći: 'Radio si krivo'?,Croatian
Spomeni se veličati mu djelo što ga pjesmama ljudi opjevaše.,Croatian
"S udivljenjem svijet čitav ga promatra, divi se čovjek, pa ma izdaleka.",Croatian
"Veći je Bog no što pojmit' možemo, nedokučiv je broj ljeta njegovih!",Croatian
U visini on skuplja kapi vode te dažd u paru i maglu pretvara.,Croatian
"Pljuskovi tada pljušte iz oblaka, po mnoštvu ljudskom dažde obilato.",Croatian
"Tko li će shvatit' širenje oblaka, tutnjavu strašnu njegovih šatora?",Croatian
"Gle, on nad sobom razastire svjetlost i dno morsko on vodama pokriva.",Croatian
"Pomoću njih on podiže narode, u izobilju hranom ih dariva.",Croatian
On munju drži objema rukama i kazuje joj kamo će zgoditi.,Croatian
"Glasom gromovnim sebe navješćuje, stiže s gnjevom da zgromi opačinu.",Croatian
"Da, od toga i moje srce drhti i s mjesta svoga iskočiti hoće.",Croatian
"Čujte, čujte gromor glasa njegova, tutnjavu što mu iz usta izlazi.",Croatian
"Gle, munja lijeće preko cijelog neba - i sijevne blijesak s kraja na kraj zemlje -",Croatian
"iza nje silan jedan glas se ori: to On gromori glasom veličajnim. Munje mu lete, nitko ih ne priječi, tek što mu je glas jednom odjeknuo.",Croatian
"Da, Bog gromori glasom veličajnim, djela velebna, neshvatljiva stvara.",Croatian
Kad snijegu kaže: 'Zasniježi po zemlji!' i pljuskovima: 'Zapljuštite silno!',Croatian
svakom čovjeku zapečati ruke da svi njegovo upoznaju djelo.,Croatian
U brlog se tad zvijeri sve uvuku i na svojem se šćućure ležaju.,Croatian
"S južne se strane podiže oluja, a studen vjetri sjeverni donose.",Croatian
Već led od daha Božjega nastaje i vodena se kruti površina.,Croatian
"I opet vodom puni on oblake, i sijevat' stanu oblaci munjama;",Croatian
"kruže posvuda po volji njegovoj, što im naloži, to će izvršiti na licu cijelog kruga zemaljskoga.",Croatian
"Šalje ih - ili da kazni narode, ili da ih milosrđem obdari.",Croatian
"Poslušaj ovo, Jobe, umiri se i promotri djela Božja čudesna.",Croatian
"Znaš li kako Bog njima zapovijeda, kako munju iz oblaka svog pušta?",Croatian
Znaš li o čem vise gore oblaci? Čudesna to su znanja savršenog.,Croatian
Kako ti gore od žege haljine u južnom vjetru kad zemlja obamre?,Croatian
"Zar si nebesa s njim ti razapeo, čvrsta poput ogledala livenog?",Croatian
DÓe naputi me što da mu kažemo: zbog tmine se ne snalazimo više.,Croatian
Zar ćeš mu reći: 'Hoću govoriti'? Ili na propast vlastitu pristati?,Croatian
"Tko, dakle, može u svjetlost gledati na nebesima što se sja blistavo kada oblake rastjeraju vjetri?",Croatian
Sa sjevera k'o zlato je bljesnulo: veličanstvom strašnim Bog se odjenu!,Croatian
"Da, Svesilnog doseći ne možemo, neizmjeran je u moći i sudu, velik u pravdi, nikog on ne tlači.",Croatian
"Zato ljudi svi neka ga se boje! Na mudrost oholu on i ne gleda!""",Croatian
Nato Jahve odgovori Jobu iz oluje i reče:,Croatian
"""Tko je taj koji riječima bezumnim zamračuje božanski promisao?",Croatian
"Bokove svoje opaši k'o junak: ja ću te pitat', a ti me pouči.",Croatian
"Gdje si bio kad zemlju utemeljih? Kazuj, ako ti je znanje sigurno.",Croatian
Znaš li tko joj je mjere odredio i nad njom uže mjerničko napeo?,Croatian
Na čemu joj počivaju temelji? Tko joj postavi kamen ugaoni,Croatian
dok su klicale zvijezde jutarnje i Božji uzvikivali dvorjani?,Croatian
Tko li zatvori more vratnicama kad je navrlo iz krila majčina;,Croatian
kad ga oblakom k'o haljom odjenuh i k'o pelenam' ovih maglom gustom;,Croatian
"kad sam njegovu odredio među, vrata stavio sa prijevornicama?",Croatian
"Dotle, ne dalje, rekao sam njemu, tu nek' se lomi ponos tvog valovlja!",Croatian
"Zar si ikad zapovjedio jutru, zar si kazao zori mjesto njeno,",Croatian
da poduhvati zemlju za rubove i da iz nje sve bezbožnike strese;,Croatian
da je pretvori u glinu pečatnu i oboji je k'o kakvu haljinu.,Croatian
Ona uzima svjetlost zlikovcima i pesnicu im lomi uzdignutu.,Croatian
"Zar si ti prodro do izvora morskih, po dnu bezdana zar si kad hodio?",Croatian
Zar su ti vrata smrti pokazali; vidje li dveri kraja mrtvih sjena?,Croatian
"Zar si prostranstvo zemlje uočio? Govori, ako ti je znano sve to.",Croatian
"Koji putovi u dom svjetla vode, na kojem mjestu prebivaju tmine,",Croatian
"da ih odvedeš u njine krajeve, da im put k stanu njihovu pokažeš?",Croatian
"Ti znadeš to, tÓa davno ti se rodi, tvojih dana broj veoma je velik!",Croatian
Zar si stigao do riznica snijega i zar si tuče spremišta vidio,Croatian
"što ih pričuvah za dane nevolje, za vrijeme boja krvava i rata?",Croatian
Kojim li se putem dijeli munja kada iskre po svoj zemlji prosipa?,Croatian
"Tko li je jaz iskopao povodnju, tko prokrčio pute grmljavini",Croatian
"da bi daždjelo na kraj nenastanjen, na pustinju gdje žive duše nema,",Croatian
"da bi neplodnu napojio pustoš, da bi u stepi trava izniknula?",Croatian
Ima li kiša svoga roditelja? Tko je taj koji kapi rose rađa?,Croatian
"Iz čijeg li mraz izlazi krila, tko slanu stvara što s nebesa pada?",Croatian
Kako čvrsnu vode poput kamena i led se hvata površja bezdana?,Croatian
"Možeš li lancem vezati Vlašiće i razdriješiti spone Orionu,",Croatian
"u pravo vrijeme izvesti Danicu, vodit' Medvjeda s njegovim mladima?",Croatian
Zar poznaješ ti zakone nebeske pa da njima moć na zemlji dodijeliš?,Croatian
Zar doviknuti možeš oblacima pa da pljuskovi tebe poslušaju?,Croatian
Zar na zapovijed tvoju munje lijeću i tebi zar se odazivlju: 'Evo nas'?,Croatian
"Tko je mudrost darovao ibisu, tko li je pamet ulio u pijetla?",Croatian
Tko to mudro prebrojava oblake i tko nebeske izlijeva mjehove,Croatian
dok se zemlja u tijesto ne zgusne i dok se grude njezine ne slijepe?,Croatian
Zar ćeš ti plijen uloviti lavici ili ćeš glad utažit' lavićima,Croatian
na leglu svojem dok gladni čekaju i vrebaju na žrtvu iz zaklona?,Croatian
Tko hranu gavranovima pribavlja kad Bogu ptići njegovi cijuču i naokolo oblijeću bez hrane?,Croatian
Znaš li kako se legu divokoze? Vidje li kako se mlade košute?,Croatian
"Izbroji li koliko nose mjeseci, znaš li u koje doba se omlade?",Croatian
"Sagnuvši se, polegu lanad svoju i breme usred pustinje odlažu,",Croatian
"a kad im porod ojača, poraste, ostave ga i ne vraćaju mu se.",Croatian
Tko dade divljem magarcu slobodu i tko to oglav skinu njemu s glave?,Croatian
U zavičaj mu dadoh ja pustinju i polja slana da ondje živuje.,Croatian
Buci gradova on se podruguje i ne sluša goničevih povika.,Croatian
"Luta brdima, svojim pašnjacima, u potrazi za zeleni svakakvom.",Croatian
"Možeš li slugom učinit' bivola, zadržat' ga noć jednu za jaslama?",Croatian
Možeš li njega za brazdu prikovat' da ralo vuče po docima tvojim?,Croatian
Možeš li se osloniti na njega jer je njegova snaga prevelika i prepustit' mu težak svoj posao?,Croatian
Misliš li tebi da će se vratiti i na gumno ti dotjerati žito?,Croatian
"Krilima svojim noj trepće radosno, iako krila oskudnih i perja.",Croatian
"On svoja jaja na zemlji ostavlja, povjerava ih pijesku da ih grije,",Croatian
ne mareć' što ih zgazit' može noga ili nekakva divlja zvijer zgnječiti.,Croatian
"S nojićima k'o s tuđima postupa; što mu je trud zaludu, on ne mari.",Croatian
"Jer Bog je njega lišio pameti, nije mu dao nikakva razbora.",Croatian
"Ali kada na let krila raširi, tada se ruga konju i konjaniku.",Croatian
Zar si ti konja obdario snagom zar si mu ti vrat grivom ukrasio?,Croatian
"Zar ti činiš da skače k'o skakavac, da u strah svakog nagoni hrzanjem?",Croatian
"Kopitom zemlju veselo raskapa, neustrašivo srlja na oružje.",Croatian
"Strahu se ruga, ničeg se ne boji, ni pred mačem uzmaknuti neće.",Croatian
"Na sapima mu zvekeće tobolac, koplje sijeva i ubojna sulica.",Croatian
"Bijesan i nestrpljiv guta prostore; kad rog zasvira, tko će ga zadržat':",Croatian
"na svaki zvuk roga on zarže: Ha! Izdaleka on ljuti boj već njuši, viku bojnu i poklič vojskovođa.",Croatian
Zar po promislu tvojem lijeće soko i prema jugu krila svoja širi?,Croatian
Zar se na nalog tvoj diže orao i vrh timora gnijezdo sebi vije?,Croatian
"Na litici on stanuje i noćÄi, na grebenima vrleti visokih.",Croatian
"Odatle na plijen netremice vreba, oči njegove vide nadaleko.",Croatian
"Krvlju se hrane njegovi orlići; gdje je ubijenih, tamo je i on.""",Croatian
I Jahve se obrati Jobu i reče mu:,Croatian
"""Zar će se s Jakim preti još kudilac? Tužitelj Božji nek' sam odgovori!""",Croatian
A Job odgovori Jahvi i reče:,Croatian
"""Odveć sam malen: što da odgovorim? Rukom ću svoja zatisnuti usta.",Croatian
"Riječ rekoh - neću više započeti; rekoh dvije - al' neću nastaviti.""",Croatian
Nato Jahve odgovori Jobu iz oluje i reče:,Croatian
"""Bokove svoje opaši k'o junak, ja ću te pitat', a ti me pouči.",Croatian
"Zar bi i moj sud pogaziti htio, okrivio me da sebe opravdaš?",Croatian
"Zar ti mišica snagu Božju ima, zar glasom grmjet' možeš poput njega?",Croatian
"Ogrni se sjajem i veličanstvom, dostojanstvom se odjeni i slavom.",Croatian
"Plani dÓe bijesom ognja jarosnoga, pogledom jednim snizi oholnika.",Croatian
"Ponositoga pogledaj, slomi ga, na mjestu satri svakoga zlikovca.",Croatian
"U zemlju sve njih zajedno zakopaj, u mračnu ih pozatvaraj tamnicu.",Croatian
Tada ću i ja tebi odat' hvalu što si se svojom desnicom spasio.,Croatian
"A sada, dÓe promotri Behemota! Travom se hrani poput govečeta,",Croatian
"u bedrima je, gle, snaga njegova, a krepkost mu u mišićju trbušnom.",Croatian
"Poput cedra rep podignut ukruti, sva su mu stegna ispreplele žile.",Croatian
"Mjedene cijevi kosti su njegove, zglobovi mu od željeza kvrge.",Croatian
Prvenac on je Božjega stvaranja; mačem ga je naoružao tvorac.,Croatian
Gore mu danak u hrani donose i sve zvijerje što po njima se igra.,Croatian
"Pod lotosom on zavaljen počiva, guštik močvarni i glib kriju ga.",Croatian
"Sjenu mu pravi lotosovo lišće, pod vrbama on hladuje potočnim.",Croatian
"Nabuja li rijeka, on ne strahuje: nimalo njega ne bi zabrinulo da mu u žvale i sav Jordan jurne.",Croatian
Tko bi za oči uhvatio njega i tko bi mu nos sulicom probio?,Croatian
(40:25) Zar loviš Levijatana udicom? Zar ćeš mu jezik zažvalit' užetom?,Croatian
(40:26) Zar mu nozdrve trskom probost' možeš ili mu kukom probiti vilicu?,Croatian
"(40:27) Hoće li te on preklinjat' za milost, hoće li s tobom blago govoriti?",Croatian
(40:28) I zar će s tobom savez on sklopiti da sveg života tebi sluga bude?,Croatian
(40:29) Hoćeš li se s njim k'o s pticom poigrat' i vezat' ga da kćeri razveseliš?,Croatian
"(40:30) Hoće li se za nj cjenkati ribari, među sobom podijelit' ga trgovci?",Croatian
(40:31) Možeš li kopljem njemu kožu izbost ili glavu mu probiti ostima?,Croatian
(40:32) Podigni de ruku svoju na njega: za boj se spremi - bit će ti posljednji!,Croatian
"(41:1) Zalud je nadu u njega gojiti, na pogled njegov čovjek već pogiba.",Croatian
"(41:2) Junaka nema da njega razdraži, tko će mu se u lice suprotstavit'?",Croatian
(41:3) Tko se sukobi s njim i živ ostade? Pod nebesima tog čovjeka nema!,Croatian
"(41:4) Prešutjet neću njegove udove, ni silnu snagu, ni ljepotu stasa.",Croatian
"(41:5) Tko mu smije razodjenut' odjeću, tko li kroz dvostruk prodrijeti mu oklop?",Croatian
(41:6) Tko će mu ralje rastvorit' dvokrilne kad strah vlada oko zubi njegovih?,Croatian
"(41:7) Hrbat mu je od ljuskavih štitova, zapečaćenih pečatom kamenim.",Croatian
(41:8) Jedni uz druge tako se sljubiše da među njima dah ne bi prošao.,Croatian
"(41:9) Tako su čvrsto slijepljeni zajedno: priljubljeni, razdvojit' se ne mogu.",Croatian
"(41:10) Kad kihne, svjetlost iz njega zapršti, poput zorinih vjeđa oči su mu.",Croatian
"(41:11) Zublje plamsaju iz njegovih ralja, iskre ognjene iz njih se prosiplju.",Croatian
(41:12) Iz nozdrva mu sukljaju dimovi kao iz kotla što kipi na vatri.,Croatian
"(41:13) Dah bi njegov zapalio ugljevlje, jer mu iz ralja plamenovi suču.",Croatian
"(41:14) U šiji leži sva snaga njegova, a ispred njega užas se prostire.",Croatian
"(41:15) Kad se ispravi, zastrepe valovi i prema morskoj uzmiču pučini.",Croatian
"(41:16) Poput pećine srce mu je tvrdo, poput mlinskoga kamena otporno.",Croatian
"(41:17) Pregibi tusta mesa srasli su mu, čvrsti su kao da su saliveni.",Croatian
"(41:18) Zgodi li ga mač, od njeg se odbije, tako i koplje, sulica i strijela.",Croatian
"(41:19) Poput slame je za njega željezo, mjed je k'o drvo iscrvotočeno.",Croatian
"(41:20) On ne uzmiče od strelice s luka, stijenje iz praćke na nj k'o pljeva pada.",Croatian
"(41:21) K'o slamčica je toljaga za njega, koplju se smije kad zazviždi nad njim.",Croatian
(41:22) Crepovlje oštro ima na trbuhu i blato njime ore k'o drljačom.,Croatian
"(41:23) Pod njim vrtlog sav k'o lonac uskipi, uspjeni more k'o pomast u kotlu.",Croatian
"(41:24) Za sobom svijetlu ostavlja on brazdu, regbi, bijelo runo bezdan prekriva.",Croatian
(41:25) Ništa slično na zemlji ne postoji i niti je tko tako neustrašiv.,Croatian
"(41:26) I na najviše on s visoka gleda, kralj je svakome, i najponosnijim.""",Croatian
A Job ovako odgovori Jahvi:,Croatian
"""Ja znadem, moć je tvoja bezgranična: što god naumiš, to izvesti možeš.",Croatian
"Tko je taj koji riječima bezumnim zamračuje božanski promisao? Govorah stoga, ali ne razumjeh, o čudesima meni neshvatljivim.",Croatian
"O, poslušaj me, pusti me da zborim: ja ću te pitat', a ti me pouči.",Croatian
"Po čuvenju tek poznavah te dosad, ali sada te oči moje vidješe.",Croatian
"Sve riječi svoje zato ja poričem i kajem se u prahu i pepelu.""",Croatian
"Kada Jahve izgovori Jobu ove riječi, reče on Elifazu Temancu:  ""Ti i tvoja dva prijatelja raspalili ste gnjev moj jer niste  o meni onako pravo govorili kao moj sluga Job.",Croatian
"Zato uzmite  sada sedam junaca i sedam ovnova i pođite k mome sluzi Jobu,  pa prinesite za sebe paljenicu, a sluga moj Job molit će se za  vas. Imat ću obzira prema njemu i neću vam učiniti ništa nažao  zato što niste o meni onako pravo govorili kao moj sluga Job.""",Croatian
"Tada odoše Elifaz iz Temana, Bildad iz Šuaha i Sofar iz  Naamata i učiniše kako im je Jahve zapovjedio. I Jahve se obazre  na Joba.",Croatian
"I Jahve vrati Joba u prijašnje stanje jer se založio  za svoje prijatelje, pa mu još udvostruči ono što je posjedovao.",Croatian
"Tad se vratiše Jobu sva njegova braća, i sve njegove sestre, i svi prijašnji znanci te su jeli s njim kruh u njegovoj kući, žaleći ga i tješeći zbog svih nevolja što ih Jahve bijaše na  nj poslao. Svaki mu darova po jedan srebrnik i po jedan zlatan  prsten.",Croatian
"Jahve blagoslovi novo Jobovo stanje još više negoli  prijašnje. Blago mu je brojilo četrnaest tisuća ovaca, šest tisuća  deva, tisuću jarmova volova i tisuću magarica.",Croatian
Imao je sedam  sinova i tri kćeri.,Croatian
"Prvoj nadjenu ime Jemima, drugoj Kasija, a trećoj Keren-Hapuk.",Croatian
U svem onom kraju ne bijaše žena tako  lijepih kao Jobove kćeri. I otac im dade jednaku baštinu kao  i njihovoj braći.,Croatian
"Poslije toga Job doživje dob od sto četrdeset godina  i vidje djecu svoju i djecu svoje djece do četvrtog koljena.  Potom umrije Job, star, nauživši se života.",Croatian
"Blago čovjeku koji ne slijedi savjeta opakih, ne staje na putu grešničkom i ne sjeda u zbor podrugljivaca,",Croatian
"već uživa u Zakonu Jahvinu, o Zakonu njegovu misli dan i noć.",Croatian
"On je k'o stablo zasađeno pokraj voda tekućica što u svoje vrijeme plod donosi; lišće mu nikad ne vene, sve što radi dobrim urodi.",Croatian
"Nisu takvi opaki, ne, nisu takvi! Oni su k'o pljeva što je vjetar raznosi.",Croatian
"Stoga se opaki neće održati na sudu, ni grešnici u zajednici pravednih.",Croatian
"Jer Jahve zna put pravednih, a propast će put opakih.",Croatian
"Zašto se bune narodi, zašto puci ludosti snuju?",Croatian
"Ustaju kraljevi zemaljski, knezovi se rotÄe protiv Jahve i Pomazanika njegova:",Croatian
"""Skršimo okove njihove i jaram njihov zbacimo!""",Croatian
"Smije se onaj što na nebu stoluje, Gospod im se podruguje.",Croatian
"Tad im veli u svom gnjevu, žestinom ih on zbunjuje:",Croatian
"""TÓa ja kralja svog postavih nad Sionom, svojom svetom gorom.""",Croatian
"Obznanjujem odluku Jahvinu: Gospodin mi reče: ""Ti si sin moj, danas te rodih.",Croatian
"Zatraži samo, i dat ću ti puke u baštinu, i u posjed krajeve zemaljske.",Croatian
"Vladat ćeš njima palicom gvozdenÄom i razbit ih kao sud lončarski.""",Croatian
"Opametite se sada, vi kraljevi, Urazumite se, suci zemaljski.",Croatian
"Služite Jahvi sa strahom, s trepetom se pokorite njemu,",Croatian
"da se ne razgnjevi te ne propadnete na putu, kad uskoro plane srdžba njegova. Blago svima koji se njemu utječu!",Croatian
"Psalam. Davidov. Kad je David bježao pred sinom Abšalomom. (3:2) Jahve, koliko je tlačitelja mojih, koliki se podižu na me!",Croatian
"(3:3) Mnogi su što o meni zbore: ""Nema mu spasenja u Bogu!""",Croatian
"(3:4) Ti si ipak štit moj, Jahve; slavo moja, ti mi glavu podižeš.",Croatian
"(3:5) Iza sveg glasa Jahvi zavapih, i on me usliša sa svete gore svoje.",Croatian
"(3:6) Sad mogu leć' i usnuti, i onda ustat' jer me Jahve drži.",Croatian
(3:7) Ne bojim se tisuća ljudi što me opsjedaju dušmanski.,Croatian
"(3:8) Ustani, o Jahve! Spasi me, o Bože moj! Ti udaraš po obrazu sve neprijatelje moje, opakima zube razbijaš.",Croatian
(3:9) U Jahve je spasenje: na tvom narodu tvoj je blagoslov!,Croatian
"Zborovođi. Uz žičana glazbala. Psalam. Davidov. (4:2) Kad zazovem, usliši me, Bože, pravdo moja, ti što me u tjeskobi izbavÄi: smiluj mi se, usliši moju molitvu!",Croatian
"(4:3) Sinovi čovječji, dokle će vam srca ostati tvrda? Zašto ispraznost ljubite, opsjenu slijedite?",Croatian
(4:4) Znajte: Jahve čudesno uzvisuje prijatelja svoga; Gospodin će me uslišiti kad ga zazovem.,Croatian
"(4:5) Promislite u srcima i ne griješite, dršćite na svojim ležajima i zanijemite.",Croatian
"(4:6) Prinesite žrtve pravedne, u Jahvu se uzdajte!",Croatian
"(4:7) Mnogi govore: ""Tko će nam pokazati sreću?"" Obasjaj nas, Jahve, svjetlom svoga lica!",Croatian
(4:8) Više si u srce moje ulio radosti nego kad obilno rode pšenica i vino.,Croatian
"(4:9) Čim legnem, odmah u miru i usnem, jer mi samo ti, o Jahve, daješ miran počinak.",Croatian
"Zborovođi. Uz frule. Psalam. Davidov. (5:2) Čuj, o Jahve, riječi moje, jecaje moje razaberi!",Croatian
"(5:3) Osvrni se na glas mog prizivanja, o Kralju moj i Bože moj, jer tebe vruće zazivam!",Croatian
"(5:4) Jahve, zorom glas mi već čuješ, zorom ti već lijem molitve u nadi čekajuć'.",Croatian
"(5:5) Jer ti nisi Bog kom je nepravda mila: zlobniku nema boravka s tobom,",Croatian
(5:6) opaki ne mogu opstati pred tvojim pogledom. Mrziš sve što čine bezakonje,Croatian
(5:7) i uništavaš lažljivce. Varalica i krvopija Jahvi se gadi.,Croatian
"(5:8) Po velikoj dobroti tvojoj unići ću u Dom tvoj; past ću ničice pred svetim Domom tvojim, Jahve, prepun poštovanja.",Croatian
"(5:9) U svojoj me pravdi vodi poradi mojih dušmana, svoj put mi poravnaj pred očima.",Croatian
"(5:10) U njihovim ustima iskrenosti nema, srce im je puno zloće; grlo im je grob otvoren, a jezikom laskaju.",Croatian
"(5:11) Kazni ih, o Bože! Nek' propadnu oni i osnove njine, otjeraj ih zbog mnogih nedjela njihovih; tÓa oni se digoše na tebe.",Croatian
"(5:12) Nek' se raduju svi što se utječu tebi, neka kliču sve dovijeka! Štiti ih i nek se vesele u tebi koji ljube ime tvoje,",Croatian
"(5:13) jer pravednika, Jahve, ti blagoslivljaš, dobrotom ga svojom k'o štitom zaklanjaš.",Croatian
"Zborovođi. Uz žičano glazbalo. U oktavi. Psalam. Davidov. (6:2) Jahve, nemoj me karati u srdžbi svojoj, ne kažnjavaj me u svojoj jarosti!",Croatian
"(6:3) Smiluj mi se, Jahve, jer sam iznemog'o, Jahve, ozdravi me jer dršću kosti moje.",Croatian
"(6:4) Duboko mi je duša potresena, a ti, o Jahve - dokle ćeš?",Croatian
"(6:5) Vrati se, Jahve, dušu mi izbavi, spasi me rad svoje dobrote:",Croatian
"(6:6) jer među mrtvima tko te se sjeća, u Podzemlju tko ti hvale pjeva?",Croatian
"(6:7) Iznemogoh od pusta jecanja, u noći postelju plačem zalijevam, suzama ležaj natapam.",Croatian
"(6:8) Od žalosti oko mi gasne i slabi, jer su mnogi neprijatelji moji.",Croatian
"(6:9) Odstupite od mene, svi opaki, jer je Jahve plač moj čuo.",Croatian
"(6:10) Čuo je Jahve molbu moju, Jahve je primio moju molitvu.",Croatian
"(6:11) Neka se postide i užasno zbune svi moji dušmani, i puni srama neka smjesta odstupe.",Croatian
"Tužaljka. Davidova. Ispjeva je Jahvi zbog Kuša Benjaminovca. (7:2) O Jahve, Bože moj, tebi se utječem, od svih progonitelja spasi me, oslobodi,",Croatian
"(7:3) da mi dušu ne zgrabe kao lav što razdire, a nema tko da izbavi.",Croatian
"(7:4) Jahve, Bože moj, ako to učinih, ako je nepravda na rukama mojim,",Croatian
"(7:5) ako zlom uzvratih prijatelju, ili oplijenih nepravedna tužitelja:",Croatian
"(7:6) neka mi dušmanin progoni dušu i zgrabi je, neka mi život u zemlju satre i jetru u prašinu baci.",Croatian
"(7:7) Ustani, Jahve, u svom gnjevu, digni se na bijes tlačitelja mojih. Probudi se! Sud mi sazovi!",Croatian
"(7:8) Neka te okruži skupština narodna, nad njom sjedni visoko!",Croatian
"(7:9) O Jahve, dosudi mi pravo po pravosti mojoj i po nevinosti koja je u meni.",Croatian
"(7:10) Dokrajči bezakonje zlotvora, pravedna podigni, pravedni Bože koji proničeš srca i bubrege.",Croatian
(7:11) Meni je štit Bog koji spasava čestita srca.,Croatian
"(7:12) Bog je pravedan sudac, on povazdan prijeti:",Croatian
"(7:13) ako se ne obrate, mač će naoštriti, luk će svoj zapet' i pravo smjerit'.",Croatian
"(7:14) Spremit će za njih smrtonosno oružje, strijele će svoje užariti.",Croatian
"(7:15) Eto, zlotvor zače nepravdu, otrudnje pakošću i podlost rodi.",Croatian
(7:16) Iskopa jamu i prodube; sam u jamu svoju pade!,Croatian
"(7:17) Pakost će njegova pasti njemu na glavu, njemu na tjeme okrenut se nasilje njegovo.",Croatian
(7:18) A ja ću hvaliti Jahvu zbog pravde njegove i pjevat ću imenu Jahve višnjega.,Croatian
"Zborovođi. Po napjevu ""Tijesci"". Psalam. Davidov. (8:2) Jahve, Gospode naš, divno je ime tvoje po svoj zemlji, veličanstvom nebo natkriljuješ!",Croatian
"(8:3) U ustima djece i dojenčadi hvalu si spremio protiv neprijatelja, da postidiš mrzitelja, zlotvora.",Croatian
"(8:4) Gledam ti nebesa, djelo prstiju tvojih, mjesec i zvijezde što ih učvrsti -",Croatian
"(8:5) pa što je čovjek da ga se spominješ, sin čovječji te ga pohodiš?",Croatian
"(8:6) Ti ga učini malo manjim od Boga, slavom i sjajem njega okruni.",Croatian
"(8:7) Vlast mu dade nad djelima ruku svojih, njemu pod noge sve podloži:",Croatian
"(8:8) ovce i svakolika goveda, i zvijeri poljske k tome,",Croatian
"(8:9) ptice nebeske i ribe morske, i što god prolazi stazama morskim.",Croatian
"(8:10) Jahve, Gospode naš, divno je ime tvoje po svoj zemlji!",Croatian
"Zborovođi. Po napjevu ""Umri za sina"". Psalam. Davidov. (9:2) $ALEF Slavim te, Jahve, svim srcem svojim, ispovijedam sva čudesna djela tvoja.",Croatian
"(9:3) Radujem se i kličem tebi, pjevam imenu tvome, Svevišnji!",Croatian
"(9:4) $BET Dušmani moji natrag krenuše, padoše i pred licem tvojim pogiboše.",Croatian
"(9:5) Jer ti se zauze za moje pravo i parbu moju, ti sjede na prijesto - sudac pravedan:",Croatian
"(9:6) $GIMEL ti pokara pogane, pogubi bezbošca, ime im izbrisa dovijeka.",Croatian
"(9:7) Dušmani klonuše, smrvljeni zauvijek, ti im gradove razori - nesta im spomena.",Croatian
"(9:8) $HE Ali Jahve dovijeka stoluje, postavi prijesto svoj da sudi:",Croatian
"(9:9) sam po pravdi sudi krug zemaljski, izreče pucima osudu pravednu.",Croatian
"(9:10) $VAU Jahve je tvrđava tlačenom, tvrđava spasa u danima tjeskobe.",Croatian
"(9:11) Nek' se uzdaju u te koji znaju ime tvoje, jer ne ostavljaš onih što ljube tebe, o Jahve.",Croatian
"(9:12) $ZAJIN Pjevajte Jahvi koji prebiva na Sionu, razglašujte među pucima djela njegova,",Croatian
(9:13) jer ih se spomenu kao osvetnik krvi i siromaškog jauka ne zaboravi.,Croatian
"(9:14) $HET Smiluj mi se, Jahve: pogledaj nevolju u koju me vrgoše neprijatelji moji, od vrata smrti izbavi me",Croatian
"(9:15) da naviještam sve hvale tvoje na vratima kćeri Sionske, da radostan kličem zbog spasenja tvoga.",Croatian
"(9:16) $TET Pogani padoše u jamu koju sami iskopaše, zamka koju potajno staviše uhvati nogu njihovu.",Croatian
(9:17) Jahve se iskaza i sud održa; grešnik se spleo u djela svoja.,Croatian
"(9:18) $JOD Nek' grešnici odu u Podzemlje, svi pogani što zaboraviše Boga.",Croatian
"(9:19) $KAF Jer siromah neće pasti u zaborav zauvijek, ufanje ubogih neće biti zaludu dovijeka.",Croatian
"(9:20) Ustani, Jahve, da se ne osili čovjek, nek' pogani budu osuđeni pred tobom!",Croatian
"(9:21) Strah im, o Jahve, utjeraj, nek' spoznaju pogani da su smrtnici!",Croatian
"$LAMED Zašto, Jahve, stojiš daleko, zašto se skrivaš u dane tjeskobe?",Croatian
"Obijesni bezbožnik jadnika goni, u zamke ga hvata koje mu postavi.",Croatian
"Bezbožnik se pohlepom hvali, $NUN lakomac psuje i Jahvu prezire.",Croatian
"Bezbožnik zbori u obijesti svojoj: ""Ne, istrage nema! TÓa ni Boga nema!"" I u tome sva mu je misao.",Croatian
"Puti su mu svagda uspješni, na sudove tvoje on i ne misli, sve protivnike svoje prezire.",Croatian
"U srcu veli: ""Neću posrnuti! Ni u kojem koljenu neću biti nesretan.""",Croatian
"$PE Usta mu puna kletve, lukavstva i prijevare, pod jezikom njegovim muka i nesreća.",Croatian
"U zasjedi čuči pokraj ograda, potajno ubija nevina, $AJIN očima siromaha vreba.",Croatian
"U zaklonu sjedi k'o lav u pećini, vreba da opljačka jadnika i da ga povuče u mrežu.",Croatian
"Pritajen čuči na zemlji, od nasilja mu siromasi padaju.",Croatian
"U srcu svome veli: ""ZÓaboravi Gospod, odvrati lice i nikoga ne vidi!""",Croatian
"$KOF Ustani, Gospode Bože, podigni ruku, ne zaboravi siromaha.",Croatian
"Zašto da bezbožnik prezire Boga, zašto da kaže u srcu: ""Neće kazniti!""",Croatian
"$REŠ Jer ti vidiš, gledaš jad i nevolju, u ruci je mjeriš. Siromah se tebi predaje, ubogu ti si pomoć!",Croatian
"$ŠIN Pakosnu grešniku satri mišicu, kazni mu pakost da je više ne bude!",Croatian
"Jahve je kralj u vijeke vjekova, iz zemlje njegove nestat će pogana.",Croatian
"$TAU Počuj, o Jahve, čežnju siromašnih, okrijepi im srce, uho prikloni:",Croatian
"da zaštitiš pravo ubogih i tlačenih, da straha više ne zadaje čovjek zemljanÄi.",Croatian
"Zborovođi.  Psalam. Davidov. Jahvi se utječem! Zašto dakle govorite duši mojoj: ""Odleti u goru kao ptica!",Croatian
"Gle, bezbožnici već luk napeše, za tetivu strijelu zapeše da iz potaje ustrijele pravednika.",Croatian
"Kad su temelji uzljuljani, što da učini pravednik?""",Croatian
"Jahve je u svom svetom Hramu, na nebeskom sjedi prijestolju. Oči njegove motre, vjeđama proniče sinove ljudske.",Croatian
"Jahve proniče pravedna i nepravedna, iz dna duše mrzi silnika.",Croatian
"Na grešnike će izlit' žeravu i sumpor, vjetar ognjeni bit će dio njine sudbine.",Croatian
"Pravedan je Jahve i pravednost ljubi, čestiti će gledat' lice njegovo.",Croatian
"Zborovođi. U oktavi. Psalam. Davidov. (12:2) U pomoć, Jahve, jer nestaje pobožnih, vjernosti nema više među ljudima!",Croatian
"(12:3) Svatko laže svome bližnjemu, govori usnama lažljivim i srcem dvoličnim.",Croatian
"(12:4) Istrijebi, Jahve, sve usne lažljive i jezik hvastavi;",Croatian
"(12:5) one što zbore: ""Jezik je naša snaga, naše su usne za nas: tko nam što može?""",Croatian
"(12:6) ""Zbog nevolje tlačenih i jauka ubogih sada ću ustati - govori Jahve - spasenje donijet' onom tko ga želi.""",Croatian
"(12:7) Riječi su Jahvine riječi iskrene, srebro prokušano, od zemlje odvojeno, sedam puta očišćeno.",Croatian
"(12:8) O Jahve, ti ćeš bdjeti nad nama, od naraštaja ovog čuvat' nas svagda,",Croatian
"(12:9) pa nek' se okolo vrzu zlotvori, nek' se izdižu ljudi najgori.",Croatian
Zborovođi.  Psalam. Davidov.,Croatian
"TÓa dokle, Jahve, dokle ćeš me zaboravljati? Dokle ćeš skrivati lice od mene?",Croatian
Dokle ću nositi bol u duši; tugu u srcu obdan i obnoć? Dokle će se dušmanin dizat' na me?,Croatian
"Pogledaj, usliši, Jahve, Bože moj! Prosvijetli mi oči da ne zaspim nasmrt,",Croatian
"nek' ne kaže dušmanin: ""Nadjačah njega!"" Nek' ne kliču protivnici ako posrnem!",Croatian
"Ja se u tvoju dobrotu uzdam, nek' mi se srce raduje spasenju tvome! Pjevat ću Jahvi koji mi učini dobro, pjevat ću imenu Jahve Svevišnjeg!",Croatian
"Zborovođi.  Davidov.  Bezumnik reče u srcu: ""Nema Boga."" Pokvareni rade gadosti; nitko da čini dobro.",Croatian
Jahve s nebesa gleda na sinove ljudske da vidi ima li tko razuman Boga da traži.,Croatian
"No, svi skrenuše zajedno, svi se pokvariše: nitko da čini dobro - nikoga nema.",Croatian
"Neće li se urazumiti svi što bezakonje čine, koji proždiru narod moj kao da jedu kruha? Ne zazivlju ime Jahvino:",Croatian
"jednom će drhtati od straha, jer je Bog s rodom pravednim.",Croatian
Želite razbiti nakane ubogog: Jahve je utočište njegovo.,Croatian
"O neka dođe sa Siona spas Izraelu! Kad Jahve promijeni udes naroda svoga, klicat će Jakov, radovat se Izrael.",Croatian
"Psalam.  Davidov.  Jahve, tko smije prebivati u šatoru tvome, tko li stanovati na svetoj gori tvojoj?",Croatian
"Onaj samo tko živi čestito, koji čini pravicu, i istinu iz srca zbori,",Croatian
i ne kleveće jezikom; koji bližnjem zla ne nanosi i ne sramoti susjeda svoga;,Croatian
"koji zlikovca prezire, a poštuje one što se Jahve boje;",Croatian
"koji se zaklinje prijatelju, a ne krši prisege, i ne daje novca na lihvu, i ne prima mita protiv nedužna. Tko tako čini, pokolebat' se neće dovijeka.",Croatian
"Miktam.  Davidov.  Čuvaj me, Bože, jer se tebi utječem.",Croatian
"Jahvi rekoh: ""Ti si moj gospodar, nema mi blaženstva bez tebe!""",Croatian
Za svetima što su u zemlji sav plamtim od čežnje!,Croatian
"Gomilaju patnje moje koji slijede bogove tuđe. Ja im ljevanica nalijevat' neću, ime im spominjat' neću usnama.",Croatian
Jahve mi je baština i kalež: Ti u ruci držiš moju sudbinu.,Croatian
"Na divnu zemlju padoše mi konopi, vrlo mi je mila moja baština.",Croatian
Blagoslivljam Jahvu koji me svjetuje te me i noću srce opominje.,Croatian
"Jahve mi je svagda pred očima; jer mi je zdesna, neću posrnuti.",Croatian
"Stog' mi se raduje srce i kliče duša, i tijelo mi spokojno počiva.",Croatian
Jer mi nećeš ostavit' dušu u Podzemlju ni dati da pravednik tvoj truleži ugleda.,Croatian
"Pokazat ćeš mi stazu u život, puninu radosti pred licem svojim, sebi zdesna blaženstvo vječno.",Croatian
"Molitva.  Davidova.  Počuj, Jahve pravedni, i vapaj mi poslušaj, usliši molitvu iz usta iskrenih!",Croatian
"Od tebe nek' mi dođe presuda, tvoje oči vide što je pravo.",Croatian
"Istraži mi srce, pohodi noću, ognjem me iskušaj, al' u meni nećeš nać' bezakonja. Ne zgriješiše usta moja",Croatian
kao što griješe ljudi: po riječima usta tvojih čuvah putove Zakona.,Croatian
"Korak mi čvrsto prionu za tvoje staze, ne zasta mi noga na putima tvojim.",Croatian
"Zazivam te, Bože, ti ćeš me uslišit': prikloni mi uho i čuj riječi moje.",Croatian
"Proslavi na meni dobrotu svoju, ti koji od dušmana izbavljaš one što se utječu desnici tvojoj.",Croatian
"Čuvaj me k'o zjenicu oka, sakrij me u sjenu krila svojih",Croatian
"od zlotvora što na me nasrću. Dušmani me bijesni opkoljuju,",Croatian
"bešćutno srce zatvaraju i ustima zbore naduto,",Croatian
"Koraci njini sad me okružuju, smjeraju da me na zemlju obore;",Croatian
"slični lavu dok se, zinuv, na plijen obara i laviću što vreba u potaji.",Croatian
"Ustani, Jahve, presretni ga i obori, od grešnika mi život mačem spasi,",Croatian
"a rukom od ljudi, Gospodine: od ljudi kojih je dio ovaj život, kojima želudac puniš dobrima; kojih su sinovi siti, a djeci daju što im pretekne.",Croatian
"A ja ću u pravdi gledati lice tvoje, i jednom kad se probudim, sit ću ga se nagledati.",Croatian
"Učitelju zbora. Od Jahvina sluge Davida koji Jahvi ispjeva  ovu pjesmu u onaj dan kad ga Jahve oslobodi iz ruku neprijatelja (18:2) Ljubim te, Jahve, kreposti moja!",Croatian
"(18:3) Jahve, hridino moja, utvrdo moja spase moj; Bože moj, pećino moja kojoj se utječem, štite moj, snago spasenja moga, tvrđavo moja!",Croatian
"(18:4) Zazvat ću Jahvu, hvale predostojna, i od dušmana bit ću izbavljen.",Croatian
"(18:5) Valovi smrti okružiše mene, prestraviše me bujice pogubne.",Croatian
"(18:6) Užad Podzemlja sputiše me, smrtonosne zamke padoše na me:",Croatian
"(18:7) u nevolji zazvah Jahvu i Bogu svome zavapih. Iz svog Hrama zov mi začu, i vapaj moj mu do ušiju doprije.",Croatian
"(18:8) I zemlja se potrese i uzdrhta, uzdrmaše se temelji gora, pokrenuše se, jer On gnjevom planu.",Croatian
"(18:9) Iz nosnica mu dim se diže, iz usta mu oganj liznu, ugljevlje živo od njega plamsa.",Croatian
"(18:10) On nagnu nebesa i siđe, pod nogama oblaci mu mračni.",Croatian
(18:11) Na keruba stade i poletje; na krilima vjetra zaplovi.,Croatian
"(18:12) Ogrnu se mrakom kao koprenom, prekri se tamnim vodama i oblacima tmastim,",Croatian
(18:13) od blijeska pred licem njegovim užga se ugljevlje plameno.,Croatian
"(18:14) Jahve s neba zagrmje, Svevišnjega glas se ori.",Croatian
"(18:15) Odape strijele i dušmane rasu, izbaci munje i na zemlju ih obori.",Croatian
"(18:16) Morska se dna pokazaše, i temelji svijeta postaše goli od strašne prijetnje Jahvine, od olujna daha gnjeva njegova.",Croatian
"(18:17) On pruži s neba ruku i mene prihvati, iz silnih voda on me izbavi.",Croatian
"(18:18) Od protivnika moćnog mene oslobodi, od dušmana mojih jačih od mene.",Croatian
"(18:19) Navališe na me u dan zlosretni, ali me Jahve zaštiti,",Croatian
"(18:20) na polje prostrano izvede me, spasi me jer sam mu mio.",Croatian
"(18:21) Po pravednosti mojoj Jahve mi uzvrati, po čistoći ruku mojih on me nagradi,",Croatian
"(18:22) jer čuvah putove Jahvine, od Boga se svoga ne udaljih.",Croatian
"(18:23) Odredbe njegove sve su mi pred očima, zapovijedi njegove nisam odbacio,",Croatian
"(18:24) do srži odan njemu sam bio, čuvam se grijeha svakoga.",Croatian
"(18:25) Jahve mi po pravdi mojoj vrati, čistoću ruku mojih vidje.",Croatian
"(18:26) S prijateljem ti si prijatelj, poštenu poštenjem uzvraćaš.",Croatian
"(18:27) S čovjekom čistim ti si čist, a lukavca izigravaš,",Croatian
"(18:28) jer narodu poniženu spasenje donosiš, a ponižavaš oči ohole.",Croatian
"(18:29) Jahve, ti moju svjetiljku užižeš, Bože, tminu moju obasjavaš:",Croatian
"(18:30) s tobom udaram na čete dušmanske, s Bogom svojim preskačem zidine.",Croatian
"(18:31) Savršeni su puti Gospodnji, i riječ je Božja ognjem kušana. On, samo on, štit je svima koji se k njemu utječu.",Croatian
(18:32) Jer tko je Bog osim Jahve? Tko li je hridina osim Boga našega?,Croatian
"(18:33) Taj Bog me snagom opasuje, stere mi put besprijekoran,",Croatian
"(18:34) noge mi dade brze k'o u košute i postavi me na visine čvrste,",Croatian
(18:35) ruke mi za borbu uvježba i mišice da luk mjedeni napinju.,Croatian
"(18:36) Daješ mi štit svoj koji spasava, tvoja me desnica drži, tvoja me brižljivost uzvisi.",Croatian
"(18:37) Pouzdanje daješ mom koraku, i noge mi više ne posrću.",Croatian
"(18:38) Pognah svoje dušmane i dostigoh, i ne vratih se dok ih ne uništih.",Croatian
"(18:39) Obaram ih, ne mogu se dići, padaju, pod nogama mi leže.",Croatian
"(18:40) Ti me opasa snagom za borbu, a protivnike moje meni podloži.",Croatian
"(18:41) Ti dušmane moje u bijeg natjera, i rasprših one koji su me mrzili.",Croatian
(18:42) Vapiju u pomoć - nikog da pomogne; vapiju Jahvi - ne odaziva se.,Croatian
"(18:43) Smrvih ih kao prah na vjetru, zgazih ih k'o blato na putu.",Croatian
"(18:44) Ti me izbavi od bune u mom narodu, postavi me glavarom pogana, puk koji ne poznavah služi mi.",Croatian
"(18:45) Svaki moj šapat pokorno on sluša, sinovi tuđinci meni laskaju;",Croatian
"(18:46) sinovi tuđinski gube srčanost, izlaze dršćuć' iz svojih utvrda.",Croatian
"(18:47) Živio Jahve! Blagoslovljena hridina moja! Neka se uzvisi Bog, spasenje moje!",Croatian
(18:48) Bog koji mi daje osvetu i narode meni pokorava.,Croatian
"(18:49) Od dušmana me mojih izbavljaš i nad protivnike me moje izdižeš, ti mene od čovjeka silnika spasavaš.",Croatian
"(18:50) Zato te slavim, Jahve, među pucima i psalam pjevam tvome Imenu:",Croatian
"(18:51) umnožio si pobjede kralju svojemu, pomazaniku svome milost si iskazao, Davidu i potomstvu njegovu navijeke.",Croatian
"Zborovođi.  Psalam. Davidov. (19:2) Nebesa slavu Božju kazuju, naviješta svod nebeski djelo ruku njegovih.",Croatian
"(19:3) Dan danu to objavljuje, a noć noći glas predaje.",Croatian
"(19:4) Nije to riječ, a ni govor nije, nije ni glas što se može čuti,",Croatian
"(19:5) al' po zemlji razliježe se jeka, riječi sve do nakraj svijeta sežu. Ondje suncu razape šator,",Croatian
"(19:6) te ono k'o ženik iz ložnice ide, k'o div kliče kad prelijeće stazu.",Croatian
"(19:7) Izlazi ono od nebeskog kraja, i put mu se opet s krajem spaja, ne skriva se ništa žaru njegovu.",Croatian
(19:8) Savršen je Zakon Jahvin - dušu krijepi; pouzdano je Svjedočanstvo Jahvino - neuka uči;,Croatian
(19:9) prÓava je naredba Jahvina - srce sladi; čista je zapovijed Jahvina - oči prosvjetljuje;,Croatian
"(19:10) neokaljan strah Jahvin - ostaje svagda; istiniti sudovi Jahvini - svi jednako pravedni,",Croatian
"(19:11) dragocjeniji od zlata, od zlata čistoga, slađi od meda, meda samotoka.",Croatian
"(19:12) Sluga tvoj pomno na njih pazi, vrlo brižno on ih čuva.",Croatian
(19:13) Ali tko propuste svoje da zapazi? Od potajnih grijeha očisti me!,Croatian
"(19:14) Od oholosti čuvaj slugu svoga da mnome ne zavlada. Tad ću biti neokaljan, čist od grijeha velikoga.",Croatian
"(19:15) Moje ti riječi omiljele i razmišljanje srca moga pred licem tvojim. Jahve, hridi moja, otkupitelju moj!",Croatian
"Zborovođi.  Psalam. Davidov. (20:2) Uslišio te Jahve u dan nevolje, štitilo te ime Boga Jakovljeva!",Croatian
"(20:3) Poslao ti pomoć iz Svetišta, branio te sa Siona!",Croatian
"(20:4) Spomenuo se svih ti prinosnica, bila mu mila paljenica tvoja!",Croatian
"(20:5) Udijelio ti što ti srce želi, ispunio sve namisli tvoje!",Croatian
"(20:6) Radovali se tvojoj pobjedi, u ime Boga svoga dizali stjegove! Ispunio Jahve svaku molbu tvoju!",Croatian
"(20:7) Znam evo: Jahve će pobjedu dati svom pomazaniku, uslišit ga iz svetih nebesa snagom pobjedne desnice svoje.",Croatian
"(20:8) Jedni se hvale kolima bojnim, drugi konjima, mi imenom Jahve, Boga našega!",Croatian
"(20:9) Oni posrću i padaju, mi se držimo i stojimo.",Croatian
"(20:10) Jahve, daruj pobjedu kralju, usliši nas u dan kad te zazovemo!",Croatian
"Zborovođi.  Psalam. Davidov. (21:2) Jahve, zbog tvoje se moći kralj veseli, zbog pomoći tvoje radosno kliče.",Croatian
"(21:3) Ti mu ispuni želju srca, ne odbi molitve usana njegovih.",Croatian
"(21:4) Ti ga predusrete blagoslovima sretnim, na glavu mu krunu stavi od suhoga zlata.",Croatian
"(21:5) Za život te molio, i ti mu dade premnoge dane - za vijeke vjekova.",Croatian
"(21:6) Pomoću tvojom slava je njegova velika, uresio si ga veličanstvom i sjajem.",Croatian
"(21:7) Ti ga učini blagoslovom za vjekove, veseliš ga radošću lica svojega.",Croatian
"(21:8) Doista, kralj se uzda u Jahvu i po dobroti Svevišnjega neće se pokolebati.",Croatian
"(21:9) Tvoja ruka nek' pronađe sve dušmane tvoje, desnica tvoja neka stigne one koji te mrze!",Croatian
"(21:10) Nek' budu kao u peći ognjenoj kad se ukaže lice tvoje! Nek' ih Jahve gnjevom uništi, neka ih proguta oganj!",Croatian
(21:11) Njihovo potomstvo satri sa zemlje i rod im iz sinova ljudskih.,Croatian
"(21:12) Ako li stanu zlo kovati protiv tebe, ako spremaju spletke, neće uspjeti.",Croatian
"(21:13) Ti ćeš ih natjerati u bijeg, svoj luk ćeš usmjeriti na njih.",Croatian
"(21:14) Ustani, Jahve, u sili svojoj! Daj nam da pjesmama slavimo snagu tvoju!",Croatian
"Zborovođi. Po napjevu ""Košuta u zoru"". Psalam. Davidov. (22:2) Bože moj, Bože moj, zašto si me ostavio? Daleko si od ridanja moga.",Croatian
"(22:3) Bože moj, vičem danju, al'ne odvraćaš; noću vapijem i nema mi počinka.",Croatian
"(22:4) A ipak, ti u Svetištu prebivaš, Nado Izraelova!",Croatian
"(22:5) U tebe se očevi naši uzdaše, uzdaše se, i ti ih izbavi;",Croatian
"(22:6) k tebi su vikali i spasavali se, u tebe se uzdali, i postidjeli se nisu.",Croatian
"(22:7) A ja, crv sam, a ne čovjek, ruglo ljudi i naroda prezir.",Croatian
"(22:8) Koji me vode, podruguju se meni, razvlače usne, mašu glavom:",Croatian
"(22:9) ""U Jahvu se on uzda, neka ga sad izbavi, neka ga spasi ako mu omilje!""",Croatian
"(22:10) Iz krila majčina ti si me izveo, mir mi dao na grudima majke.",Croatian
"(22:11) Tebi sam predan iz materine utrobe, od krila majčina ti si Bog moj.",Croatian
"(22:12) Ne udaljuj se od mene, blizu je nevolja, a nikog nema da mi pomogne.",Croatian
"(22:13) Opkoliše me junci mnogobrojni, bašanski bikovi okružiše mene.",Croatian
(22:14) Ždrijela svoja razvaljuju na me k'o lav koji plijen kida i riče.,Croatian
"(22:15) Kao voda razlih se, sve mi se kosti rasuše; srce mi posta poput voska, topi se u grudima mojim.",Croatian
"(22:16) Grlo je moje kao crijep suho, i moj se jezik uz nepce slijepi: u prah smrtni bacio si mene.",Croatian
"(22:17) Opkolio me čopor pasa, rulje me zločinačke okružile. Probodoše mi ruke i noge,",Croatian
"(22:18) sve kosti svoje prebrojiti mogu, a oni me gledaju i zure na me.",Croatian
(22:19) Haljine moje dijele među sobom i kocku bacaju za odjeću moju.,Croatian
"(22:20) Ali ti, o Jahve, daleko mi ne budi; snago moja, pohiti mi u pomoć!",Croatian
"(22:21) Dušu moju istrgni maču, iz šapa pasjih život moj.",Croatian
(22:22) Spasi me iz ralja lavljih i jadnu mi dušu od rogova bivoljih!,Croatian
"(22:23) A sada, braći ću svojoj naviještat' ime tvoje, hvalit ću te usred zbora.",Croatian
"(22:24) ""Koji se bojite Jahve, hvalite njega! Svi od roda Jakovljeva, slavite njega! Svi potomci Izraelovi, njega se bojte!",Croatian
"(22:25) Jer nije prezreo ni zaboravio muku jadnika, i nije sakrio lice svoje od njega; kad ga je zazvao, on ga je čuo.""",Croatian
"(22:26) Zato ću te hvaliti u zboru veliku, pred vjernicima tvojim izvršit' zavjete.",Croatian
"(22:27) Siromasi će jesti i nasitit će se, hvalit će Jahvu koji traže njega: nek' živi srce vaše dovijeka!",Croatian
(22:28) Spomenut će se i Jahvi se vratit' svi krajevi zemlje; pred njim će n§icÄe pasti sve obitelji pogana.,Croatian
"(22:29) Jer Jahvino je kraljevstvo, on je vladar pucima.",Croatian
"(22:30) Njemu će se jedinom klanjati svi koji snivaju u zemlji, pred njim se sagnuti svi koji u prah silaze. I moja će duša za njega živjeti,",Croatian
(22:31) njemu će služiti potomstvo moje. O Gospodu će se pripovijedat',Croatian
"(22:32) slijedećem koljenu, o njegovoj pravdi naviještati narodu budućem: ""Ovo učini Jahve!""",Croatian
Psalam.  Davidov.  Jahve je pastir moj: ni u čem ja ne oskudijevam;,Croatian
na poljanama zelenim on mi daje odmora. Na vrutke me tihane vodi,Croatian
i krijepi dušu moju. Stazama pravim on me upravlja radi imena svojega.,Croatian
"Pa da mi je i dolinom smrti proći, zla se ne bojim, jer si ti sa mnom. Tvoj štap i palica tvoja utjeha su meni.",Croatian
"Trpezu preda mnom prostireš na oči dušmanima mojim. Uljem mi glavu mažeš, čaša se moja prelijeva.",Croatian
Dobrota i milost pratit će mene sve dane života moga. U Jahvinu ću domu prebivati kroz dane mnoge.,Croatian
"Psalam.  Davidov.  Jahvina je zemlja i sve na njoj, svijet i svi koji na njemu žive.",Croatian
On ga na morima utemelji i na rijekama učvrsti.,Croatian
"Tko će uzići na Goru Jahvinu, tko će stajati na svetom mjestu njegovu?",Croatian
"Onaj u koga su ruke čiste i srce nedužno: duša mu se ne predaje ispraznosti, i ne kune se varavo.",Croatian
"On blagoslov prima od Jahve i nagradu od Boga, Spasitelja svoga.",Croatian
"Takav je naraštaj onih koji traže njega, koji traže lice Boga Jakovljeva.",Croatian
"""Podignite, vrata, nadvratnike svoje, dižite se, dveri vječne, da uniđe Kralj slave!""",Croatian
"""Tko je taj Kralj slave?"" ""Jahve silan i junačan, Jahve silan u boju!""",Croatian
"""Podignite, vrata, nadvratnike svoje dižite se, dveri vječne, da uniđe Kralj slave!""",Croatian
"""Tko je taj Kralj slave?"" ""Jahve nad Vojskama - on je Kralj slave!""",Croatian
"Davidov.  $ALEF K tebi, Jahve, uzdižem dušu svoju,",Croatian
"$BET     u tebe se uzdam, Bože moj: ne daj da se postidim, da se ne vesele nada mnom dušmani!",Croatian
"$GIMEL Koji se u tebe uzdaju, postidjet se neće: postidjet će se koji se lako iznevjere.",Croatian
"$DALET Pokaži mi, Jahve, svoje putove, nauči me svojim stazama!",Croatian
"$HE Istinom me svojom vodi i pouči me, jer ti si Bog, moj Spasitelj: $VAU u tebe se pouzdajem svagda.",Croatian
"$ZAJIN Spomeni se, Jahve, svoje nježnosti i ljubavi svoje dovijeka.",Croatian
"$HET Ne spominji se grijeha moje mladosti ni prijestupa, spomeni me se po svojoj ljubavi - radi dobrote svoje, o Jahve!",Croatian
$TET Jahve je sama dobrota i pravednost: grešnike on na put privodi.,Croatian
$JOD On ponizne u pravdi vodi i uči malene putu svome.,Croatian
$KAF Sve su staze Jahvine istina i ljubav za onog koji čuva Savez njegov i propise.,Croatian
"$LAMED Jahve, radi svojeg imena grijeh moj mi oprosti, jer je velik.",Croatian
$MEM Ima li koga da se boji Jahve? On će ga poučiti kojim će putem krenuti.,Croatian
"$NUN Duša će mu u sreći počivati, a potomci će njegovi zaposjesti zemlju.",Croatian
$SAMEK Prisan je Jahve s onima koji ga se boje i Savez svoj objavljuje njima.,Croatian
"$AJIN K Jahvi su svagda oči moje upravljene, jer mi nogu izvlači iz zamke.",Croatian
"$PE Pogledaj na me i smiluj se meni, jer osamljen sam i nevoljan.",Croatian
"$SADE Odagnaj tjeskobe srca moga, iz bojazni mojih izbavi me!",Croatian
Vidi nevolju moju i muku i oprosti sve grijehe moje!,Croatian
$REŠ Pogledaj dušmane moje: kako ih je mnogo i kakvom me mržnjom žestokom mrze.,Croatian
"$ŠIN Čuvaj dušu moju, izbavi me: neću se postidjeti, jer se tebi utekoh.",Croatian
"$TAU Nedužnost i čestitost nek' me štite, jer u tebe se uzdam, o Jahve.",Croatian
"Izbavi, Bože, Izraela iz sviju tjeskoba njegovih.",Croatian
"Davidov.  Dosudi mi pravo, Jahve, jer hodih u nedužnosti, i uzdajuć' se u Jahvu ja se ne pokolebah.",Croatian
"Ispitaj me, Jahve, iskušaj me, istraži mi bubrege i srce.",Croatian
"Jer tvoja je dobrota pred očima mojim, u istini tvojoj ja hodim.",Croatian
S ljudima opakim ja ne sjedim i ne svraćam podlima.,Croatian
"Mrsko mi je društvo zlotvora, i s bezbošcima sjesti ne želim.",Croatian
"U nedužnosti ruke svoje perem i obilazim žrtvenik tvoj, Jahve,",Croatian
da tvoju hvalu javno razglasim i pripovijedam sva divna djela tvoja.,Croatian
"O Jahve, ljubim dom u kojem prebivaš i mjesto gdje slava tvoja stoluje.",Croatian
Ne pogubi mi dušu s grešnicima ni život moj s krvolocima;,Croatian
"na rukama je njihovim zločin, a desnica im puna mita.",Croatian
"A ja u nedužnosti svojoj hodim: izbavi me, milostiv mi budi.",Croatian
Noga mi stoji na pravu putu: u zborovima blagoslivljat ću Jahvu.,Croatian
Davidov.  Jahve mi je svjetlost i spasenje: koga da se bojim? Jahve je štit života moga: pred kime da strepim?,Croatian
"Kad navale na me zlotvori da mi tijelo žderu, protivnici moji i dušmani, oni posrću i padaju.",Croatian
"Nek' se vojska protiv mene utabori, srce se moje ne boji; nek' i rat plane protiv mene, i tada pun sam pouzdanja.",Croatian
"Za jedno molim Jahvu, samo to ja tražim: da živim u Domu Jahvinu sve dane života svoga, da uživam milinu Jahvinu i Dom njegov gledam.",Croatian
"U sjenici svojoj on me zaklanja u dan kobni; skriva me u skrovištu Šatora svoga, na hridinu on me uzdiže.",Croatian
"I sada izdižem glavu iznad dušmana oko sebe. U njegovu ću Šatoru prinositi žrtve radosne, Jahvi ću pjevat' i klicati.",Croatian
"Slušaj, o Jahve, glas moga vapaja, milostiv mi budi, usliši me!",Croatian
"Moje mi srce govori: ""Traži lice njegovo!"" Da, lice tvoje, o Jahve, ja tražim.",Croatian
"Ne skrivaj lica svoga od mene. Ne odbij u gnjevu slugu svoga! Ti, Pomoći moja, nemoj me odbaciti! I ne ostavi me, Bože, Spasitelju moj!",Croatian
"Ako me otac i mati ostave, Jahve će me primiti.",Croatian
"Nauči me, Jahve, putu svojemu, ravnom me stazom povedi poradi protivnika mojih.",Croatian
"Bijesu dušmana mojih ne predaj me, jer ustadoše na mene svjedoci lažni koji dašću nasiljem.",Croatian
Vjerujem da ću uživati dobra Jahvina u zemlji živih.,Croatian
"U Jahvu se uzdaj, ojunači se, čvrsto nek' bude srce tvoje: u Jahvu se uzdaj!",Croatian
"Davidov.  K tebi, o Jahve, vapijem, hridino moja, ne ogluši se na me: da neuslišan ne postanem kao oni koji u grob silaze.",Croatian
"Čuj moje zazivanje dok tebi vapijem, dok ruke uzdižem svetomu Hramu tvojem.",Croatian
"Ne uzmi me s bezbožnicima i s onima koji čine bezakonje, koji govore slatko s bližnjima a u srcu im je pakost.",Croatian
"Daj im po djelima njihovim i po zloći njihovih nedjela! Po djelu ruku njihovih plati im, uzvrati im po njihovoj zasluzi!",Croatian
Jer ne mare za čine Jahvine ni za djelo ruku njegovih: nek' ih obori i više ne podigne!,Croatian
"Blagoslovljen Jahve što usliša zazivanje moje! Jahve mi je zaklon, on štit je moj.",Croatian
U njega se srce moje pouzdalo i pomoć mi dođe; zato mi kliče srce i pjesmom njega slavim.,Croatian
"Jahve je jakost narodu svome, tvrđava spasa svom pomazaniku.",Croatian
"Spasi narod svoj i blagoslovi svoju baštinu, pasi ih i nosi ih dovijeka!",Croatian
"Psalam.  Davidov.  Prinesite Jahvi, o sinovi Božji, prinesite Jahvi slavu i moć!",Croatian
"Prinesite Jahvi slavu njegova imena, poklonite se Jahvi u svetištu njegovu!",Croatian
"Čuj! Jahve nad vodama, Jahve nad vodama silnim! (29:9) Čuj! Od straha se mladÄe košute, prerano se mladÄe košute šumske. [3b] Čuj! Bog veličanstveni zagrmje, [9a] a u Hramu njegovu svi kliknuše: Slava!",Croatian
"Čuj! Jahve u sili, Jahve u veličanstvu!",Croatian
"Čuj! Jahve lomi cedre, Jahve lomi cedre libanske,",Croatian
"i Liban skakuće poput teleta, a Sirion kao mlado bivolče!",Croatian
"Čuj! Jahve sipa munje, Jahve sipa munje ognjene!",Croatian
"Čuj! Jahve potresa pustinjom, Jahve potresa pustinjom kadeškom!",Croatian
"Čuj! Od straha se mladÄe košute, prerano se mladÄe košute šumske. [3b] Čuj! Bog veličanstveni zagrmje, [9a] a u Hramu njegovu svi kliknuše: Slava!",Croatian
"Jahve nad valima stoluje, stoluje Jahve - kralj dovijeka!",Croatian
"Jahve narodu svom daje jakost, Jahve narod svoj mirom blagoslivlje.",Croatian
"Psalam. Pjesma za posvećenje Doma. Davidov. (30:2) Veličam te, Jahve, jer si me izbavio i nisi dao da se raduju nada mnom dušmani.",Croatian
"(30:3) Jahve, Bože moj, zazvah te, i ti si me ozdravio;",Croatian
"(30:4) Jahve, izveo si mi dušu iz Podzemlja, na rubu groba ti si me oživio.",Croatian
"(30:5) Pjevajte Jahvi, vjernici njegovi, zahvaljujte svetom imenu njegovu!",Croatian
"(30:6) Jer samo za tren traje srdžba njegova, a čitav život dobrota njegova. Večer donese suze, a jutro klicanje.",Croatian
"(30:7) U svojoj sreći rekoh: ""Neću se pokolebati nikada!""",Croatian
"(30:8) Dobrotom si me, o Jahve, na goru nade postavio, ali čim lice sakriješ, sav se uplašim.",Croatian
"(30:9) Tada, Jahve, zavapih k tebi i zazvah milosrđe Boga svojega:",Croatian
"(30:10) ""Kakva je korist od krvi moje, kakva korist da u grob siđem? Zar će te prašina slaviti, zar će naviještati vjernost tvoju?""",Croatian
"(30:11) Slušaj, o Jahve, i smiluj se meni; Jahve, budi mi na pomoć!",Croatian
"(30:12) Okrenuo si moj plač u igranje, skinuo kostrijet s mene i opasao me radošću.",Croatian
"(30:13) Zato ti pjeva duša moja i neće zamuknuti: Jahve, Bože moj, dovijeka ću te hvaliti!",Croatian
"Zborovođi.  Psalam. Davidov. (31:2) Tebi se, Jahve, utječem, o, da se ne postidim nikada: u svojoj me pravdi izbavi!",Croatian
"(31:3) Prikloni k meni uho svoje, pohiti da me oslobodiš! Budi mi hrid zaštite, tvrđava spasenja.",Croatian
"(31:4) Jer ti si hrid moja, tvđava moja, radi svoga imena vodi me i ravnaj.",Croatian
"(31:5) Izvuci me iz mreže koju mi zapeše, jer ti si moje utočište.",Croatian
"(31:6) U tvoje ruke duh svoj predajem: otkupi me, Jahve, Bože vjerni.",Croatian
"(31:7) Ti mrziš one koji štuju ništavne kumire, a ja se u Jahvu uzdam.",Croatian
"(31:8) Radosno ću klicat' tvojoj milosti, jer si na moju bijedu pogledao, pomogao u tjeskobi duši mojoj.",Croatian
"(31:9) Nisi me predao u ruke dušmana, noge si mi na prostran put izveo.",Croatian
"(31:10) Smiluj mi se, Jahve, jer sam u tjeskobi, od jada slabi mi oko, duša i tijelo.",Croatian
"(31:11) Život mi se troši u gorčini, ljeta moja u jecanju. U muci mi se iscrpila snaga i kosti su moje klonule.",Croatian
"(31:12) Dušmanima svojim postao sam ruglo, susjedima podsmijeh, a znancima strašilo; koji me vide vani, bježe od mene.",Croatian
"(31:13) Nestalo me k'o mrtvaca iz sjećanja ljudi, postadoh k'o razbijena posuda.",Croatian
"(31:14) Čujem šaputanje mnogih, užas odasvud: sastaju se protiv mene i smišljaju kako da mi život oduzmu.",Croatian
"(31:15) A ja se, Jahve, u tebe uzdam; govorim: Ti si Bog moj!",Croatian
(31:16) U tvojoj je ruci sudbina moja: istrgni me iz ruke dušmana i onih koji me progone!,Croatian
"(31:17) Rasvijetli lice nad slugom svojim, po svojoj me dobroti spasi.",Croatian
"(31:18) Jahve, ne bilo me stid što tebe zazvah! Neka se postide zlotvori, nek' u Podzemlju zamuknu.",Croatian
"(31:19) Nek' zanijeme usne lažljive koje protiv pravednika govore drsko, oholo i prezirno.",Croatian
"(31:20) O, kako je velika, Jahve, tvoja dobrota, koju čuvaš za one koji te se boje, koju iskazuješ onima što se tebi utječu naočigled sinovima čovječjim.",Croatian
(31:21) Zaklanjaš ih štitom lica svoga od zavjera ljudskih; u šatoru svom ih skrivaš od jezika svadljivih.,Croatian
(31:22) Blagoslovljen Jahve jer me obasu čudesnom dobrotom u gradu tvrdom.,Croatian
"(31:23) U tjeskobi svojoj već mišljah: ""Odbačen sam od pogleda tvoga."" Ali ti si čuo glas mog zaziva dok sam tebi vapio.",Croatian
"(31:24) Ljubite Jahvu, svi sveti njegovi: čuva Jahve svoje vjernike, a po zasluzi vraća onima koji postupaju oholo.",Croatian
"(31:25) Budite hrabri i jaka srca, svi koji se u Jahvu uzdate!",Croatian
"Davidov.  Poučna pjesma. Blažen onaj kome je grijeh otpušten, kome je zločin pokriven!",Croatian
Blago čovjeku kome Jahve ne ubraja krivnju i u čijemu duhu nema prijevare!,Croatian
"Prešutjet' sam htio, al' kosti mi klonuše od neprestana jecanja.",Croatian
"Danju i noću ruka me tvoja tištala, snaga mi se trošila k'o za ljetnih žega.",Croatian
"Tad grijeh svoj tebi priznah i krivnju svoju više ne skrivah. Rekoh: ""Priznat ću Jahvi prijestup svoj"", i ti si mi krivnju grijeha oprostio.",Croatian
"Zato nek' ti se moli pobožnik svaki u času nevolje. Kad bujice silne navale, njega neće stići.",Croatian
"Utočište ti si moje, od tjeskobe ti ćeš me sačuvat', odjenut' me radošću spasenja.",Croatian
"Učit ću te, put ti kazat' kojim ti je ići, svjetovat ću te, oko će moje bdjeti nad tobom.",Croatian
"Ne budite kao konj ili mazga bez razuma: divljinu im krotiš vođicama i uzdom, inače im se ne primiči!",Croatian
"Bezbožnika taru mnoge nevolje, a tko se uzda u Jahvu, njega okružuje milost.",Croatian
"Radujte se Jahvi i kličite, pravedni, kličite svi koji ste srca čestita!",Croatian
"Pravednici, Jahvi kličite! Hvaliti ga pristoji se čestitima.",Croatian
"Slavite Jahvu na harfi, na liri od deset žica veličajte njega!",Croatian
Pjesmu novu zapjevajte njemu i glazbala skladna popratite poklicima.,Croatian
Jer prÓava je riječ Jahvina i vjernost su sva djela njegova.,Croatian
On ljubi pravdu i pravo: puna je zemlja dobrote Jahvine.,Croatian
Jahvinom su riječju nebesa sazdana i dahom usta njegovih sva vojska njihova.,Croatian
Vodu morsku on sabire kao u mješinu i bezdane stavlja u spremišta.,Croatian
"Zemlja sva neka pred Jahvom strepi, neka ga se boje svi stanovnici svijeta!",Croatian
"Jer on reče - i sve postade, naredi - i sve se stvori.",Croatian
"Jahve razbija nakane pucima, mrsi namjere narodima.",Croatian
Naum Jahvin dovijeka ostaje i misli srca njegova od koljena do koljena.,Croatian
"Blago narodu kojemu je Jahve Bog, Narodu koji on odabra sebi za baštinu!",Croatian
Gospodin motri s nebesa i gleda sve sinove čovječje.,Croatian
Iz svoga prebivališta motri sve stanovnike zemaljske:,Croatian
on je svima srca stvorio i pazi na sva djela njihova.,Croatian
"Ne spasava kralja vojska mnogobrojna, ne spasava velika sila junaka.",Croatian
"Isprazno se od konja nadati spasenju, jačina njegova ne izbavlja.",Croatian
"Oko je Jahvino nad onima koji ga se boje, nad onima koji se uzdaju u milost njegovu:",Croatian
"da im od smrti život spasi, da ih hrani u danima gladi.",Croatian
"Naša se duša Jahvi nada, on je pomoć i zaštita naša.",Croatian
"Srce nam se u njemu raduje, u njegovo sveto ime mi se uzdamo.",Croatian
"Neka dobrota tvoja, o Jahve, bude nad nama, kao što se mi u tebe uzdamo!",Croatian
"Davidov. Kada se David pravio ludim pred Abimelekom, a on (34:2) $ALEF Blagoslivljat ću Jahvu u svako doba, njegova će mi hvala biti svagda na ustima!",Croatian
(34:3) $BET Nek' se Jahvom duša moja hvali: nek' čuju ponizni i nek' se raduju!,Croatian
"(34:4) $GIMEL Veličajte sa mnom Jahvu, uzvisujmo ime njegovo zajedno!",Croatian
"(34:5) $DALETTražio sam Jahvu, i on me usliša, izbavi me od straha svakoga.",Croatian
"(34:6) $HE U njega gledajte i razveselite se, da se ne postide lica vaša.",Croatian
"(34:7) $ZAJIN Eto, jadnik vapi, a Jahve ga čuje, izbavlja ga iz svih tjeskoba.",Croatian
(34:8) $HET Anđeo Jahvin tabor podiže oko njegovih štovalaca da ih spasi.,Croatian
(34:9) $TET Kušajte i vidite kako dobar je Jahve: blago čovjeku koji se njemu utječe!,Croatian
"(34:10) $JOD Bojte se Jahve, vi sveti njegovi: ne trpe oskudice koji ga se boje.",Croatian
"(34:11) $KAF Osiromašiše mogućnici i gladuju, a koji traže Jahvu ne trpe oskudice.",Croatian
"(34:12) $LAMED Dođite, djeco, i poslušajte me, učit ću vas strahu Gospodnjem.",Croatian
"(34:13) $MEM O čovječe, ljubiš li život? Želiš li dane mnoge uživati dobra?",Croatian
(34:14) $NUN Jezik svoj oda zla suspreži i usne od riječi prijevarnih!,Croatian
"(34:15) $SAMEK Zla se kloni, a čini dobro, traži mir i za njim idi!",Croatian
"(34:16) $PE Oči Jahvine gledaju pravedne, uši mu slušaju vapaje njihove.",Croatian
(34:17) $AJIN Lice se Jahvino okreće protiv zločinaca da im spomen zatre na zemlji.,Croatian
"(34:18) $SADE Pravednici zazivaju, i Jahve ih čuje, izbavlja ih iz svih tjeskoba.",Croatian
"(34:19) $KOF Blizu je Jahve onima koji su skršena srca, a klonule duše spasava.",Croatian
"(34:20) $REŠ Mnoge nevolje ima pravednik, ali ga Jahve od svih izbavlja.",Croatian
(34:21) $ŠIN On čuva sve kosti njegove: ni jedna mu se neće slomiti.,Croatian
"(34:22) $TAU Opakost bezbošca ubija, platit će koji mrze pravednika.",Croatian
"(34:23) Jahve izbavlja duše slugu svojih, i neće platiti tko god se njemu utječe.",Croatian
"Davidov.  Optuži, Jahve, tužitelje moje i napadni one koji mene napadaju!",Croatian
"Stavi oklop, uzmi štit svoj i ustani meni u pomoć!",Croatian
"Zavitlaj kopljem i presretni progonitelje moje, reci mojoj duši: ""Ja sam tvoje spasenje.""",Croatian
"Nek' se smetu i postide koji život moj traže, nek' uzmaknu i nek' se posrame koji mi propast snuju!",Croatian
Nek' budu k'o pljeva na vjetru kad ih Anđeo Jahvin potjera!,Croatian
Mračni i skliski bili im putovi kad ih Anđeo Jahvin bude gonio!,Croatian
"Bez razloga napeše mi mrežu, bez razloga grob duši mojoj iskopaše.",Croatian
"Propast će ih stići iznenada, u mrežu koju napeše sami će se uhvatiti, past će u jamu što je iskopaše!",Croatian
"A moja će duše klicati u Jahvi, radovat će se u spasenju njegovu.",Croatian
"Sve će kosti moje govoriti: Tko je, Jahve, poput tebe koji ubogog spasavaš od silnika, jadnika i siromaha od pljačkaša?",Croatian
Ustadoše svjedoci opaki: pitaju me za ono što ne znam.,Croatian
"Vraćaju mi zlo za dobro, duša moja zapada u osamu.",Croatian
"U bolesti njihovoj nosio sam kostrijet, dušu svoju postom morio, i molitva mi se u krilo vraćala.",Croatian
"Kao za prijateljem, za bratom - obilažah tužan; od žalosti se pogurih kao onaj što za majkom žali.",Croatian
"A sada kad posrnuh ja, oni se raduju, skupiše se protiv mene da udare iznenada, i bez prestanka oni me razdiru.",Croatian
Ruglom na ruglo iskušavaju me i zubima škripaju na mene.,Croatian
"O Jahve, dokle ćeš gledati? Istrgni mi dušu nasrtajima njihovim, otmi lavovima jedino dobro moje!",Croatian
"Zahvalit ću ti u velikom zboru, slavit ću te među pukom brojnim.",Croatian
"Nek' se ne raduju nada mnom dušmani nepravedni, nek' ne namiguju očima oni koji me nizašto mrze!",Croatian
"Jer oni ne misle o miru, već spletke snuju protiv mirnih u zemlji.",Croatian
"Razvaljuju svoja usta na me i govore: ""Ha, ha, vidjesmo očima svojim!""",Croatian
"Ti sve vidiš, o Jahve! Nemoj šutjeti! Gospode, od mene se ne udaljuj!",Croatian
"Preni se, ustani da me obraniš, Bože moj, Gospode, vodi parnicu moju!",Croatian
"Po svojoj me pravdi sudi, Jahve, Bože moj, nek' se ne raduju nada mnom!",Croatian
"Nek' ne misle u srcu: ""Ispunila nam se želja!"" Nek' ne reknu: ""Progutali smo ga!""",Croatian
Nek' se postide i posrame svi zajedno koji se nesreći mojoj raduju! Nek' se odjenu stidom i sramotom oni koji se podižu na me!,Croatian
"Nek' radosno kliču kojima je pravo moje na srcu i nek' svagda govore: ""Velik je Jahve! Milo mu je spasenje sluge njegova!""",Croatian
A moj će jezik kazivati pravdu tvoju i hvalu tebi navijeke.,Croatian
"Zborovođi.  Od sluge Jahvina Davida. (36:2) Grešan je naum u srcu zlotvora, straha Božjega nema on pred očima.",Croatian
"(36:3) Sam sebi on laska suviše, grijeha svog ne vidi i ne mrzi.",Croatian
"(36:4) Riječi usta njegovih prijevara su i zlodjelo, za razumnost i dobro on više ne mari.",Croatian
"(36:5) Bezakonje smišlja na postelji svojoj, na opaku ostaje putu, od zla ne odustaje.",Croatian
"(36:6) Do neba je, Jahve, dobrota tvoja, do oblaka vjernost tvoja.",Croatian
"(36:7) Pravednost je tvoja k'o Božji vrhunci, a sudovi tvoji k'o duboko more: ljude i stoku ti, Jahve, spasavaš.",Croatian
"(36:8) Kako li je dragocjena, Bože, dobrota tvoja, pod sjenu krila tvojih ljudi se sklanjaju;",Croatian
"(36:9) site se pretilinom Doma tvojega, potocima svojih slasti ti ih napajaš.",Croatian
"(36:10) U tebi je izvor životni, tvojom svjetlošću mi svjetlost vidimo.",Croatian
(36:11) Zakrili dobrotom sve koji te štuju i pravednošću svojom sve koji su srca čestita.,Croatian
"(36:12) Neka me ne zgazi noga ohola, i ruka grešnika neka me ne goni.",Croatian
"(36:13) Gle, padoše koji čine bezakonje: oboreni su da više ne ustanu.",Croatian
"Davidov.  $ALEF Nemoj se žestiti na opake, zavidjet nemoj pakosnicima:",Croatian
"kao trava brzo se osuše, k'o mlada zelen brzo uvenu.",Croatian
"$BET U Jahvu se uzdaj i čini dobro, da smiješ stanovati u zemlji i živjeti u miru.",Croatian
Sva radost tvoja neka bude Jahve: on će ispuniti želje tvoga srca!,Croatian
"$GIMEL Prepusti Jahvi putove svoje, u njega se uzdaj i on će sve voditi.",Croatian
Pravda će tvoja zasjati k'o svjetlost i tvoje pravo k'o sunce podnevno.,Croatian
"$DALET Smiri se pred Jahvom i njemu se nadaj, ne žesti se na onog koji ima sreće, na čovjeka koji spletke kuje.",Croatian
"$HE Stišaj svoj gnjev i ostavi se srdžbe, ne žesti se da zlo ne učiniš.",Croatian
"Jer će biti satrti zlikovci, a koji se u Jahvu uzdaju, baštinit će zemlju.",Croatian
"$VAU Još malo i nestat će bezbožnika: mjesto ćeš njegovo tražiti, a njega više nema.",Croatian
"Zemlju će posjedovati krotki, obilje mira oni će uživat'.",Croatian
$ZAJIN Bezbožnik smišlja zlo pravedniku i zubima škrguće na njega.,Croatian
A Gospod se njemu smije jer vidi da dan njegov dolazi.,Croatian
"$HET Mač potežu bezbošci i zapinju lukove da obore jadnika i siromaha, da pokolju one koji hode pravim putem.",Croatian
"Mačem će vlastito srce probiti, slomit će se njihovi lukovi.",Croatian
$TET Bolje je i malo u pravednika no golemo blago u zlotvora:,Croatian
"jer će se ruke zlotvora slomiti, a Jahve je oslon pravedniku.",Croatian
"$JOD Jahve se brine za život čestitih, dovijeka će trajati baština njihova.",Croatian
"Neće se postidjeti u vrijeme nevolje, bit će siti u danima gladi.",Croatian
"$KAF A bezbožnici će propasti, dušmani Jahvini povenut će k'o ures livada, poput dima se rasplinuti.",Croatian
"$LAMED Bezbožnik zaima, ali ne vraća, pravednik se sažaljeva i daje.",Croatian
"Oni koje Jahve blagoslovi baštinit će zemlju, a koje prokune bit će zatrti.",Croatian
$MEM Jahve vodi i učvršćuje korake čovjeku i mio mu je put njegov.,Croatian
"Ako i posrne, ne pada jer ga Jahve drži za ruku.",Croatian
"$NUN Mlad bijah i ostarjeh, al' ne vidjeh pravednika napuštena ili da mu djeca kruha prose.",Croatian
"Uvijek je milosrdan i u zajam daje, na njegovu je potomstvu blagoslov.",Croatian
"$SAMEK Zla se kloni i čini dobro, i ostat ćeš dovijeka.",Croatian
"Jer Jahve ljubi pravdu i pobožnika svojih ne ostavlja. $AJIN Zauvijek će biti zatrti zlikovci, istrijebit će se potomstvo bezbožnika.",Croatian
Zemlju će posjedovati pravednici i živjet će na njoj dovijeka.,Croatian
"$PE Pravednikova usta mudrost kazuju, a jezik njegov govori pravo.",Croatian
"Zakon mu je Božji u srcu, ne kolebaju se koraci njegovi.",Croatian
$SADE Bezbožnik vreba pravednoga i smišlja da ga usmrti.,Croatian
Jahve ga neće ostaviti u njegovoj vlasti i neće dopustiti da ga na sudu osude.,Croatian
$KOF U Jahvu se uzdaj i drži se puta njegova: on će te uzvisit' i baštinit ćeš zemlju; radostan ćeš gledati propast bezbožnih.,Croatian
$REŠ Vidjeh obijesna zlotvora gdje se k'o cedar krošnjat širi.,Croatian
"Prođoh, i gle - nema ga više; potražih ga i ne nađoh.",Croatian
$ŠIN Promatraj čestita i gledaj neporočna: mirotvorac ima potomstvo.,Croatian
"A grešnici bit će svi iskorijenjeni, istrijebit će se zlikovačko sjeme.",Croatian
"$TAU Od Jahve dolazi spas pravednicima, on im je zaklon u vrijeme nevolje.",Croatian
"Jahve im pomaže, on ih izbavlja: on će ih izbaviti od zlotvora i spasiti, jer u njemu traže okrilje.",Croatian
"Psalam. Davidov. Za spomen. (38:2) Jahve, u srdžbi svojoj nemoj ne karati, i nemoj me kazniti u svojemu gnjevu.",Croatian
"(38:3) Strijele se tvoje u me zabodoše, ruka me tvoja teško pritisnu:",Croatian
"(38:4) na tijelu mi ništa zdravo nema zbog gnjeva tvog, od grijeha mojih mira mi nema kostima.",Croatian
"(38:5) Zloće moje glavu su mi nadišle, kao preteško breme tište me.",Croatian
(38:6) Rane moje zaudaraju i gnjiju zbog bezumnosti moje.,Croatian
"(38:7) Pogurih se sav i zgrčih, povazdan lutam žalostan.",Croatian
"(38:8) Moji bokovi puni su ognjice, na tijelu mi ništa zdravo nema.",Croatian
"(38:9) Iscrpljen sam i satrven posve, stenjem od jecanja srca svojega.",Croatian
"(38:10) O Gospode, sve su mi želje pred tobom, i vapaji moji nisu ti skriveni.",Croatian
"(38:11) Srce mi udara silno, snaga me ostavlja i svjetlost vida očinjeg gasi se.",Croatian
"(38:12) Prijatelji i drugovi od rana mojih uzmakoše, i moji najbliži stoje daleko.",Croatian
"(38:13) Namještaju mi zamke oni koji mi život vrebaju, koji mi žele nesreću, propašću mi prijete i uvijek smišljaju prijevare.",Croatian
"(38:14) A ja sam kao gluh i ništa ne čujem i, kao nijem, usta ne otvaram.",Croatian
(38:15) Postadoh k'o čovjek koji ne čuje i koji u ustima nema odgovora.,Croatian
"(38:16) Jer u tebe se, o Jahve, uzdam, ti ćeš me uslišati, Jahve, Bože moj!",Croatian
"(38:17) Rekoh: ""Nek' se ne raduju nada mnom; kad mi noga posrne, nek' se ne uzdižu nada mnom!""",Croatian
"(38:18) Jer umalo ne propadoh, i moja je bol svagda preda mnom.",Croatian
(38:19) Bezakonje svoje ja priznajem i pun sam žalosti zbog grijeha svojega.,Croatian
"(38:20) A koji su bez razloga protiv mene, moćni su, i mnogi su koji me mrze nepravedno.",Croatian
"(38:21) Za dobro zlom mi uzvraćaju, protive mi se što tražim dobro.",Croatian
"(38:22) O Jahve, ne ostavljaj me! Bože moj, ne udaljuj se od mene!",Croatian
"(38:23) Požuri se meni u pomoć, Gospode, spase moj!",Croatian
"Zborovođi. Jedutunu. Psalam. Davidov. (39:2) Odlučio sam: ""Čuvat ću put svoj da ne zgriješim jezikom; usta ću svoja zauzdati dokle god preda mnom bude bezbožnik.""",Croatian
"(39:3) Zamukoh, zanijemjeh, glasa ne puštah, ali uzalud - bol mi postade gorča.",Croatian
"(39:4) U meni srce je gorjelo, na samu pomisao buknuo bi oganj; tad progovorih svojim jezikom:",Croatian
"(39:5) ""Objavi mi, Jahve, moj svršetak i kolika je mjera mojih dana, da znam kako sam ništavan.",Croatian
"(39:6) Evo, pedljem si mi dane izmjerio, život moj je kao ništa pred tobom: tek dašak je svaki čovjek.",Croatian
"(39:7) Poput sjene čovjek prolazi tek dašak je sve bogatstvo njegovo: zgrće, a ne zna tko će ga pokupiti.""",Croatian
"(39:8) A sada, čemu da se nadam, Gospode? Sva je nada moja u tebi!",Croatian
"(39:9) Izbavi me svih mojih bezakonja, ne daj da ruglo budem luđaku!",Croatian
"(39:10) Šutim i usta ne otvaram, jer tako si ti učinio.",Croatian
"(39:11) Bič svoj otkloni od mene, jer izdišem pod težinom ruke tvoje.",Croatian
(39:12) Ti kaznama popravljaš čovjeka i sve mu najdraže kao moljac rastačeš: tek dašak je svaki čovjek.,Croatian
"(39:13) Čuj, o Jahve, molitvu moju, vapaje mi poslušaj, na suze se moje ne ogluši! Jer u tebe ja sam došljak, pridošlica kao svi oci moji.",Croatian
"(39:14) Odvrati pogled od mene, da odahnem prije nego odem i više ne budem!",Croatian
"Zborovođi.  Psalam. Davidov. (40:2) Uzdah se u Jahvu uzdanjem silnim, i on se k meni prignu i usliša vapaj moj.",Croatian
"(40:3) Izvuče me iz jame propasti, iz blata kalnoga; noge mi stavi na hridinu, korake moje ukrijepi.",Croatian
"(40:4) U usta mi stavi pjesmu novu, slavopoj Bogu našemu. Vidjet će mnogi i strah će ih obuzeti: uzdanje će svoje staviti u Jahvu.",Croatian
"(40:5) Blago čovjeku koji se u Jahvu uzda, koji ne ide za štovateljima lažnih bogova, za onima koji se predaju prijevari.",Croatian
"(40:6) Čudesa mnoga tvoriš, o Jahve, Bože moj, i namisli čudesne - ravna ti nema! Kazivat' ih i objavljivati želim, al' odveć ih je da bi se nabrojit' mogli.",Croatian
"(40:7) Nisu ti mile ni žrtve ni prinosi, nego si mi uši otvorio: paljenice ni okajnice ne tražiš.",Croatian
"(40:8) Tada rekoh: ""Evo dolazim! U svitku knjige piše za mene:",Croatian
"(40:9) Milje mi je, Bože moj, vršit volju tvoju, Zakon tvoj duboko u srcu ja nosim.""",Croatian
"(40:10) Tvoju ću pravdu naviještat' u velikom zboru, i usta svojih zatvoriti neću, o Jahve, sve ti je znano.",Croatian
"(40:11) Tvoju pravdu neću kriti u srcu, kazivat ću vjernost tvoju i tvoj spas. Tajit neću dobrote tvoje, ni tvoje vjernosti velikoj skupštini.",Croatian
"(40:12) A ti, o Jahve, milosrđa mi svog ne krati, dobrota tvoja i vjernost neka me svagda čuvaju.",Croatian
"(40:13) Jer me okružiše nesreće nebrojene, krivice me moje sustigoše da gledat' ne mogu: više ih je no vlasi na glavi, i srce mi je stoga klonulo.",Croatian
"(40:14) Bilo ti milo, o Jahve, da me izbaviš; Gospodine, u pomoć mi pohitaj!",Croatian
(40:15) Neka se postide i smetu svi koji mi o glavi rade. Nek' uzmaknu i neka se posrame koji se nesreći mojoj raduju!,Croatian
(40:16) Neka se skamene u sramoti svojoj koji zlurado na me grohoću!,Croatian
"(40:17) Neka kliču i nek' se vesele u tebi svi koji te traže! Neka govore svagda: ""Velik je Jahve!"" svi koji spasenje tvoje ljube.",Croatian
"(40:18) Bijedan sam ja i nevoljan, al' Jahve se brine za me. Ti si pomoć moja i moj spasitelj; o Bože moj, ne kasni!",Croatian
Zborovođi.  Psalam. Davidov. (41:2) Blago onome koji misli na uboga i slaba: u dan nevolje Jahve će ga spasiti!,Croatian
"(41:3) Jahve će ga štititi i živa sačuvati, sreću mu dati na zemlji i neće ga predati na volju dušmanima.",Croatian
"(41:4) Jahve će ga ukrijepiti na postelji boli, bolest mu okrenuti u snagu.",Croatian
"(41:5) Zavapih: ""Jahve, smiluj mi se, iscijeli mi dušu jer tebi sagriješih!""",Croatian
"(41:6) Neprijatelji zlo govore o meni: ""Kad će umrijeti i kad će mu nestati imena?""",Croatian
"(41:7) I dođe li tko da me posjeti, himbeno govori, u srcu pakosti skuplja i vani opada.",Croatian
(41:8) Mrzitelji moji svi složno šapuću o meni; zlo mi dosuđuju:,Croatian
"(41:9) ""Pogubna se pošast na nj oborila."" Ili: ""Tko jednom leže, više ne ustaje.""",Croatian
"(41:10) Pa i prijatelj moj u koga se uzdah, koji blagovaše kruh moj, petu na me podiže.",Croatian
"(41:11) A ti, Jahve, smiluj se meni i podigni me da im mogu uzvratiti.",Croatian
(41:12) Po tome ću znati da sam mio tebi: što se dušmanin moj neće veseliti nada mnom.,Croatian
(41:13) A mene ćeš zdrava uzdržati i pred svoje me lice staviti dovijeka.,Croatian
"(41:14) Blagoslovljen Jahve, Bog Izraelov, od vijeka do vijeka! Tako neka bude! Amen!",Croatian
"Zborovođi.  Poučna pjesma. Sinova Korahovih. (42:2) Kao što košuta žudi za izvor-vodom, tako duša moja čezne, Bože, za tobom.",Croatian
"(42:3) Žedna mi je duša Boga, Boga živoga: o, kada ću doći i lice Božje gledati?",Croatian
"(42:4) Suze su kruh moj danju i noću, dok me svednevice pitaju: ""Gdje ti je Bog tvoj?""",Croatian
(42:5) Duša moja gine kada se spomenem kako koračah u mnoštvu predvodeć' ih k Domu Božjem uz radosno klicanje i hvalopojke u povorci svečanoj.,Croatian
"(42:6) Što si mi, dušo, klonula i što jecaš u meni? U Boga se uzdaj, jer opet ću ga slaviti, spasenje svoje, Boga svog!",Croatian
"(42:7) Tuguje duša u meni, stoga se tebe spominjem iz zemlje Jordana i Hermona, s brda Misara.",Croatian
(42:8) Bezdan doziva bezdan bukom slapova tvojih: sve vode tvoje i vali preko mene prijeđoše.,Croatian
"(42:9) Nek' mi danju Jahve naklonost udijeli, a noću pjesmom ću hvalit' Boga života svog.",Croatian
"(42:10) Reći ću Bogu: ""Hridino moja, zašto me zaboravljaš? Zašto obilazim žalostan, pritisnut dušmanima?""",Croatian
"(42:11) Kosti mi se lome od poruge neprijatelja dok me svednevice pitaju: ""Gdje ti je Bog tvoj?""",Croatian
"(42:12) Što si mi, dušo, klonula i što jecaš u meni? U Boga se uzdaj, jer opet ću ga slaviti, spasenje svoje, Boga svog!",Croatian
"Dosudi mi pravo, Bože, i povedi parbu moju protiv čeljadi bezbožne, izbavi me od čovjeka zlobna i opaka!",Croatian
"Jer ti si, Bože, zaklon moj: zašto me odbacuješ? Zašto obilazim žalostan, pritisnut dušmanima?",Croatian
"Pošlji svjetlost svoju i vjernost: nek' me vode, nek' me dovedu na tvoju svetu goru, u šatore tvoje!",Croatian
"I pristupit ću Božjem žrtveniku, Bogu, radosti svojoj. Harfom ću slaviti tebe, Bože, o Bože moj!",Croatian
"Što si mi, dušo, klonula i što jecaš u meni? U Boga se uzdaj, jer opet ću ga slaviti, spasenje svoje, Boga svog!",Croatian
"Zborovođi.  Sinova Korahovih. Poučna pjesma. (44:2) Bože, ušima svojim slušasmo, očevi nam pripovijedahu naši, o djelu koje si izveo u danima njihovim - u danima davnim.",Croatian
"(44:3) Rukom si svojom izagnao pogane, a njih posadio, iskorijenio narode, a njih raširio.",Croatian
"(44:4) Mačem svojim oni zemlju ne zauzeše niti im mišica njihova donese pobjedu, već desnica tvoja i tvoja mišica i lice tvoje milosno jer si ih ljubio.",Croatian
"(44:5) Ti, o moj Kralju i Bože moj, ti si dao pobjede Jakovu.",Croatian
"(44:6) Po tebi dušmane svoje odbismo, u tvome imenu zgazismo one koji se na nas digoše.",Croatian
"(44:7) U svoj se luk nisam pouzdavao, nit' me mač moj spasavao.",Croatian
"(44:8) Nego ti, ti si nas spasio od dušmana, ti si postidio one koji nas mrze.",Croatian
(44:9) Dičili smo se Bogom u svako doba i tvoje ime slavili svagda.,Croatian
"(44:10) A sad si nas odbacio i posramio nas i više ne izlaziš, Bože, sa četama našim.",Croatian
"(44:11) Pustio si da pred dušmanima uzmaknemo, i opljačkaše nas mrzitelji naši.",Croatian
(44:12) Dao si nas k'o ovce na klanje i rasuo nas među neznabošce.,Croatian
(44:13) U bescjenje si puk svoj prodao i obogatio se nisi prodajom.,Croatian
"(44:14) Učinio si nas ruglom susjedima našim, na podsmijeh i igračku onima oko nas.",Croatian
"(44:15) Na porugu smo neznabošcima, narodi kimaju glavom nad nama.",Croatian
(44:16) Svagda mi je sramota moja pred očima i stid mi lice pokriva,Croatian
"(44:17) zbog pogrdne graje podrugljivaca, zbog osvetljiva dušmanina.",Croatian
"(44:18) Sve nas to snađe iako te nismo zaboravili niti povrijedili Saveza tvoga,",Croatian
"(44:19) niti nam se srce odmetnulo od tebe, niti nam je noga s tvoje skrenula staze,",Croatian
(44:20) kad si nas smrvio u boravištu šakalskom i smrtnim nas zavio mrakom.,Croatian
"(44:21) Da smo i zaboravili ime Boga našega, da smo ruke k tuđem bogu podigli:",Croatian
(44:22) zar Bog toga ne bi saznao? TÓa on poznaje tajne srdaca!,Croatian
"(44:23) Ali zbog tebe ubijaju nas dan za danom, i mi smo im k'o ovce za klanje.",Croatian
"(44:24) Preni se! Što spavaš, Gospode? Probudi se! Ne odbacuj nas dovijeka!",Croatian
"(44:25) Zašto lice svoje sakrivaš, zaboravljaš bijedu i nevolju našu?",Croatian
"(44:26) Jer duša nam se u prah raspala, trbuh nam se uza zemlju prilijepio.",Croatian
"(44:27) Ustani, u pomoć nam priteci, izbavi nas radi ljubavi svoje!",Croatian
"Zborovođi. Po napjevu ""Ljiljani"". Sinova Korahovih. Poučna pjesma. Svadbena pjesma. (45:2) Iz srca mi naviru riječi divne: pjesmu svoju ja kralju pjevam, jezik mi je k'o pisaljka hitra pisara.",Croatian
"(45:3) Lijep si, najljepši od ljudskih sinova, po usnama ti se milina prosula, stoga te Bog blagoslovio dovijeka.",Croatian
"(45:4) Pripaši mač uz bedra, junače, ogrni se sjajem i veličanstvom!",Croatian
"(45:5) Zajaši i kreni za istinu, za vjernost i pravdu, zapni luk i desnicu svoju proslavi!",Croatian
"(45:6) Oštre su strelice tvoje, narodi padaju pred tobom i kraljeve dušmane ostavlja hrabrost.",Croatian
"(45:7) Prijestolje je tvoje, Bože, u vijeke vjekova, i pravedno žezlo - žezlo je tvog kraljevstva!",Croatian
"(45:8) Ti ljubiš pravednost, a mrziš bezakonje, stoga Jahve, Bog tvoj, tebe pomaza uljem radosti kao nikog od tvojih drugova.",Croatian
"(45:9) Smirnom, alojem i kasijom mirišu ti haljine, iz dvorova bjelokosnih harfe te vesele.",Croatian
"(45:10) Kraljevske ti kćeri idu u susret, zdesna ti je kraljica u zlatu ofirskom.",Croatian
"(45:11) ""Slušaj, kćeri, pogledaj, prisluhni: zaboravi svoj narod i dom oca svog!",Croatian
"(45:12) Zaželi li kralj ljepotu tvoju, smjerno se pokloni njemu jer je on gospodar tvoj.",Croatian
"(45:13) Narod tirski dolazi s darovima, naklonost tvoju traže prvaci naroda.""",Croatian
(45:14) Sva lijepa korača kći kraljeva u haljinama zlatom vezenim.,Croatian
"(45:15) U haljini od veza šarena kralju je dovode, pratnja su joj djevice, druge njezine.",Croatian
(45:16) S veseljem ih vode i s klicanjem u kraljeve dvore ulaze.,Croatian
"(45:17) Oce tvoje naslijedit će tvoji sinovi, postavit ćeš ih knezovima na svoj zemlji.",Croatian
"(45:18) Iz koljena u koljeno naviještat će ime tvoje, hvalit će te narodi u vijeke vjekova.",Croatian
"Zborovođi. Sinova Korahovih. Po napjevu ""Djevice"". Pjesma. (46:2) Bog nam je zaklon i utvrda, pomoćnik spreman u nevolji.",Croatian
"(46:3) Stoga, ne bojmo se kad se ljulja zemlja, kad se bregovi ruše u more.",Croatian
"(46:4) Nek' buče i bjesne valovi morski, nek' bregovi dršću od žestine njihove: s nama je Jahve nad Vojskama, naša je utvrda Bog Jakovljev!",Croatian
"(46:5) Rijeka i rukavci njezini vesele Grad Božji, presveti šator Višnjega.",Croatian
"(46:6) Bog je sred njega, poljuljat se neće, od rane zore Bog mu pomaže.",Croatian
"(46:7) Ma bješnjeli puci, rušila se carstva, kad glas njegov zagrmi, zemlja se rastopi:",Croatian
"(46:8) s nama je Jahve nad Vojskama, naša je utvrda Bog Jakovljev!",Croatian
"(46:9) Dođite, gledajte djela Jahvina, strahote koje on na zemlji učini.",Croatian
"(46:10) Do nakraj zemlje on ratove prekida, lukove krši i lomi koplja, štitove ognjem sažiže.",Croatian
"(46:11) Prestanite i znajte da sam ja Bog, uzvišen nad pucima, nad svom zemljom uzvišen!",Croatian
"(46:12) S nama je Jahve nad Vojskama, naša je utvrda Bog Jakovljev!",Croatian
"Zborovođi.  Sinova Korahovih. Psalam. (47:2) Narodi svi, plješćite rukama, kličite Bogu glasom radosnim.",Croatian
"(47:3) Jer Jahve je to - svevišnji, strašan, kralj velik nad zemljom svom.",Croatian
"(47:4) Narode je nama podložio, pogane stavio pod noge naše,",Croatian
"(47:5) baštinu nam odabrao - ponos Jakova, svoga ljubimca.",Croatian
"(47:6) Uzlazi Bog uz klicanje, Jahve uza zvuke trublje.",Croatian
"(47:7) Pjevajte Bogu, pjevajte, pjevajte kralju našemu, pjevajte!",Croatian
"(47:8) Jer on je kralj nad zemljom svom, pjevajte Bogu, pjevači vrsni!",Croatian
"(47:9) Bog kraljuje nad narodima, stoluje Bog na svetom prijestolju.",Croatian
"(47:10) Prvaci se pribiru poganski k narodu Boga Abrahamova. Božji su svi vlastodršci zemlje, nad svima on je uzvišen.",Croatian
"Pjesma. Psalam. Sinova Korahovih. (48:2) Velik je Jahve, hvale predostojan u gradu Boga našega.",Croatian
"(48:3) Sveto brdo njegovo, brijeg veličanstven, radost je zemlji svoj. Gora Sion, na krajnjem sjeveru, grad je Kralja velikog.",Croatian
(48:4) Bog u kulama njegovim jakom se pokaza utvrdom.,Croatian
"(48:5) Jer gle, složiše se kraljevi, navališe zajedno.",Croatian
"(48:6) Čim vidješe, zapanjiše se i zbunjeni u bijeg nagnuše.",Croatian
"(48:7) Ondje ih trepet obuze kao muka porodilje,",Croatian
(48:8) kao kad vjetar istočni razbija brodove taršiške.,Croatian
"(48:9) Što smo čuli, sada vidimo: grad Jahve nad Vojskama, grad Boga našega - Bog ga utvrdi dovijeka.",Croatian
"(48:10) Spominjemo se, Bože, tvoje dobrote usred Hrama tvojega.",Croatian
"(48:11) Kao ime tvoje, Bože, tako i slava tvoja do nakraj zemlje doseže. Puna je pravde desnica tvoja; neka se raduje brdo sionsko!",Croatian
(48:12) Neka kliču gradovi Judini zbog tvojih sudova!,Croatian
"(48:13) Obiđite Sion i prođite njime, prebrojite kule njegove!",Croatian
"(48:14) Pogledajte dobro bedeme njegove, promotrite mu potanko dvorove: da biste kazivali budućem koljenu:",Croatian
"(48:15) ""Takav je Bog, Bog naš zasvagda i dovijeka! On neka nas vodi!""",Croatian
"Zborovođi.  Sinova Korahovih. Psalam. (49:2) Poslušajte ovo, svi narodi, čujte, svi stanovnici zemlje,",Croatian
"(49:3) vi, djeco puka, i vi, odličnici, bogati i siromašni zajedno!",Croatian
"(49:4) Moja će usta zboriti mudrost, i moje srce misli razumne.",Croatian
"(49:5) K poučnoj izreci priklonit ću uho, uz harfu ću izložit' svoju zagonetku.",Croatian
(49:6) Što da se bojim u danima nesreće kad me opkoli zloba izdajica,Croatian
(49:7) koji se u blago svoje uzdaju i silnim se hvale bogatstvom?,Croatian
(49:8) TÓa nitko sebe ne može otkupit' ni za se dati Bogu otkupninu:,Croatian
"(49:9) životu je cijena previsoka, i nikada je neće platiti",Croatian
(49:10) tko želi živjeti dovijeka i ne vidjeti jamu grobnu.,Croatian
"(49:11) Jer, i mudri umiru, pogiba i luđak i bezumnik: bogatstvo svoje ostavlja drugima.",Croatian
"(49:12) Grobovi im kuće zasvagda, stanovi njihovi od koljena do koljena, sve ako se zemlje nazivale imenima njihovim.",Croatian
(49:13) Čovjek koji nerazumno živi sličan je stoci koja ugiba.,Croatian
"(49:14) Takav je put onih koji se ludo uzdaju, to je konac onih koji uživaju u sreći:",Croatian
"(49:15) Poput stada redaju se u Podzemlju, smrt im je pastir, a dobri njima vladaju. Njihova će lika brzo nestati, Podzemlje će im biti postojbina.",Croatian
(49:16) A moju će dušu Bog ugrabiti Podzemlju iz pandža i milostivo me primiti.,Croatian
(49:17) Ne boj se ako se tko obogati i ako se poveća blago doma njegova:,Croatian
"(49:18) kad umre, ništa neće ponijeti sa sobom, i blago njegovo neće s njime sići.",Croatian
"(49:19) Ako se u životu držao sretnim - ""Govorit će se da ti je dobro bilo!"" -",Croatian
"(49:20) i on će doći u skup otaca svojih, gdje svjetlosti više vidjeti neće.",Croatian
(49:21) Čovjek koji nerazumno živi sličan je stoci koja ugiba.,Croatian
"Psalam.  Asafov.  Bog nad bogovima, Jahve, govori i zove zemlju od izlaza sunčeva do zalaza.",Croatian
Sa Siona predivnog Bog zablista:,Croatian
"Bog naš dolazi i ne šuti. Pred njim ide oganj što proždire, oko njega silna bjesni oluja.",Croatian
On zove nebesa odozgo i zemlju da sudi narodu svojemu:,Croatian
"""Saberite mi sve pobožnike koji žrtvom Savez sa mnom sklopiše!""",Croatian
Nebesa objavljuju pravednost njegovu: on je Bog sudac!,Croatian
"""Slušaj, narode moj, ja ću govoriti, o Izraele, svjedočit ću protiv tebe: ja, Bog - Bog tvoj!",Croatian
Ne korim te zbog žrtava tvojih - paljenice su tvoje svagda preda mnom.,Croatian
"Neću od doma tvog' uzet junca, ni jaraca iz tvojih torova:",Croatian
"tÓa moje su sve životinje šumske, tisuće zvjeradi u gorama mojim.",Croatian
"Znam sve ptice nebeske, moje je sve što se miče u poljima.",Croatian
"Kad bih ogladnio, ne bih ti rekao, jer moja je zemlja i sve što je ispunja.",Croatian
Zar da ja jedem meso bikova ili da pijem krv jaraca?,Croatian
"Prinesi Bogu žrtvu zahvalnu, ispuni Višnjemu zavjete svoje!",Croatian
"I zazovi me u dan tjeskobe: oslobodit ću te, a ti ćeš me slaviti.""",Croatian
"A grešniku Bog progovara: ""Što tumačiš naredbe moje, što mećeš u usta Savez moj?",Croatian
"Ti, komu stega ne prija, te riječi moje iza leđa bacaš?",Croatian
"Kad tata vidiš, s njime se bratimiš i družiš se s preljubnicima.",Croatian
"Svoja si usta predao pakosti, a jezik ti plete prijevare.",Croatian
U društvu na brata govoriš i kaljaš sina matere svoje.,Croatian
"Sve si to činio, a ja da šutim? Zar misliš da sam ja tebi sličan? Pokarat ću te i stavit ću ti sve to pred oči.""",Croatian
"Shvatite ovo svi vi koji Boga zaboraviste, da vas ne pograbim i nitko vas spasiti neće.",Croatian
Pravo me štuje onaj koji prinosi žrtvu zahvalnu: i onomu koji hodi stazama pravim - njemu ću pokazati spasenje svoje.,Croatian
"Zborovođi. Psalam. Davidov. Kad je k Davidu došao prorok Natan poslije njegova grijeha (51:2) Smiluj mi se, Bože, po milosrđu svome, po velikom smilovanju izbriši moje bezakonje!",Croatian
"(51:3) Operi me svega od moje krivice, od grijeha me mojeg očisti!",Croatian
"(51:4) Bezakonje svoje priznajem, grijeh je moj svagda preda mnom.",Croatian
"(51:5) Tebi, samom tebi ja sam zgriješio i učinio što je zlo pred tobom: pravedan ćeš biti kad progovoriš, bez prijekora kada presudiš.",Croatian
"(51:6) Evo, grešan sam već rođen, u grijehu me zače majka moja.",Croatian
"(51:7) Evo, ti ljubiš srce iskreno, u dubini duše učiš me mudrosti.",Croatian
"(51:8) Poškropi me izopom da se očistim, operi me, i bit ću bjelji od snijega!",Croatian
"(51:9) Objavi mi radost i veselje, nek' se obraduju kosti satrvene!",Croatian
"(51:10) Odvrati lice od grijeha mojih, izbriši svu moju krivicu!",Croatian
"(51:11) Čisto srce stvori mi, Bože, i duh postojan obnovi u meni!",Croatian
(51:12) Ne odbaci me od lica svojega i svoga svetog duha ne uzmi od mene!,Croatian
(51:13) Vrati mi radost svoga spasenja i učvrsti me duhom spremnim!,Croatian
"(51:14) Učit ću bezakonike tvojim stazama, i grešnici tebi će se obraćati.",Croatian
"(51:15) Oslobodi me od krvi prolivene, Bože, Bože spasitelju moj! Nek' mi jezik kliče pravednosti tvojoj!",Croatian
"(51:16) Otvori, Gospodine, usne moje, i usta će moja naviještati hvalu tvoju.",Croatian
"(51:17) Žrtve ti se ne mile, kad bih dao paljenicu, ti je ne bi primio.",Croatian
"(51:18) Žrtva Bogu duh je raskajan, srce raskajano, ponizno, Bože, nećeš prezreti.",Croatian
(51:19) U svojoj dobroti milostiv budi Sionu i opet sagradi jeruzalemske zidine!,Croatian
(51:20) Tada će ti biti mile žrtve pravedne i tad će se prinosit' teoci na žrtveniku tvojemu.,Croatian
"Zborovođi.  Poučna pjesma. Davidova. Kad je Edomac Doeg Šaulu javio: ""David je ušao u kuću Abimelekovu. (52:2) Što se to hvališ pakošću, silniče nesmiljeni?",Croatian
"(52:3) Neprestano snuješ o propasti, jezik ti je britva nabrušena, spletkaru!",Croatian
"(52:4) Zlo voliš više nego dobro, i laž više nego pravednost!",Croatian
"(52:5) Mili su ti pogubni govori, lažljivi jeziče!",Croatian
"(52:6) Bog će te zato satrti, zauvijek te ukloniti; iščupat će te iz tvog šatora, iskorijeniti iz zemlje živih.",Croatian
(52:7) Pravednici će gledati s užasom i njemu se smijati:,Croatian
"(52:8) ""Gle čovjeka koji ne uze Boga za svoju zaštitu, već se uzdao u veliko bogatstvo i osilio u svojim zločinima!""",Croatian
"(52:9) A ja, k'o zelena maslina u Domu Božjem, uzdam se u Božju dobrotu dovijeka.",Croatian
"(52:10) Hvalit ću te svagda što si to učinio i slavit ću tvoje ime, jer je dobrostivo, pred licem tvojih pobožnika.",Croatian
"Zborovođi. Prema napjevu ""Bolest"". Poučna pjesma. Davidova. (53:2) Bezumnik reče u srcu: ""Nema Boga!"" Pokvareni rade gadosti; nitko da čini dobro.",Croatian
(53:3) Bog s nebesa gleda na sinove ljudske da vidi ima li tko razuman Boga da traži.,Croatian
"(53:4) No svi skrenuše zajedno, svi se pokvariše: nitko da čini dobro - nikoga nema.",Croatian
"(53:5) Neće li se urazumiti svi što čine bezakonje, koji proždiru narod moj kao da jedu kruh? Boga oni ne zazivlju:",Croatian
"(53:6) od straha će drhtat' gdje straha i nema jer Bog će rasuti kosti onih koji tebe opsjedaju, bit će posramljeni jer će ih Bog odbaciti.",Croatian
"(53:7) O, neka dođe sa Siona spas Izraelu! Kad Bog promijeni udes naroda svoga, klicat će Jakov, radovat' se Izrael.",Croatian
"Zborovođi. Uza žičana glazbala. Poučna pjesma. Davidova. Kad su Zifijci došli k Šaulu govoreći: ""David se kod nas (54:2) Spasi me, Bože, svojim imenom i jakošću svojom izbori mi pravdu!",Croatian
"(54:3) Poslušaj, Bože, moju molitvu i usliši riječi usta mojih!",Croatian
(54:4) Oholice ustadoše na me i moj život traže silnici: na Boga se ne osvrću.,Croatian
"(54:5) Evo, Bog mi pomaže, Gospodin krijepi život moj.",Croatian
"(54:6) Okreni nesreću na dušmane moje, zatri ih u vjernosti svojoj.",Croatian
"(54:7) Od srca rado ću ti žrtvovati, slavit ću ti ime, Jahve, jer je dobrostivo,",Croatian
"(54:8) jer ti me izbavi iz svake nevolje, i oko moje vidje postiđene moje dušmane.",Croatian
"Zborovođi. Uza žičana glazbala. Poučna pjesma. Davidova. (55:2) Počuj mi, Bože, molitvu, ne krij se molbi mojoj:",Croatian
"(55:3) obazri se na me i usliši me! Mučim se u svojoj tjeskobi,",Croatian
"(55:4) zbuni me vika dušmanska i tlačenje grešničko. Navališe na me nesrećom, bijesno me progone.",Croatian
(55:5) Srce mi je ustreptalo i strah me samrtni spopade.,Croatian
"(55:6) Užas me i trepet hvata, groza me obuze.",Croatian
"(55:7) Zavapih: ""O, da su mi krila golubinja, odletio bih da otpočinem!",Croatian
"(55:8) Daleko, daleko bih letio, u pustinji se nastanio;",Croatian
"(55:9) brzo bih si potražio sklonište od bijesne oluje i vihora.""",Croatian
"(55:10) Smeti ih, Gospode, podvoji im jezike, jer nasilje i svađu vidim u gradu;",Croatian
(55:11) danju i noću zidinama kruže; bezakonja su i nevolje u njemu.,Croatian
"(55:12) Usred njega zasjede, s ulica mu nepravda i podlost ne odlaze.",Croatian
"(55:13) Da me pogrdio dušmanin, bio bih podnio; da se digao na me koji me mrzi, pred njim bih se sakrio.",Croatian
"(55:14) Ali ti, ti si to bio, meni jednak, prijatelj moj, moj pouzdanik",Croatian
(55:15) s kojim sam slatko drugovao i složno hodismo u Domu Božjemu.,Croatian
"(55:16) Smrt neka ih zaskoči, živi nek' siđu u Podzemlje jer im je pakost u stanu i srcu.",Croatian
"(55:17) A ja ću Boga prizvati, i Jahve će me spasiti.",Croatian
"(55:18) Večerom, jutrom i o podne tužan ću jecati, i on će čuti vapaj moj.",Croatian
(55:19) Dat će mi mira od onih koji me progone: jer mnogi su protiv mene.,Croatian
"(55:20) Bog će čuti i njih poniziti, Onaj koji kraljuje odvijeka, jer se ne popravljaju, Boga se ne boje.",Croatian
"(55:21) Podižu ruke na prijatelje, savez svoj oskvrnjuju.",Croatian
"(55:22) Usta su im glađa od maslaca, a srce ratoborno; riječi blaže od ulja, a oni - isukani mačevi.",Croatian
"(55:23) Povjeri Jahvi svu svoju brigu, i on će te pokrijepiti: neće dati da ikada posrne pravednik.",Croatian
"(55:24) A njih ti, o Bože, strmoglavi u jamu grobnu! Krvoloci i varalice ni polovicu dana neće doživjeti! A ja se u tebe uzdam!",Croatian
"Zborovođi. Prema napjevu ""Golubica nijema u daljini"". Davidov. Miktam. Kad su ga u Gatu uhitili Filistejci. (56:2) Smiluj mi se, moj Bože, jer me dušmanin hoće zgaziti, napadač me moj neprestano tlači.",Croatian
"(56:3) Dušmani moji nasrću na me povazdan, mnogo ih je koji se na me obaraju. Svevišnji,",Croatian
"(56:4) kad me strah spopadne, u te ću se uzdati.",Croatian
"(56:5) Božje obećanje slavim, u Boga ja se uzdam i neću se bojati: što mi može učiniti smrtnik?",Croatian
"(56:6) Od jutra do večeri obružuju me, svi naumi njihovi meni su na zlo.",Croatian
"(56:7) Sastaju se i vrebaju, paze mi na korake, o glavi mi rade.",Croatian
"(56:8) Plati im prema bezakonju, u gnjevu, o Bože, obori pogane!",Croatian
"(56:9) Ti izbroji dane mog progonstva, sabrao si suze moje u mijehu svom. Nije li sve zapisano u knjizi tvojoj?",Croatian
(56:10) Moji će dušmani uzmaknuti čim te zazovem. Ovo sigurno znam: Bog je za mene!,Croatian
"(56:11) Božje obećanje slavim,",Croatian
(56:12) u Jahvu se uzdam i neću se bojati: što mi može učiniti čovjek?,Croatian
"(56:13) Vežu me zavjeti koje učinih tebi, o Bože: prinijet ću ti žrtve zahvalne",Croatian
"(56:14) jer si mi dušu od smrti spasio. Ti si očuvao noge moje od pada, da pred Bogom hodim u svjetlosti živih.",Croatian
"Zborovođi. Po napjevu ""Ne pogubi!"" Davidov. Miktam. Kad je ispred Šaula pobjegao u pećinu. (57:2) Smiluj mi se, Bože, o smiluj se meni jer mi se duša utječe tebi! U sjenu tvojih krila zaklanjam se dok pogibao ne mine.",Croatian
"(57:3) Vapijem Bogu višnjemu, Bogu koji mi čini dobro.",Croatian
"(57:4) Nek' pošalje s nebesa i spasi me, nek' postidi one što me progone: neka Bog pošalje dobrotu svoju i vjernost!",Croatian
"(57:5) Ležim usred lavova koji proždiru ljudske sinove. Zubi su im koplja i strijele, a jezik im mač je naoštren.",Croatian
"(57:6) Uzvisi se, Bože, nad nebesa, slava tvoja nek' je nad svom zemljom!",Croatian
"(57:7) Mrežu namjestiše stopama mojim, stisnuše dušu moju; iskopaše preda mnom jamu: sami nek' u nju padnu!",Croatian
"(57:8) Postojano je srce moje, Bože, postojano je srce moje; pjevat ću i svirati.",Croatian
"(57:9) Probudi se, dušo moja! Probudi se, harfo i citaro! Probudit ću zoru jutarnju.",Croatian
"(57:10) Hvalit ću te, Gospode, među narodima, među pucima pjevat ću tebi:",Croatian
"(57:11) jer do neba je dobrota tvoja, do oblaka vjernost tvoja.",Croatian
"(57:12) Uzvisi se, Bože, nad nebesa, slava tvoja nek' je nad svom zemljom!",Croatian
"Zborovođi. Po napjevu ""Ne pogubi!"" Davidov. Miktam. (58:2) Zar doista krojite pravdu, vi moćni, zar sudite pravo, sinovi ljudski?",Croatian
"(58:3) Ne, već bezakonje smišljeno činite, po zemlji vam ruke dijele nepravde.",Croatian
"(58:4) Na krivu su putu bezbošci od krila majčina, na krivu su putu lašci od utrobe.",Croatian
"(58:5) U njima je otrov kao u zmije, kao u ljutice što uši začepljuje",Croatian
(58:6) da glas čarobnjakov ne čuje ni glas bajača vješta bajanju.,Croatian
"(58:7) O Bože, polomi im zube u ustima; razbij, o Jahve, čeljusti lavićima!",Croatian
"(58:8) K'o vode što hitro otječu neka se razliju, k'o zgažena trava neka se osuše.",Croatian
"(58:9) Nek' budu k'o puž koji se pužuć' rastoči, k'o pometnut plot nek' sunca ne vide.",Croatian
"(58:10) Prije nego vam kotlovi trnje osjete, dok je zeleno, neka ga vihor odnese.",Croatian
"(58:11) Radostan će biti pravednik kad ugleda odmazdu, noge će prati u krvi zlotvora.",Croatian
"(58:12) I reći će ljudi: ""Pravednik plod svoj ima! Još ima Boga da sudi na zemlji!""",Croatian
"Zborovođi. Po napjevu ""Ne pogubi!"" Davidov. Miktam. Kad je Šaul opkolio kuću da ubije Davida. (59:2) Izbavi me od dušmana, Bože moj, zaštiti me od mojih protivnika!",Croatian
"(59:3) Izbavi me od bezakonika, od krvoloka spasi me!",Croatian
"(59:4) Jer evo: dušu moju vrebaju, na me ustadoše silnici. Nema na meni krivnje, o Jahve, ni grijeha:",Croatian
"(59:5) bez moje krivnje na me nasrću. Probudi se! Dođi mi u pomoć i pogledaj,",Croatian
"(59:6) Jahve, Bože nad Vojskama, Bože Izraelov! Preni se, kazni sve pogane, podlacima nemoj se smilovati!",Croatian
"(59:7) Uvečer se vraćaju, reže poput pasa i trče po gradu.",Croatian
"(59:8) Gle, kako bljuju ustima; kletve su im na usnama i govore: ""Tko nas čuje?""",Croatian
"(59:9) No, ti im se smiješ, o Jahve, i rugaš se poganima svima.",Croatian
"(59:10) Jakosti moja, gledat ću na te, jer ti si, Bože, zaštita moja, Bog moj, milosrđe moje.",Croatian
"(59:11) Bog neka mi pohiti u susret, nek' me razveseli nad dušmanima mojim!",Croatian
"(59:12) Pobij ih, Bože, da mi narod ne zavode, zbuni i obori ih jakošću svojom, štite naš, Gospodine.",Croatian
"(59:13) Grijeh je svaka riječ usta njihovih: nek se uhvate u svoju oholost, u kletve i laži što ih govore!",Croatian
"(59:14) Istrijebi ih u gnjevu, istrijebi da nestanu, nek' se zna da Bog vlada u Jakovu i do nakraj zemlje!",Croatian
"(59:15) Uvečer se vraćaju, reže poput pasa i trče po gradu.",Croatian
"(59:16) Nek' lutaju okolo tražeći hranu; i kad se nasite, neka zavijaju.",Croatian
"(59:17) A ja ću opjevati silu tvoju i klicat ću jutrom milosrđu tvome, jer mi ti postade utočište i sklonište u dan nevolje.",Croatian
"(59:18) Jakosti moja, tebi ću pjevati, jer ti si, Bože, zaštita moja, Bog moj, milosrđe moje.",Croatian
"Zborovođi. Po napjevu ""Ljiljan svjedočanstva"". Miktam. Davidov. Kad je David izišao protiv Aram Naharajima i protiv Aram  Sobe i kad je Joab na povratku potukao dvanaest tisuća Edomaca (60:2) Bože, ti nas ÓodbÄaci i bojne nam redove prÓobi, razjari se, a sad nas opet vrati!",Croatian
"(60:3) Potrese zemlju, rasječe je, zatvori joj usjeline jer se poljuljala.",Croatian
"(60:4) Zlu si kob na svoj narod navalio, napio nas vinom omamnim.",Croatian
(60:5) Al' si i stijeg dao vjernicima svojim da umaknu luku dušmanskom.,Croatian
"(60:6) Da ti se ljubimci izbave, desnicom pomozi, usliši nas!",Croatian
"(60:7) Bog reče u svom Svetištu: ""Šekem ću razdijelit' kličući, dolinu Sukot izmjeriti.",Croatian
"(60:8) Moj je Gilead, moj Manaše, Efrajim mi kaciga, Judeja žezlo moje!",Croatian
"(60:9) Moab je sud iz kojeg se umivam, na Edom ću baciti obuću, nad Filistejcem slavit' pobjedu!""",Croatian
"(60:10) Tko će me dovesti do utvrđena grada, tko će me dovesti do Edoma?",Croatian
"(60:11) Zar nećeš ti, o Bože, što nas odbaci? Zar više nećeš, Bože, s četama našim?",Croatian
"(60:12) Pomozi nam protiv dušmana, jer ljudska je pomoć ništavna!",Croatian
"(60:13) S pomoću Božjom hrabro ćemo se boriti, a on će zgaziti naše dušmane.",Croatian
"Zborovođi. Uza žičana glazbala. Davidov. (61:2) O Bože, vapaj mi poslušaj, budi pomnjiv na molitvu moju!",Croatian
"(61:3) S kraja zemlje vapijem k tebi jer mi srce klonu. Dignut ćeš me na liticu i pokoj mi dati,",Croatian
"(61:4) jer ti si moje sklonište, utvrda čvrsta protiv dušmana.",Croatian
"(61:5) O, da mi je stanovati uvijek u tvom šatoru, da se sklanjat' mogu pod okrilje tvoje!",Croatian
"(61:6) Jer ti, Bože, usliši molbe moje, dade mi baštinu onih što ime ti štuju.",Croatian
"(61:7) Kraljevim danima pridometni danÄa, kroz koljena mnoga nek' mu ljeta traju,",Croatian
(61:8) nek' pred Bogom uvijek vlada; dobrotu i vjernost pošalji da ga čuvaju!,Croatian
"(61:9) Ovako ću pjevat svagda tvom imenu, dan za danom vršit' zavjete svoje.",Croatian
"Zborovođi. Po Jedutunu. Psalam. Davidov. (62:2) Samo je u Bogu mir, dušo moja, samo je u njemu spasenje.",Croatian
"(62:3) Samo on je moja hrid i spasenje, utvrda moja: neću se pokolebati.",Croatian
"(62:4) Dokle ćete na bijednika nasrtati, obarat' ga svi zajedno, k'o zid ruševan il' ogradu nagnutu?",Croatian
"(62:5) Urotiše se da me s visa mog obore, u laži uživaju; ustima blagoslivlju, a u srcu proklinju.",Croatian
"(62:6) Samo je u Bogu mir, dušo moja, samo je u njemu nada moja.",Croatian
"(62:7) Samo on je moja hrid i spasenje, utvrda moja: neću se pokolebati.",Croatian
"(62:8) U Boga je spasenje moje i slava; Bog mi je hridina silna, utočište.",Croatian
"(62:9) U nj se, narode, uzdaj u svako doba; pred njim srca izlijevajte: Bog je naše utočište!",Croatian
"(62:10) Sinovi su ljudski samo dašak, laž su djeca čovječja: svi da stanu na tezulju, od daha bi lakši bili.",Croatian
"(62:11) U grabež se ne uzdajte nit' se otetim tašto hvalite; umnoži l' se blago, nek' vam srce za nj ne prione.",Croatian
"(62:12) Bog rekao jedno, a ja dvoje čuo:",Croatian
"(62:13) ""U Boga je snaga! U tebe je, Gospode, dobrota! Ti uzvraćaš svakom po djelima.""",Croatian
"Psalam. Davidov. Dok David bijaše u Judejskoj pustinji. (63:2) O Bože, ti si Bog moj: gorljivo tebe tražim; tebe žeđa duša moja, tebe želi tijelo moje, kao zemlja suha, žedna, bezvodna.",Croatian
(63:3) U Svetištu sam tebe motrio gledajuć' ti moć i slavu.,Croatian
"(63:4) Ljubav je tvoja bolja od života, moje će te usne slavit'.",Croatian
"(63:5) Tako ću te slavit' za života, u tvoje ću ime ruke dizati.",Croatian
"(63:6) Duša će mi biti kao sala i mrsa sita, hvalit ću te kliktavim ustima.",Croatian
"(63:7) Na postelji se tebe spominjem, u bdjenjima noćnim mislim na tebe.",Croatian
"(63:8) Ti postade meni pomoć, kličem u sjeni krila tvojih.",Croatian
"(63:9) Duša se moja k tebi privija, desnica me tvoja drži.",Croatian
"(63:10) Oni što dušu u propast guraju neka siđu u dubinu zemlje,",Croatian
"(63:11) nek' vlasti mača predani budu, nek' postanu plijen šakalima.",Croatian
"(63:12) A kralj će se radovat' u Bogu, slavit će se tko se kune njime, jer će lašcima biti začepljena usta.",Croatian
"Zborovođi.  Psalam. Davidov. (64:2) Poslušaj, Bože, moje žalbe glas; od strašna dušmanina život mi čuvaj!",Croatian
"(64:3) Štiti me od mnoštva opakih, sakrij od bjesnila zlotvora",Croatian
"(64:4) koji bruse jezike k'o mačeve, otrovne riječi izbacuju kao strijele,",Croatian
"(64:5) da iz potaje rane nedužna, da ga rane iznenada ne bojeć' se ničega.",Croatian
"(64:6) Spremni su na djelo pakosno, snuju kako će kradom zamke staviti i govore: ""Tko će nas vidjeti?""",Croatian
"(64:7) Snuju zlodjela, smišljene osnove kriju: pamet i srce čovječje bezdan su duboki.",Croatian
"(64:8) No Bog ih ranjava strijelom, odjednom ih rane prekriju.",Croatian
"(64:9) Vlastiti jezik propast im donosi, kimaju glavom oni što ih vide:",Croatian
"(64:10) svi se boje, Božje djelo slave i misle o onom što on učini.",Croatian
"(64:11) Pravednik se raduje u Jahvi, njemu se utječe, i kliču svim srcem čestiti.",Croatian
"Zborovođi.  Psalam. Davidov. Pjesma. (65:2) Bože, tebi dolikuje hvalospjev sa Sionu, tebi se ispunja zavjet -",Croatian
(65:3) ti molitve uslišuješ. Svaka pÓut dolazi k tebi,Croatian
"(65:4) pod teretom grijeha. Naši nas prijestupi taru, ti ih pomiruješ.",Croatian
(65:5) Blažen kog izabra i k sebi uze: on boravi u dvorima tvojim. Daj da se nasitimo dobrima Doma tvoga i svetošću tvoga Hrama.,Croatian
"(65:6) Čudesno nas uslišuješ u pravednosti svojoj, o Bože, spasenje naše, nado svih krajeva svijeta i mora dalekih.",Croatian
(65:7) Učvršćuješ bregove jakošću svojom silom opasÄan.,Croatian
"(65:8) Krotiš huku mora, huku valova i buku naroda.",Croatian
(65:9) Oni što žive nakraj svijeta boje se znamenja tvojih; dveri jutra i večeri radošću napunjaš.,Croatian
"(65:10) Ti pÓohodÄi zemlju i ti je nÓatopÄi, ÓobogatÄi nju veoma. Božja se rijeka vodom napuni, ti pripravi ljudima žito. Ovako pripremi zemlju:",Croatian
"(65:11) brazde joj natopi, grude joj poravna; kišom je omekša, usjeve joj blagoslovi.",Croatian
"(65:12) Ti okruni godinu dobrotom svojom, plodnost niče za stopama tvojim.",Croatian
"(65:13) Pustinjski pašnjaci kaplju od obilja, brežuljci se pašu radošću.",Croatian
"(65:14) Njive se kite stadima, doline se pokrivaju žitom: svagdje klicanje, pjesma.",Croatian
"Zborovođi.  Pjesma. Psalam. (66:2) Kliči Bogu, zemljo sva, opjevaj slavu imena njegova, podaj mu hvalu dostojnu.",Croatian
"Kliči Bogu, zemljo sva, opjevaj slavu imena njegova, podaj mu hvalu dostojnu.",Croatian
"Recite Bogu: ""Kako su potresna djela tvoja! Zbog velike sile tvoje dušmani ti laskaju.",Croatian
"Sva zemlja nek' ti se klanja i nek' ti pjeva, neka pjeva tvom imenu!""",Croatian
Dođite i gledajte djela Božja: čuda učini među sinovima ljudskim.,Croatian
On pretvori more u zemlju suhu te rijeku pregaziše. Stog' se njemu radujmo!,Croatian
"Dovijeka vlada jakošću svojom, oči mu paze na narode da se ne izdignu ljudi buntovni.",Croatian
"Blagoslivljajte, narodi, Boga našega, razglašujte hvalu njegovu!",Croatian
Našoj je duši darovao život i ne dade da nam posrne noga.,Croatian
"Iskušavao si nas teško, Bože, iskušavao ognjem kao srebro.",Croatian
"Pustio si da u zamku padnemo, stisnuo lancima bokove naše.",Croatian
"Pustio si da nam zajašu za vrat: prošli smo kroz oganj i vodu, onda si pustio da odahnemo.",Croatian
"S paljenicama ću u Dom tvoj ući, zavjete ispuniti pred tobom",Croatian
"što ih obećaše usne moje, što ih usta moja u tjeskobi obrekoše.",Croatian
"Prinijet ću ti paljenice s kadom ovnova, žrtvovati volove i jarad.",Croatian
"Dođite, počujte, koji se Boga bojite, pripovjedit ću što učini duši mojoj!",Croatian
"Na svoja sam usta njega zvao, jezikom ga hvalio.",Croatian
"Da sam u srcu na zlo mislio, ne bi uslišio Gospod.",Croatian
No Bog me uslišio: obazro se na glas molitve moje.,Croatian
"Blagoslovljen Bog koji mi molitvu ne odbi, naklonosti ne odvrati od mene!",Croatian
"Zborovođi. Uza žičana glazbala. Psalam. Pjesma. (67:2) Smilovao nam se Bog i blagoslovio nas, obasjao nas licem svojim,",Croatian
"(67:3) da bi sva zemlja upoznala putove tvoje, svi puci tvoje spasenje!",Croatian
"(67:4) Neka te slave narodi, Bože, svi narodi neka te slave!",Croatian
"(67:5) Nek' se vesele i kliču narodi, jer sudiš pucima pravedno i narode vodiš na zemlji.",Croatian
"(67:6) Neka te slave narodi, Bože, svi narodi neka te slave!",Croatian
"(67:7) Zemlja plodom urodila! Bog nas blagoslovio, Bog naš!",Croatian
(67:8) Bog nas blagoslovio! Neka ga štuju svi krajevi svjetski!,Croatian
Zborovođi.  Davidov. Psalam. Pjesma. (68:2) Bog nek' ustane! Razbježali se dušmani njegovi! Svi mrzitelji njegovi pobjegli pred njim!,Croatian
"(68:3) Kao što dim iščezava, i njih neka nestane! Kako se vosak topi na ognju, nek' nestane grešnika pred licem Božjim!",Croatian
"(68:4) Pravedni neka se raduju, neka klikću pred Bogom, neka kliču od radosti.",Croatian
"(68:5) Pjevajte Bogu, slavite mu ime! Poravnajte put onome koji ide pustinjom - kojemu je ime Jahve - i kličite pred njim!",Croatian
"(68:6) Otac sirota, branitelj udovica, Bog je u svom svetom šatoru.",Croatian
"(68:7) Napuštene okućit će Jahve, sužnjima pružit' sretnu slobodu: buntovnici samo ostaše u sažganoj pustinji.",Croatian
"(68:8) Kad si stupao, Bože, pred narodom svojim, dok si prolazio pustinjom,",Croatian
"(68:9) tresla se zemlja, nebo se rosilo pred Bogom, Sinaj drhtao pred Bogom, Bogom Izraela.",Croatian
"(68:10) Blagoslovljen dažd pustio si, Bože, na baštinu svoju, okrijepio je umornu.",Croatian
"(68:11) Stado se tvoje nastani u njoj, u dobroti, Bože, ti je spremi siromahu.",Croatian
"(68:12) Jahve riječ zadaje, veliko je mnoštvo radosnih vjesnika:",Croatian
"(68:13) kraljevi vojska bježe te bježe, domaćice plijen dijele.",Croatian
"(68:14) Dok vi počivaste među stadima, krila golubice zablistaše srebrom, a njeno perje žućkastim zlatom:",Croatian
"(68:15) ondje Svemogući razbijaše kraljeve, a ona poput snijega zablista na Salmonu.",Croatian
(68:16) Božanska je gora gora bašanska vrletna.,Croatian
"(68:17) Zašto vi, gore vrletne, zavidno gledate na goru gdje se svidje Bogu prebivati? Jahve će na njoj boraviti svagda!",Croatian
"(68:18) Božja su kola bezbrojna, tisuću tisuća: Jahve sa Sinaja u Svetište dolazi!",Croatian
"(68:19) Na visinu uzađe vodeći sužnje, na dar si ljude primio, pa i one što ne žele prebivati kod Boga.",Croatian
"(68:20) Blagoslovljen Jahve dan za danom, nosi nas Bog, naš Spasitelj.",Croatian
"(68:21) Bog naš jest Bog koji spasava, Jahve od smrti izbavlja.",Croatian
"(68:22) Zaista, Bog će satrti glave dušmana svojih, kuštravo tjeme onog što hodi u grijesima.",Croatian
"(68:23) Reče Gospodin: ""Iz Bašana ću ih dovesti, dovest ću ih iz dubine mora,",Croatian
"(68:24) da okupaš nogu u krvi, da jezici tvojih pasa imadnu dio od dušmana.""",Croatian
"(68:25) Ulazak ti, Bože, gledaju, ulazak moga Boga i Kralja u Svetište:",Croatian
"(68:26) sprijeda pjevači, za njima svirači, u sredini djevojke s bubnjićima.",Croatian
"(68:27) ""U svečanim zborovima slavite Boga, slavite Jahvu, sinovi Izraelovi!""",Croatian
"(68:28) Predvodi ih najmlađi, Benjamin, koji ide pred njima, ondje su knezovi Judini sa četama svojim, knezovi Zebulunovi i knezovi Naftalijevi.",Croatian
"(68:29) Pokaži, Bože, silu svoju, silu kojom se, Bože, boriš za nas",Croatian
(68:30) iz Hrama svojega u Jeruzalemu! Nek' ti kraljevi darove donose!,Croatian
"(68:31) Ukroti neman u trsci, stado bikova s teladi naroda! Neka se prostru pred tobom sa srebrnim žezlima: rasprši narode koji se ratu vesele!",Croatian
"(68:32) Nek' dođu velikani iz Egipta, Etiopija nek' pruži ruke Bogu!",Croatian
"(68:33) Sva kraljevstva svijeta, pjevajte Bogu, slavite Jahvu,",Croatian
"(68:34) koji se vozi po nebu, po nebu iskonskom! Čuj, glasom grmi, glasom svojim silnim:",Croatian
"(68:35) ""Priznajte silu Božju!"" Nad Izraelom veličanstvo njegovo, u oblacima sila njegova!",Croatian
(68:36) Strašan je Bog iz svojega Svetišta. Bog Izraelov daje moć i silu narodu svojemu. Blagoslovljen Bog!,Croatian
"Zborovođi. Po napjevu ""Ljiljani"". Davidov. (69:2) Spasi me, Bože: vode mi dođoše do grla!",Croatian
"(69:3) U duboko blato zapadoh i nemam kamo nogu staviti; u duboku tonem vodu, pokrivaju me valovi.",Croatian
"(69:4) Iznemogoh od vikanja, grlo mi je promuklo, oči mi klonuše Boga mog čekajuć'.",Croatian
(69:5) Brojniji su od vlasi na glavi mojoj oni koji me mrze nizašto. Tvrđi su od kostiju mojih oni što mi se nepravedno protive: zar mogu vratiti što nisam oteo?,Croatian
"(69:6) Bože, ti znadeš bezumnost moju, moji ti grijesi nisu sakriti.",Croatian
"(69:7) Nek' se ne postide zbog mene koji se u te uzdaju, Gospode, Jahve nad Vojskama! Neka se ne posrame zbog mene koji traže tebe, Bože Izraelov!",Croatian
"(69:8) Jer zbog tebe podnesoh pogrdu, i stid mi pokri lice.",Croatian
(69:9) Tuđinac postadoh braći i stranac djeci majke svoje.,Croatian
(69:10) Jer me izjela revnost za Dom tvoj i poruge onih koji se rugaju tebi padoše na me.,Croatian
"(69:11) Dušu sam postom mučio, okrenulo mi se u ruglo.",Croatian
"(69:12) Uzeh kostrijet za haljinu, i postah im igračka.",Croatian
"(69:13) Koji sjede na vratima protiv mene govore, vinopije mi rugalice poju.",Croatian
"(69:14) No tebi se molim, Jahve, u vrijeme milosti, Bože; po velikoj dobroti svojoj ti me usliši po svojoj vjernoj pomoći!",Croatian
"(69:15) Izvuci me iz blata da ne potonem, od onih koji me mrze izbavi me - iz voda dubokih.",Croatian
"(69:16) Nek' me ne pokriju valovi, nek' me ne proguta dubina, nek' bezdan ne zatvori usta nada mnom!",Croatian
"(69:17) Usliši me, Jahve, jer je dobrostiva milost tvoja, po velikom milosrđu pogledaj na me!",Croatian
"(69:18) Ne sakrivaj lica pred slugom svojim; jer sam u stisci, usliši me brzo!",Croatian
(69:19) Približi se duši mojoj i spasi je; zbog dušmana mojih oslobodi me!,Croatian
"(69:20) Ti mi znadeš porugu, stid i sramotu, pred tvojim su očima svi koji me muče.",Croatian
"(69:21) Ruganje mi slomilo srce i klonuh; čekao sam da se tko sažali nada mnom, ali ga ne bi; i da me tko utješi, ali ga ne nađoh.",Croatian
"(69:22) U jelo mi žuči umiješaše, u mojoj me žeđi octom napojiše.",Croatian
"(69:23) Nek' im stol bude zamka, a žrtvene gozbe stupica!",Croatian
"(69:24) Nek' im potamne oči da ne vide, nek' im bokovi zasvagda oslabe!",Croatian
"(69:25) Izlij na njih ljutinu, žar tvoga gnjeva nek' ih zahvati!",Croatian
"(69:26) Njihova kuća nek' opusti, u njihovu šatoru nek' nitko ne stanuje!",Croatian
"(69:27) Jer su progonili koga ti pokara, bol povećaše onomu koga ti rani.",Croatian
"(69:28) Na njihovu krivnju krivnju još dodaj, ne opravdali se pred tobom!",Croatian
"(69:29) Nek' budu izbrisani iz knjige živih, među pravednike neka se ne broje!",Croatian
"(69:30) A ja sam jadnik i bolnik - nek' me štiti tvoja pomoć, o Bože!",Croatian
"(69:31) Božje ću ime hvaliti popijevkom, hvalit ću ga zahvalnicom.",Croatian
"(69:32) Bit će to milije Jahvi no bik žrtveni, milije nego junac s papcima i rozima.",Croatian
"(69:33) Gledajte, ubogi, i radujte se, nek' vam oživi srce, svima koji Boga tražite.",Croatian
"(69:34) Jer siromahe Jahve čuje, on ne prezire sužanja svojih.",Croatian
"(69:35) Neka ga hvale nebesa i zemlja, mora i sve što se u njima miče.",Croatian
"(69:36) Jer Bog će spasiti Sion - on će sagradit' gradove Judine - tu će oni stanovat', imati baštinu.",Croatian
(69:37) Baštinit će ga potomci slugu njegovih; prebivat će u njemu oni što ljube ime Božje.,Croatian
"Zborovođi.  Davidov. Za spomen. (70:2) O Bože, spasi me, Jahve, u pomoć mi pohitaj!",Croatian
(70:3) Nek' se postide i smetu svi koji mi o glavi rade! Nek' odstupe i nek' se posrame koji se nesreći mojoj raduju!,Croatian
(70:4) Nek' uzmaknu u sramoti svojoj koji zlurado na me grohoću!,Croatian
"(70:5) Neka kliču i nek' se vesele u tebi svi koji tebe traže! Neka govore svagda: ""Velik je Bog!"" svi koji spasenje tvoje ljube!",Croatian
"(70:6) A bijedan sam ja i nevoljan, o Bože, u pomoć mi pohitaj! Ti si pomoć moja i spasitelj; Jahve, ne kasni!",Croatian
"Tebi si, Jahve, utječem, ne daj da se ikada postidim!",Croatian
"U pravdi me svojoj spasi i izbavi, prikloni uho k meni i spasi me!",Croatian
Budi mi hrid utočišta i čvrsta utvrda spasenja: jer ti si stijena i utvrda moja.,Croatian
"Bože moj, istrgni me iz ruke zlotvora, iz šake silnika i tlačitelja:",Croatian
"jer ti si, o Gospode, ufanje moje, Jahve, uzdanje od moje mladosti!",Croatian
Na te se oslanjam od utrobe; ti si mi zaštitnik od majčina krila: u te se svagda uzdam.,Croatian
"Mnogima postadoh čudo, jer ti si mi bio silna pomoć.",Croatian
"Usta mi bijahu puna tvoje hvale, slaviše te svaki dan!",Croatian
"Ne zabaci me u starosti: kad mi malakšu sile, ne zapusti me!",Croatian
"Jer govore o meni moji dušmani, i koji me vrebaju složno se svjetuju:",Croatian
"""Bog ga je napustio; progonite ga i uhvatite jer nema tko da ga spasi!""",Croatian
"O Bože, ne stoj daleko od mene, Bože moj, pohitaj mi u pomoć!",Croatian
Neka se postide i propadnu koji traže moj život; nek' se sramotom i stidom pokriju koji mi žele nesreću!,Croatian
"A ja ću se uvijek uzdati, iz dana u dan hvaleć' te sve više.",Croatian
"Ustima ću naviještati pravednost tvoju, povazdan pomoć tvoju: jer im ne znam broja.",Croatian
"Kazivat ću silu Jahvinu, Gospode, slavit ću samo tvoju pravednost.",Croatian
"Bože, ti mi bijaše učitelj od mladosti moje, i sve do sada naviještam čudesa tvoja.",Croatian
"Ni u starosti, kad posijedim, Bože, ne zapusti me, da kazujem mišicu tvoju naraštaju novom i svima budućima silu tvoju,",Croatian
"i pravednost tvoju, Bože, koja seže do neba, kojom učini velika djela. Bože, tko je kao ti!",Croatian
Trpljenja mnoga i velika bacio si na me: ali ti ćeš me opet oživiti i opet me podići iz dubine zemlje.,Croatian
Povećaj dostojanstvo moje i opet me utješi:,Croatian
"A ja ću uz harfu slaviti tvoju vjernost, o Bože, svirat ću ti u citaru, Sveče Izraelov!",Croatian
Moje će usne klicati pjevajuć' tebi i moja duša koju si spasio.,Croatian
"I moj će jezik svagda slaviti pravdu tvoju, jer su postiđeni i posramljeni oni što traže moju nesreću.",Croatian
"Salomonov.  Bože, sud svoj daj kralju i svoju pravdu sinu kraljevu.",Croatian
"Nek' puku tvojem sudi pravedno, siromasima po pravici!",Croatian
"Nek' bregovi narodu urode mirom, a brežuljci pravdom.",Croatian
"Sudit će pravo ubogim pučanima, djeci siromaha donijet će spasenje, a tlačitelja on će smrviti.",Croatian
I živjet će dugo kao sunce i kao mjesec u sva pokoljenja.,Croatian
"Sići će kao rosa na travu, kao kiša što natapa zemlju!",Croatian
U danima njegovim cvjetat će pravda i mir velik - sve dok bude mjeseca.,Croatian
I vladat će od mora do mora i od Rijeke do granica svijeta.,Croatian
Dušmani će njegovi preda nj kleknuti i protivnici lizati prašinu.,Croatian
"Kraljevi Taršiša i otoka nosit će dare, vladari od Arabije i Sabe danak donositi.",Croatian
"Klanjat će mu se svi vladari, svi će mu narodi služiti.",Croatian
"On će spasiti siromaha koji uzdiše, nevoljnika koji pomoćnika nema;",Croatian
smilovat će se ubogu i siromahu i spasit će život nevoljniku:,Croatian
"oslobodit će ih nepravde i nasilja, jer je dragocjena u njegovim očima krv njihova.",Croatian
"Stog' neka živi! Neka ga daruju zlatom iz Arabije, nek' mole za njega svagda i neka ga blagoslivljaju!",Croatian
"Nek' bude izobila žita u zemlji, po vrhuncima klasje neka šušti k'o Libanon! I cvjetali stanovnici gradova kao trava na livadi.",Croatian
"Bilo ime njegovo blagoslovljeno dovijeka! Dok je sunca, živjelo mu ime! Njim se blagoslivljala sva plemena zemlje, svi narodi nazivali blaženima!",Croatian
"Blagoslovljen Jahve, Bog Izraelov, koji jedini tvori čudesa!",Croatian
I blagoslovljeno slavno mu ime dovijeka! Sva se zemlja napunila slave njegove! Tako neka bude. Amen!,Croatian
Time se završavaju molitve Jišajeva sina Davida.,Croatian
"Psalam.  Asafov  Kako je dobar Bog čestitima, Bog onima koji su čista srca!",Croatian
"A meni umalo noge ne posrnuše, zamalo koraci ne okliznuše,",Croatian
jer zločincima zavidjeh motreći sreću grešnika.,Croatian
"Nikakvu patnju ne snose, pretilo je tijelo njihovo.",Croatian
"Ne žive u mukama smrtnika, ljudske ih nevolje ne biju.",Croatian
"Stoga je oholost ogrlica vratu njihovu, a nasilje haljina koja ih pokriva.",Croatian
"Iz pretila srca izlazi opakost njihova, srca im se prelijevaju ispraznim tlapnjama.",Croatian
"Podsmjehuju se i zlobno govore, nasiljem prijete odozgo.",Croatian
"Ustima na nebo nasrću, a jezik se njihov obara na zemlju.",Croatian
Zato moj narod za njima leti i srče obilne vode,Croatian
"pa veli: ""Kako da dozna Bog? Spoznaje li Svevišnji?""",Croatian
"Eto, takvi su grešnici: uvijek spokojni, bogatstvo zgrću.",Croatian
"Jesam li, dakle, samo ja uzalud čuvao srce čisto i u nedužnosti prao ruke",Croatian
kad sam primao udarce svaki dan i kaznu jutro za jutrom?,Croatian
"Da sam kazao: ""Govorit ću kao i oni"", izdao bih rod sinova tvojih.",Croatian
Promišljah tada da bih spoznao: al' mi se učini mučno u očima mojim,Croatian
sve dok ne nađoh ulaz u Božje svetinje pa prozreh kakav im je svršetak.,Croatian
"Zaista, na klizavu stazu ti ih postavljaš, u propast ih obaraš.",Croatian
"Kako učas propadoše, nestaše, užas ih izjede!",Croatian
"Kao što čovjek prezire san kad se probudi, tako ćeš, Gospode, prezreti lik im kada ustaneš.",Croatian
"Kad mi duša bijaše ojađena, a bubrezi probodeni,",Croatian
"bezumnik bijah bez razbora, k'o živinče pred tobom.",Croatian
"Al' ću odsad uvijek biti s tobom, jer ti prihvati desnicu moju:",Croatian
vodit ćeš me po naumu svojem da me zatim uzmeš u slavu svoju.,Croatian
"Koga ja imam u nebu osim tebe? Kad sam s tobom, ne veselim se zemlji.",Croatian
"Malaksalo mi tijelo i srce: okrilje srca moga, i baštino moja, o Bože, dovijeka!",Croatian
"Doista, propast će oni koji se udaljuju od tebe, istrebljuješ svakog tko ti se iznevjeri.",Croatian
"A meni je milina biti u Božjoj blizini, imati sklonište svoje u Jahvi. Pripovijedat ću sva tvoja djela na vratima Kćeri sionske.",Croatian
"Poučna pjesma. Asafova.  Zašto si, Bože, posve zabacio, zašto kiptiš gnjevom na ovce paše svoje?",Croatian
"Sjeti se zajednice koju si davno stekao, plÓemena koje namače kao svoju baštinu i brda Siona gdje si Šator svoj udario!",Croatian
Korakni k ruševinama vječnim - sve je u Svetištu razorio neprijatelj.,Croatian
"Protivnici tvoji vikahu posred skupštine tvoje, znakove svoje postaviše k'o pobjedne znakove.",Croatian
"Bijahu kao oni koji mašu sjekirom po guštari,",Croatian
sjekirom i maljem vrata mu razbijali.,Croatian
"Ognju predadoše Svetište tvoje, do zemlje oskvrnuše Prebivalište tvoga imena.",Croatian
"Rekoše u srcu: ""Istrijebimo ih zajedno; spalite sva svetišta Božja na zemlji!""",Croatian
"Ne vidimo znakova svojih, proroka više nema, i nitko među nama ne zna dokle ...",Croatian
"Dokle će se još, o Bože, dušmanin rugati? Hoće li protivnik dovijeka prezirati ime tvoje?",Croatian
"Zašto povlačiš ruku, zašto u krilu sakrivaš desnicu svoju?",Croatian
"No Bog je moj kralj od davnine, on koji posred zemlje spasava!",Croatian
"Ti svojom silom rasječe more, smrska glave nakazama u vodi.",Croatian
"Ti si Levijatanu glave zdrobio, dao ga za hranu nemanima morskim.",Croatian
"Ti si dao da provre izvor i bujica, ti si presušio rijeke nepresušne.",Croatian
"Tvoj je dan i noć je tvoja, ti učvrsti mjesec i sunce;",Croatian
"ti sazda sve granice zemlji, ti stvori ljeto i zimu.",Croatian
"Spomeni se ovoga: dušmanin ti se rugaše, Jahve, i bezumni narod pogrdi ime tvoje.",Croatian
"Ne predaj jastrebu život grlice svoje, i život svojih siromaha ne zaboravi zauvijek!",Croatian
"Pogledaj na Savez svoj, jer svi su zakuci zemlje puni tmina i nasilja.",Croatian
Ne daj da jadnik otiđe postiđen: neka siromah i ubog hvale ime tvoje!,Croatian
"Ustani, Bože, zauzmi se za svoju parnicu, spomeni se pogrde koju ti bezumnik svaki dan nanosi.",Croatian
Ne zaboravi vike neprijatelja svojih: buka buntovnika još se diže k tebi!,Croatian
"Zborovođi. Po napjevu ""Ne razori!"" Psalam. Asafov. Pjesma. (75:2) Slavimo te, Bože, slavimo i zazivamo ime tvoje, pripovijedamo čudesa tvoja.",Croatian
"(75:3) ""Kad odredim vrijeme, sudit ću po pravu.",Croatian
"(75:4) Pa neka se strese zemlja sa stanovnicima svojim, ja sam učvrstio stupove njezine.""",Croatian
"(75:5) Drznike opominjem: ""Ne budite drski!"" bezbožnike: ""Ne budite tako rogati!""",Croatian
"(75:6) Ne dižite roga svog protiv Neba, nemojte govoriti drsko na Boga!",Croatian
"(75:7) Jer niti sa istoka niti sa zapada, niti iz pustinje niti sa bregova ...",Croatian
"(75:8) Bog je koji sudi: ovoga snizuje, onog uzvisuje!",Croatian
"(75:9) Jer je u Jahvinoj ruci pehar pun vina pjenušava, začinjena mirisnim travama; iz njega on napaja, do taloga će ga iskapiti i ispiti svi zlotvori svijeta.",Croatian
"(75:10) A ja ću klicati dovijeka, pjevat ću Bogu Jakovljevu.",Croatian
"(75:11) Rogove ću polomiti bezbožniku, a pravednik će podići glavu.",Croatian
"Zborovođi. Uza žičana glazbala. Psalam. Asafov. Pjesma. (76:2) Na glasu je Bog u Judeji, u Izraelu veliko je ime njegovo!",Croatian
"(76:3) U Šalemu je Šator njegov, na Sionu boravište.",Croatian
"(76:4) Tu polomi strijele lukovima, štitove, mačeve, sve oružje.",Croatian
"(76:5) Blistav si od svjetla, veličanstveniji od bregova drevnih.",Croatian
"(76:6) Opljačkani su oni koji bijahu jaki srcem, i san svoj snivaju - klonuše ruke svim hrabrima.",Croatian
"(76:7) Od prijetnje tvoje, Bože Jakovljev, skameniše se kola i konji.",Croatian
"(76:8) Strašan si ti, i tko da opstane kraj žestine gnjeva tvojega.",Croatian
(76:9) S neba reče presudu - od straha zemlja zadrhta i zanijemje,Croatian
"(76:10) kad se diže Bog da sudi, da spasi uboge na zemlji.",Croatian
"(76:11) Jer će te i bijes Edoma slaviti, i preživjeli iz Hamata štovat će te.",Croatian
"(76:12) Zavjetujte i izvršite zavjete Jahvi, Bogu svojemu, svi oko njega neka donose darove Strašnome",Croatian
"(76:13) koji obuzdava oholost knezova, koji je strašan kraljevima zemlje.",Croatian
"Zborovođi. Po Jedutunu. Asafov. Psalam. (77:2) Glasom svojim Bogu vapijem, glas mi se Bogu diže i on me čuje.",Croatian
"(77:3) U dan nevolje tražim Gospodina, noću mi se ruka neumorno pruža k njemu, ne može se utješit' duša moja.",Croatian
"(77:4) Spominjem se Boga i uzdišem; kad razmišljam, daha mi nestane.",Croatian
"(77:5) Vjeđe moje držiš, potresen sam, ne mogu govoriti.",Croatian
(77:6) Mislim na drevne dane i sjećam se davnih godina;,Croatian
"(77:7) razmišljam noću u srcu, mislim, i duh moj ispituje:",Croatian
"(77:8) ""Hoće li Gospodin odbaciti zauvijek i hoće li ikad još biti milostiv?",Croatian
"(77:9) Je li njegova dobrota minula zauvijek, njegovo obećanje propalo za sva pokoljenja?",Croatian
"(77:10) Zar Bog je zaboravio da se smiluje, ili je gnjevan zatvorio smilovanje svoje?""",Croatian
"(77:11) I govorim: ""Ovo je bol moja: promijenila se desnica Višnjega.""",Croatian
"(77:12) Spominjem se djela Jahvinih, sjećam se tvojih pradavnih čudesa.",Croatian
"(77:13) Promatram sva djela tvoja, razmatram ono što si učinio.",Croatian
"(77:14) Svet je tvoj put, o Bože: koji je bog tako velik kao Bog naš?",Croatian
"(77:15) Ti si Bog koji čudesa stvaraš, na pucima si pokazao silu svoju.",Croatian
"(77:16) Mišicom si izbavio narod svoj, sinove Jakovljeve i Josipove.",Croatian
"(77:17) Vode te ugledaše, Bože, ugledaše te vode i ustuknuše, bezdani se uzburkaše.",Croatian
"(77:18) Oblaci prosuše vode, oblaci zatutnjiše gromom i tvoje strijele poletješe.",Croatian
"(77:19) Grmljavina tvoja u vihoru zaori, munje rasvijetliše krug zemaljski, zemlja se zatrese i zadrhta.",Croatian
"(77:20) Kroz more put se otvori tebi i tvoja staza kroz vode goleme, a tragova tvojih nitko ne vidje.",Croatian
(77:21) Ti si svoj narod vodio kao stado rukama Mojsija i Arona.,Croatian
"Poučna pjesma. Asafova.  Poslušaj, narode moj, moju nauku, prikloni uho riječima usta mojih!",Croatian
"Otvorit ću svoja usta na pouku, iznijet ću tajne iz vremena davnih.",Croatian
"Ono što čusmo i saznasmo, što nam kazivahu oci,",Croatian
"nećemo kriti djeci njihovoj, predat ćemo budućem koljenu: slavu Jahvinu i silu njegovu i djela čudesna što ih učini.",Croatian
"Svjedočanstvo podiže on u Jakovu, Zakon postavi u Izraelu, da ono što naredi ocima našim oni djeci svojoj objave,",Croatian
"da sazna budući naraštaj, i sinovi koji će se roditi da djeci svojoj kazuju",Croatian
"da u Boga ufanje svoje stave i ne zaborave djela Božjih, već da vrše zapovijedi njegove,",Croatian
"kako ne bi bili, kao oci njihovi, naraštaj buntovan, prkosan - naraštaj srcem nestalan i duhom Bogu nevjeran.",Croatian
"Sinovi Efrajimovi, ratnici s lukom, u dan bitke okrenuše leđa.",Croatian
Saveza s Bogom ne održaše i ne htjedoše hoditi po Zakonu njegovu.,Croatian
"Zaboraviše na djela njegova, na čudesa koja im pokaza.",Croatian
"Pred njihovim ocima činio je znakove u Egiptu, u Soanskom polju.",Croatian
"On more razdijeli i njih prevede, vode kao nasip uzdiže.",Croatian
"Danju ih vodio oblakom, a svu noć ognjem blistavim.",Croatian
U pustinji hrid prolomi i napoji ih obilno kao iz bezdana.,Croatian
Iz stijene izbi potoke te izvede vode k'o velike rijeke.,Croatian
"A oni jednako griješiše, prkosiše Višnjem u pustinji.",Croatian
Boga su kušali u srcima svojim ištuć' jela svojoj pohlepnosti.,Croatian
"Prigovarali su Bogu i pitali: ""Može li Gospod stol u pustinji prostrti?",Croatian
"Eno, udari u hrid, i voda poteče i provreše potoci: a može li dati i kruha, i mesa pružiti svome narodu?""",Croatian
"Kad to začu Jahve, gnjevom usplamtje: oganj se raspali protiv Jakova, srdžba se razjari protiv Izraela,",Croatian
jer ne vjerovaše Bogu niti se u njegovu pomoć uzdaše.,Croatian
"Pa ozgo naredi oblaku i otvori brane nebeske,",Croatian
k'o kišu prosu na njih mÓanu da jedu i nahrani ih kruhom nebeskim.,Croatian
Čovjek blagovaše kruh Jakih; on im dade hrane do sitosti.,Croatian
Probudi na nebu vjetar istočni i svojom silom južnjak dovede.,Croatian
Prosu na njih mesa k'o prašine i ptice krilatice k'o pijeska morskoga.,Croatian
Padoše usred njihova tabora i oko šatora njihovih.,Croatian
"Jeli su i nasitili se, želju njihovu on im ispuni.",Croatian
"Još nisu svoju utažili pohlepu i jelo im još bješe u ustima,",Croatian
kad se srdžba Božja na njih raspali: pokosi smrću prvake njihove i mladiće pobi Izraelove.,Croatian
Uza sve to griješiše dalje i ne vjerovaše u čudesna djela njegova.,Croatian
I skonča im dane jednim dahom i njihova ljeta naglim svršetkom.,Croatian
"Kad ih ubijaše, tražiše ga i opet pitahu za Boga;",Croatian
spominjahu se da je Bog hridina njihova i Svevišnji njihov otkupitelj.,Croatian
Ali ga opet ustima svojim varahu i jezikom svojim lagahu njemu.,Croatian
"Njihovo srce s njime ne bijaše, nit' bijahu vjerni Savezu njegovu.",Croatian
A on im milosrdno grijeh praštao i nije ih posmicao; često je gnjev svoj susprezao da ne plane svom jarošću.,Croatian
Spominjao se da su pÓut i dah koji odlazi i ne vraća se više.,Croatian
Koliko mu prkosiše u pustinji i žalostiše ga u samotnom kraju!,Croatian
Sve nanovo iskušavahu Boga i vrijeđahu Sveca Izraelova,Croatian
"ne spominjuć' se ruke njegove ni dana kad ih od dušmana izbavi,",Croatian
"ni znakova njegovih u Egiptu, ni čudesnih djela u polju Soanskom.",Croatian
"U krv im pretvori rijeke i potoke, da ne piju.",Croatian
Posla na njih obade da ih žderu i žabe da ih more.,Croatian
"I predade skakavcu žetvu njihovu, i plod muke njihove žderaču.",Croatian
"Vinograde im tučom udari, a mrazom smokvike njihove.",Croatian
I predade grÓadu njihova goveda i munjama stada njihova.,Croatian
"Obori na njih svu žestinu gnjeva svog, jarost, bijes i nevolju: posla na njih anđele nesreće.",Croatian
"I put gnjevu svojem otvori: ne poštedje im život od smrti, životinje im izruči pošasti.",Croatian
"Pobi u Egiptu sve prvorođeno, prvence u šatorju Hamovu.",Croatian
I povede narod svoj kao ovce i vođaše ih kao stado kroz pustinju.,Croatian
"Pouzdano ih je vodio te se nisu bojali, a more je prekrilo dušmane njihove.",Croatian
"U Svetu zemlju svoju on ih odvede, na bregove što mu ih osvoji desnica.",Croatian
"Pred njima istjera pogane, konopom im podijeli baštinu, pod šatorjem njihovim naseli plemena izraelska.",Croatian
A oni iskušavali i gnjevili Boga Višnjega i nisu držali zapovijedi njegovih.,Croatian
"Otpadoše, iznevjeriše se k'o oci njihovi, k'o luk nepouzdan oni zatajiše.",Croatian
"Na gnjev ga nagnaše svojim uzvišicama, na ljubomor navedoše kumirima svojim.",Croatian
"Bog vidje i gnjevom planu, odbaci posve Izraela.",Croatian
"I napusti boravište svoje u Šilu, Šator u kojem prebivaše s ljudima.",Croatian
Preda u ropstvo snagu svoju i svoju diku u ruke dušmanske.,Croatian
"Narod svoj prepusti maču, raspali se na svoju baštinu.",Croatian
"Mladiće njihove oganj proguta, ne udaše se djevice njihove.",Croatian
"Svećenici njihovi padoše od mača, ne zaplakaše Óudove njihove.",Croatian
"Tad se k'o oda sna trgnu Gospodin, k'o ratnik vinom savladan.",Croatian
"Udari otraga dušmane svoje, sramotu im vječitu zadade.",Croatian
"On odbaci šator Josipov i Efrajimovo pleme ne odabra,",Croatian
već odabra pleme Judino i goru Sion koja mu omilje.,Croatian
"Sagradi Svetište k'o nebo visoko, k'o zemlju utemelji ga dovijeka.",Croatian
"Izabra Davida, slugu svojega, uze ga od torova ovčjih;",Croatian
"odvede ga od ovaca dojilica da pase Jakova, narod njegov, Izraela, baštinu njegovu.",Croatian
I pasao ih je srcem čestitim i brižljivim rukama vodio.,Croatian
"Psalam.  Asafov.  Bože, pogani, evo, provališe u baštinu tvoju, tvoj sveti Hram oskvrnuše, pretvoriše Jeruzalem u ruševine.",Croatian
"Trupla tvojih slugu dadoše za hranu pticama nebeskim, meso tvojih pobožnika zvijerima zemaljskim.",Croatian
Krv im k'o vodu prolijevahu oko Jeruzalema i ne bijaše nikoga da ih pokopa.,Croatian
"Postadosmo sramota susjedima svojim, podsmijeh i ruglo svima oko nas.",Croatian
"Dokle još, Jahve? Zar ćeš se svagda srditi? Zar će ljubomora tvoja poput ognja gorjeti?",Croatian
Izlij gnjev na pogane koji te ne priznaju i na kraljevstva što ne zazivlju ime tvoje!,Croatian
Jer izjedoše Jakova i opustošiše boravište njegovo.,Croatian
"Ne spominji se, protiv nas, grijeha otaca; neka nas pretekne smilovanje tvoje jer smo jadni i nevoljni.",Croatian
"Pomozi nam, Bože, pomoći naša, zbog slave imena svojega, oslobodi nas i otpusti nam grijehe zbog imena svoga!",Croatian
"Zašto da pogani govore: ""TÓa gdje je njihov Bog?"" Nek' se na poganima pokaže, pred očima našim, kako osvećuješ prolivenu krv slugu svojih!",Croatian
"Nek' do tebe dopru uzdasi sužanja, snagom svoje mišice poštedi predane smrti!",Croatian
"A našim susjedima vrati sedmerostruko u krilo pogrdu koju naniješe tebi, o Jahve!",Croatian
"A mi, tvoj puk i ovce paše tvoje, slavit ćemo te dovijeka, kazivat ćemo od koljena do koljena hvalu tvoju!",Croatian
"Zborovođi. Po napjevu ""Ljiljan svjedočanstva"". Asafov. Psalam. (80:2) Pastiru Izraelov, počuj, ti što vodiš Josipa k'o stado ovaca! Ti što sjediš nad kerubima, zablistaj",Croatian
"(80:3) pred Efrajimom, Benjaminom, Manašeom: probudi silu svoju, priteci nam u pomoć!",Croatian
"(80:4) Bože, obnovi nas, razvedri lice svoje i spasi nas!",Croatian
"(80:5) Jahve, Bože nad Vojskama, dokle ćeš plamtjeti, premda se moli narod tvoj?",Croatian
(80:6) Dokle ćeš nas hraniti kruhom suza i obilno pojiti suzama?,Croatian
(80:7) Dokle će se oko nas svađat' susjedi i rugat' nam se naši dušmani?,Croatian
"(80:8) Bože nad Vojskama, obnovi nas, razvedri lice svoje i spasi nas!",Croatian
"(80:9) Ti prenese čokot iz Egipta, pogane istjera, a njega zasadi.",Croatian
"(80:10) Ti mu tlo pripravi, i on pusti korijenje i napuni zemlju.",Croatian
"(80:11) Sjena mu prekri bregove, lozje mu k'o Božji cedrovi.",Croatian
(80:12) Mladice svoje ispruži do mora i svoje ogranke do Rijeke.,Croatian
"(80:13) Zašto si mu srušio ogradu da ga beru svi što putem prolaze,",Croatian
"(80:14) da ga pustoši vepar iz šume, da ga pasu poljske zvijeri?",Croatian
"(80:15) Vrati se, Bože nad Vojskama, pogledaj s neba i vidi, obiđi ovaj vinograd:",Croatian
"(80:16) zakrili što zasadi desnica tvoja, sina kog za se odgoji!",Croatian
(80:17) Oni koji ga spališe i posjekoše nek' izginu od prijetnje lica tvojega!,Croatian
"(80:18) Tvoja ruka nek' bude nad čovjekom desnice tvoje, nad sinom čovječjim kog za se odgoji!",Croatian
"(80:19) Nećemo se više odmetnuti od tebe; poživi nas, a mi ćemo zazivati ime tvoje.",Croatian
"(80:20) Jahve, Bože nad Vojskama, obnovi nas, razvedri lice svoje i spasi nas!",Croatian
"Zborovođi. Po napjevu ""Tijesci"". Asafov. (81:2) Kliknite Bogu, našoj jakosti, kličite Bogu Jakovljevu!",Croatian
"(81:3) Nek' zazvuče žice, nek' se čuje bubanj, svirajte u milozvučnu harfu s citarom!",Croatian
"(81:4) Zatrubite u rog za mlađaka, za uštapa, na svetkovinu našu!",Croatian
"(81:5) Jer to je propis Izraelu, zapovijed Boga Jakovljeva.",Croatian
(81:6) Takav je zakon dao Josipu kad je izlazio iz zemlje Egipta.,Croatian
"(81:7) Šapat tajnovit čuh: ""Oslobodih od tereta rame njegovo, ruke su mu slobodne od košare.",Croatian
"(81:8) U tjeskobi si zavapio i ja te izbavih; iz gromovna oblaka odgovorih tebi, iskušah te kod voda meripskih.",Croatian
"(81:9) Slušaj, puče moj, i ja ću te opomenuti: o, da me poslušaš, Izraele!",Croatian
(81:10) Nek' ne bude u tebe drugog boga i ne klanjaj se bogu tuđem!,Croatian
"(81:11) Ja sam Jahve, Bog tvoj koji te izvedoh iz Egipta: otvori svoja usta da ih napunim!""",Croatian
"(81:12) ""Ali moj narod ne slušaše glasa moga, Izrael me ne posluša.",Croatian
(81:13) Zato ga pustih okorjelom srcu njegovu: neka hodi kako mu se hoće!,Croatian
"(81:14) O, kad bi me narod moj slušao, kad bi Izrael putovima mojim hodio,",Croatian
"(81:15) brzo bih pokorio dušmane njegove, ruku bih svoju okrenuo na protivnike njegove.",Croatian
(81:16) Oni što ga sada mrze dodvarali bi mu se i njihov bi udes bio zapečaćen zauvijek.,Croatian
(81:17) A svoj narod hranio bih pšenicom najboljom i sitio ga medom iz pećine.,Croatian
"Psalam.  Asafov.  Bog ustaje u skupštini ""bogova"", usred ""bogova"" sud održava.",Croatian
"""Dokle ćete sudit' krivo, ić' na ruku bezbožnima?",Croatian
"Štitite slaba i sirotu, vratite pravicu jadniku i siromahu!",Croatian
"Izbavite potlačenog i ubogog: istrgnite ga iz ruku bezbožnih!""",Croatian
"Ne shvaćaju nit' razumiju, po mraku hodaju: poljuljani su svi temelji zemlje.",Croatian
"Rekoh doduše: ""Vi ste bogovi i svi ste sinovi Višnjega!",Croatian
"Ali ćete k'o svi ljudi umrijeti, past ćete kao svatko od velikih!""",Croatian
"Ustani, Bože, i sudi zemlju, jer si s pravom gospodar svih naroda.",Croatian
"Pjesma.  Psalam. Asafov. (83:2) Ne šuti, Jahve, ne budi nijem i nemoj mirovati, Bože!",Croatian
"(83:3) Jer evo: dušmani tvoji buče, i mrzitelji tvoji glave podižu.",Croatian
(83:4) Protiv naroda se tvoga rote i svjetuju se protiv štićenika tvojih.,Croatian
"(83:5) Govore: ""Dođite, zatrimo ih da ne budu narod, nek' se ime Izrael više ne spominje!""",Croatian
"(83:6) Zaista, jednodušno se svjetuju i protiv tebe savez sklopiše:",Croatian
"(83:7) šatori edomski i Jišmaelci, Moapci i Hagrijci,",Croatian
"(83:8) Gebal i Amon i Amalek, Filisteja sa stanovnicima Tira.",Croatian
"(83:9) I Asirci se s njima udružiše, pružiše ruke potomcima Lotovim.",Croatian
"(83:10) Učini njima k'o Midjancima, k'o Siseri i Jabinu na potoku Kišonu:",Croatian
(83:11) koji padoše blizu En-Dora i postaše gnojivo njivi.,Croatian
"(83:12) K'o Oreb i Zeb neka budu knezovi njihovi, kao Zebah i Salmuna nek' budu sve vođe njihove",Croatian
"(83:13) koji jednodušno vikahu: ""Osvojimo krajeve Božje!""",Croatian
"(83:14) Daj, o Bože, da budu kao kovitlac, kao pljeva koju nosi vjetar.",Croatian
"(83:15) Kao što oganj proždire šumu, kao što plamen sažiže bregove,",Croatian
"(83:16) tako ih goni olujom svojom, prestravi ih svojom žestinom!",Croatian
"(83:17) Pokrij im lice sramotom, da traže tvoje ime, Jahve!",Croatian
"(83:18) Neka se stide i plaše navijek, neka se posrame i neka izginu!",Croatian
"(83:19) Nek' znaju: ti si komu je ime Jahve, jedini Višnji nada svom zemljom.",Croatian
"Zborovođi. Po napjevu ""Tijesci"". Sinova Korahovih. (84:2) Kako su mili stanovi tvoji, Jahve nad Vojskama!",Croatian
(84:3) Duša mi gine i čezne za dvorima Jahvinim. Srce moje i moje tijelo kliču Bogu živomu.,Croatian
"(84:4) I vrabac sebi log nalazi, i lastavica gnjezdašce gdje će položiti mlade svoje:",Croatian
"(84:5) a ja žrtvenike tvoje, Jahve nad Vojskama, Kralju moj i Bože moj! Blaženi koji prebivaju u Domu tvome slaveć' te bez prestanka!",Croatian
(84:6) Blažen komu je pomoć u tebi dok se sprema na svete putove!,Croatian
"(84:7) Prolaze li suhom dolinom, u izvor je vode promeću i prva je kiša u blagoslov odijeva.",Croatian
(84:8) Snaga im raste od časa do časa: dok ne ugledaju Boga na Sionu.,Croatian
"(84:9) Jahve, Bože nad Vojskama, čuj molitvu moju, poslušaj, Bože Jakovljev!",Croatian
"(84:10) Pogledaj, štite naš, Bože, pogledaj lice pomazanika svoga!",Croatian
"(84:11) Zaista, jedan je dan u dvorima tvojim bolji od tisuću drugih. Volim biti na pragu Doma Boga svoga nego boraviti u šatorima grešnika.",Croatian
"(84:12) Jahve, Bog, sunce je i štit: on daje milost i slavu. Ne uskraćuje Jahve dobara onima koji idu u nedužnosti.",Croatian
"(84:13) Jahve nad Vojskama, blago onom tko se u te uzda.",Croatian
"Zborovođi.  Sinova Korahovih. Psalam. (85:2) Zavolje opet, Jahve, zemlju svoju, na dobro okrenu udes Jakovljev.",Croatian
"(85:3) Otpusti krivnju narodu svome, pokri sve grijehe njegove.",Croatian
"(85:4) Suspregnu svu ljutinu svoju, odusta od žestine gnjeva svoga.",Croatian
"(85:5) Obnovi nas, Bože, Spasitelju naš, i odbaci zlovolju prema nama!",Croatian
"(85:6) Zar ćeš se dovijeka gnjeviti na nas, prenositi srdžbu svoju od koljena na koljeno?",Croatian
(85:7) Zar nas nećeš opet oživiti da se narod tvoj raduje u tebi?,Croatian
"(85:8) Pokaži nam, Jahve, milosrđe svoje i daj nam svoje spasenje.",Croatian
"(85:9) Da poslušam što mi to Jahve govori: Jahve obećava mir narodu svomu, vjernima svojim, onima koji mu se svim srcem vrate.",Croatian
"(85:10) Zaista, blizu je njegovo spasenje onima koji ga se boje, i slava će njegova živjeti u zemlji našoj.",Croatian
"(85:11) Ljubav će se i Vjernost sastati, Pravda i Mir zagrliti.",Croatian
"(85:12) Vjernost će nicat' iz zemlje, Pravda će gledat' s nebesa.",Croatian
"(85:13) Jahve će dati blagoslov i sreću, i zemlja naša urod svoj.",Croatian
"(85:14) Pravda će stupati pred njim, a Mir tragom stopa njegovih.",Croatian
"Molitva.  Davidova.  Prigni uho svoje, Jahve, i usliši me jer sam bijedan i ubog.",Croatian
Čuvaj dušu moju jer sam posvećen tebi; spasi slugu svoga koji se uzda u te! Ti si moj Bog;,Croatian
"o Gospode, smiluj mi se jer povazdan vapijem k tebi.",Croatian
"Razveseli dušu sluge svoga jer k tebi, Jahve, dušu uzdižem.",Croatian
"Jer ti si, Gospode, dobar i rado praštaš, pun si ljubavi prema svima koji te zazivaju.",Croatian
"Slušaj, Jahve, molitvu moju i pazi na glas vapaja mog.",Croatian
U dan tjeskobe vapijem k tebi jer ćeš me uslišati.,Croatian
"Nema ti ravna među bozima, Gospode, nema djela kakvo je tvoje.",Croatian
"Svi narodi što ih stvori doći će i klanjat' se tebi, o Jahve, i slavit će ime tvoje.",Croatian
Jer ti si velik i činiš čudesa: ti si jedini Bog.,Croatian
"Uči me, Jahve, svojemu putu da hodim vjeran tebi, usmjeri srce moje da se boji imena tvojega!",Croatian
"Hvalit ću te, Gospode, Bože moj, svim srcem svojim, slavit ću ime tvoje dovijeka,",Croatian
"jer tvoje ljubavi prema meni ima izobila, istrgao si moju dušu iz dubine Podzemlja.",Croatian
"O Bože, oholice se digoše na me, mnoštvo silnika život mi vreba i nemaju tebe pred očima.",Croatian
"No ti si, Gospode Bože, milosrdan i blag, spor na srdžbu - sama ljubav i vjernost.",Croatian
Pogledaj na me i smiluj se meni; daj svome sluzi snage svoje i spasi sina sluškinje svoje!,Croatian
"Daj mi milostivo znak naklonosti svoje, da vide moji mrzitelji i da se postide, jer si mi ti, o Jahve, pomogao, ti me utješio.",Croatian
Sinova Korahovih. Psalam. Pjesma. Zdanje svoje na svetim gorama,Croatian
ljubi Jahve; draža su mu vrata sionska nego svi šatori Jakovljevi.,Croatian
"Divote se govore o tebi, grade Božji!",Croatian
"""Rahab i Babilon brojit ću k onima što me štuju; Filisteja i Tir i narod etiopski - i oni su rođeni ondje.""",Croatian
"O Sionu se govori: ""Ovaj i onaj u njemu je rođen! Svevišnji ga utemelji!""",Croatian
"Gospodin će zapisati u knjigu naroda: ""Ovi su rođeni ondje.""",Croatian
"I pjevat će igrajući kolo: ""Svi su izvori moji u tebi!""",Croatian
"Pjesma. Psalam. Sinova Korahovih. Zborovođi. Po napjevu ""Bolest"". Za pjevanje. Poučna pjesma. Ezrahijca Hemana. (88:2) Jahve, Bože moj, vapijem danju, a noću naričem pred tobom.",Croatian
"(88:3) Neka dopre do tebe molitva moja, prigni uho k vapaju mome.",Croatian
"(88:4) Jer mi je duša zasićena patnjama, moj se život bliži Podzemlju.",Croatian
"(88:5) Broje me k onima što u grob silaze, postadoh sličan nemoćniku.",Croatian
"(88:6) Među mrtvima moj je ležaj, poput ubijenih što leže u grobu kojih se više ne spominješ, od kojih si ustegao ruku.",Croatian
"(88:7) Smjestio si me u jamu duboku, u tmine, u bezdan.",Croatian
(88:8) Teško me pritišće ljutnja tvoja i svim me valima svojim prekrivaš.,Croatian
"(88:9) Udaljio si od mene znance moje, Óučini da im gnusan budem: zatvoren sam, ne mogu izaći.",Croatian
"(88:10) Od nevolje oči mi gasnu: vapijem tebi, Jahve, iz dana u dan, za tobom ruke pružam.",Croatian
(88:11) Zar na mrtvima činiš čudesa? Zar će sjene ustati i hvaliti tebe?,Croatian
(88:12) Zar se u grobu pripovijeda o tvojoj dobroti? O vjernosti tvojoj u Propasti?,Croatian
(88:13) Zar se u tmini objavljuju čudesa tvoja i tvoja pravda u Zaboravu?,Croatian
"(88:14) Ipak ja vapijem tebi, Jahve, prije jutra molitvom te pretječem.",Croatian
"(88:15) Zašto, Jahve, odbacuješ dušu moju? Zašto sakrivaš lice od mene?",Croatian
"(88:16) Bijedan sam i umirem već od dječaštva, klonuh noseći tvoje strahote.",Croatian
"(88:17) Preko mene prijeđoše vihori tvojega gnjeva, strahote me tvoje shrvaše,",Croatian
"(88:18) okružuju me kao voda sveudilj, optječu me svi zajedno.",Croatian
(88:19) Udaljio si od mene prijatelja i druga: mrak mi je znanac jedini.,Croatian
"Poučna pjesma. Ezrahijca Etana. (89:2) O ljubavi Jahvinoj pjevat ću dovijeka, kroza sva koljena vjernost ću tvoju naviještati.",Croatian
"(89:3) Ti reče: ""Zavijeke je sazdana ljubav moja!"" U nebu utemelji vjernost svoju:",Croatian
"(89:4) ""Savez sklopih s izabranikom svojim, zakleh se Davidu, sluzi svome:",Croatian
"(89:5) tvoje potomstvo održat ću dovijeka, za sva koljena sazdat ću prijestolje tvoje.""",Croatian
"(89:6) Nebesa veličaju čudesa tvoja, Jahve, i tvoju vjernost u zboru svetih.",Croatian
"(89:7) TÓa tko je u oblacima ravan Jahvi, tko li je Jahvi sličan među sinovima Božjim?",Croatian
"(89:8) Bog je strahovit u zboru svetih, velik i strašan svima oko sebe.",Croatian
"(89:9) Jahve, Bože nad Vojskama, tko je kao ti? Silan si, Jahve, i vjernost te okružuje.",Croatian
"(89:10) Ti zapovijedaš bučnome moru, obuzdavaš silu valova njegovih;",Croatian
"(89:11) ti sasječe Rahaba i zgazi, snažnom mišicom rasu dušmane svoje.",Croatian
"(89:12) Tvoja su nebesa i tvoja je zemlja, zemljin krug ti si sazdao i sve što je na njemu;",Croatian
"(89:13) sjever i jug ti si stvorio, Tabor i Hermon kliču imenu tvojemu.",Croatian
"(89:14) Tvoja je mišica snažna, ruka čvrsta, desnica dignuta.",Croatian
"(89:15) Pravda i Pravednost temelj su prijestolja tvoga, Ljubav i Istina koračaju pred tobom.",Croatian
"(89:16) Blago narodu vičnu svetom klicanju, on hodi u sjaju lica tvojega, Jahve,",Croatian
(89:17) u tvom se imenu raduje svagda i tvojom se pravdom ponosi.,Croatian
"(89:18) Jer ti si ures moći njegove, po tvojoj milosti raste snaga naša.",Croatian
"(89:19) Jer Jahve je štit naš, Svetac Izraelov kralj je naš.",Croatian
"(89:20) Nekoć si u viđenju govorio pobožnima svojim: ""Junaku stavih krunu na glavu, izabranika iz naroda izdigoh;",Croatian
"(89:21) nađoh Davida, slugu svoga, svetim ga svojim uljem pomazah,",Croatian
(89:22) da ruka moja svagda ostane s njime i moja mišica da ga krijepi.,Croatian
"(89:23) Neće ga nadmudriti dušmanin, niti oboriti sin bezakonja.",Croatian
"(89:24) Razbit ću pred njim protivnike njegove, pogubit ću mrzitelje njegove.",Croatian
(89:25) Vjernost moja i dobrota bit će s njime i u mome imenu rast će mu snaga.,Croatian
"(89:26) Pružit ću njegovu ruku nad more, do Rijeke desnicu njegovu.",Croatian
(89:27) On će me zvati: 'Oče moj! Bože moj i hridi spasa mojega.',Croatian
"(89:28) A ja ću ga prvorođencem učiniti, najvišim među kraljevima svijeta.",Croatian
(89:29) Njemu ću sačuvati dovijeka naklonost svoju i Savez svoj vjeran.,Croatian
(89:30) Njegovo ću potomstvo učiniti vječnim i prijestolje mu kao dan nebeski.,Croatian
"(89:31) Ako li mu sinovi Zakon moj ostave i ne budu hodili po naredbama mojim,",Croatian
(89:32) ako li prestupe odredbe moje i ne budu čuvali zapovijedi mojih;,Croatian
"(89:33) šibom ću kazniti nedjelo njihovo, udarcima ljutim krivicu njihovu,",Croatian
(89:34) ali mu naklonosti svoje oduzeti neću niti ću prekršiti vjernosti svoje.,Croatian
(89:35) Neću povrijediti Saveza svojega i neću poreći obećanja svoga.,Croatian
(89:36) Jednom se zakleh svetošću svojom: Davida prevariti neću:,Croatian
"(89:37) potomstvo će njegovo ostati dovijeka, prijestolje njegovo preda mnom kao sunce,",Croatian
"(89:38) ostat će dovijeka kao mjesec, vjerni svjedok na nebu.""",Croatian
"(89:39) A sada ti ga odbi i odbaci, silno se razgnjevi na pomazanika svoga.",Croatian
(89:40) Prezre Savez sa slugom svojim i krunu njegovu do zemlje ponizi.,Croatian
"(89:41) Razvali sve zidine njegove, njegove utvrde u ruševine baci.",Croatian
"(89:42) Pljačkaju ga svi što naiđu, na ruglo je susjedima svojim.",Croatian
(89:43) Podiže desnicu dušmana njegovih i obradova protivnike njegove.,Croatian
"(89:44) Otupi oštricu mača njegova, u boju mu ne pomože.",Croatian
"(89:45) Njegovu sjaju kraj učini, njegovo prijestolje na zemlju obori.",Croatian
"(89:46) Skratio si dane mladosti njegove, sramotom ga pokrio.",Croatian
"(89:47) TÓa dokle ćeš, Jahve? Zar ćeš se uvijek skrivati? Hoće li gnjev tvoj k'o oganj gorjeti?",Croatian
"(89:48) Sjeti se kako je kratak život moj, kako si ljude prolazne stvorio!",Croatian
(89:49) Tko živ smrti vidjeti neće? Tko će od ruke Podzemlja dušu sačuvati?,Croatian
"(89:50) Gdje li je, Jahve, tvoja dobrota iskonska kojom se Davidu zakle na vjernost svoju?",Croatian
"(89:51) Sjeti se, Jahve, sramote slugu svojih: u srcu nosim svu mržnju pogana",Croatian
"(89:52) s kojom nasrću dušmani tvoji, Jahve, s kojom nasrću na korake pomazanika tvoga.",Croatian
(89:53) Blagoslovljen Jahve dovijeka! Tako neka bude. Amen!,Croatian
"Molitva.  Mojsija, sluge Božjega. Jahve, ti nam bijaše okrilje od koljena do koljena.",Croatian
"Prije nego se rodiše bregovi, prije nego postade kopno i krug zemaljski, od vijeka do vijeka, Bože, ti jesi!",Croatian
"Smrtnike u prah vraćaš i veliš: ""Vratite se, sinovi ljudski!""",Croatian
Jer je tisuću godina u očima tvojim k'o jučerašnji dan koji je minuo i kao straža noćna.,Croatian
"Razgoniš ih k'o jutarnji san, kao trava su što se zeleni:",Croatian
"jutrom cvate i sva se zeleni, a uvečer - već se suši i vene.",Croatian
"Zaista, izjeda nas tvoja srdžba i zbunjuje ljutina tvoja.",Croatian
"Naše si grijehe stavio pred svoje oči, naše potajne grijehe na svjetlost lica svojega.",Croatian
"Jer svi naši dani prođoše u gnjevu tvojemu, kao uzdah dovršismo godine svoje.",Croatian
"Zbroj naše dobi sedamdeset je godina, ako smo snažni, i osamdeset; a većina od njih muka je i ništavost: jer prolaze brzo i mi letimo odavle.",Croatian
"Tko će mjeriti žestinu gnjeva tvojega, tko proniknuti srdžbu tvoju?",Croatian
"Nauči nas dane naše brojiti, da steknemo mudro srce.",Croatian
"Vrati se k nama, Jahve! TÓa dokle ćeš? Milostiv budi slugama svojim!",Croatian
"Jutrom nas nasiti smilovanjem svojim, da kličemo i da se veselimo u sve dane!",Croatian
"Obraduj nas za dane kad si nas šibao, za ljeta kad smo stradali!",Croatian
Neka se na slugama tvojim pokaže djelo tvoje i tvoja slava na djeci njihovoj!,Croatian
"Dobrota Jahve, Boga našega, nek' bude nad nama daj da nam uspije djelo naših ruku, djelo ruku naših nek' uspije.",Croatian
"Ti što prebivaš pod zaštitom Višnjega, što počivaš u sjeni Svemogućega,",Croatian
"reci Jahvi: ""Zaklone moj! Utvrdo moja! Bože moj u koga se uzdam!""",Croatian
"Jer on će te osloboditi od zamke ptičarske, od kuge pogubne.",Croatian
Svojim će te krilima zaštititi i pod njegova ćeš se krila skloniti: Vjernost je njegova štit i obrana!,Croatian
"Nećeš se bojati strašila noćnoga ni strelice što leti danju,",Croatian
"ni kuge što se šulja kroz tmine, ni pošasti što hara o podne.",Croatian
"Pa nek' padaju tisuće kraj tebe, deseci tisuća s desne tvoje, tebi se neće primaći!",Croatian
"Tek što okom pogledaš, već ćeš vidjeti plaću grešnika.",Croatian
"Jer Jahve je zaklon tvoj, Višnjega odabra sebi za okrilje.",Croatian
"Neće te snaći nesreća, nevolja se neće prikučiti šatoru tvojemu.",Croatian
Jer anđelima svojim zapovjedi da te čuvaju na svim putima tvojim.,Croatian
Na rukama će te nositi da se ne spotakneš o kamen.,Croatian
"Nogom ćeš gaziti lava i ljuticu, zgazit ćeš lavića i zmiju.",Croatian
"Izbavit ću ga jer me ljubi, zakrilit ga jer poznaje ime moje.",Croatian
"Zazvat će me, a ja ću ga uslišiti, s njim ću biti u nevolji, spasit ću ga i proslaviti.",Croatian
"Nasitit ću ga danima mnogim, pokazat' mu spasenje svoje.""",Croatian
"Psalam. Pjesma. Za dan subotnji. (92:2) Dobro je slaviti Jahvu, pjevati imenu tvome, Svevišnji;",Croatian
"(92:3) naviještati jutrom ljubav tvoju i noću vjernost tvoju,",Croatian
"(92:4) uz harfu od deset žica i liru, s pjesmom uz citaru.",Croatian
"(92:5) Obradovao si me djelima svojim, o Jahve, kličem zbog djela ruku tvojih.",Croatian
"(92:6) Kako su silna djela tvoja, o Jahve, i duboki naumi tvoji!",Croatian
"(92:7) Bezuman čovjek ne spoznaje, luđak ne shvaća.",Croatian
"(92:8) Sve ako bi bezbošci nicali k'o trava i cvali svi što zlo čine, određeni su za vječnu propast;",Croatian
"(92:9) a ti, Jahve, dovijeka uzvišen ostaješ.",Croatian
"(92:10) Doista, dušmani tvoji, o Jahve, tvoji će dušmani propasti; raspršit će se svi što čine zlo.",Croatian
"(92:11) Rog si mi digao k'o u bivola, pomazao me uljem prečistim;",Croatian
(92:12) i oko mi s visoka gleda dušmane i uho mirno sluša o onima što na me ustaju.,Croatian
(92:13) K'o palma cvate pravednik i raste k'o cedar libanonski.,Croatian
"(92:14) Zasađeni u Domu Jahvinu, cvatu u dvorima Boga našega.",Croatian
"(92:15) Rod donose i u starosti, sočni i puni svježine:",Croatian
"(92:16) da navijeste kako je pravedan Jahve, Hrid moja, onaj na kome nema nepravde.",Croatian
"Jahve kraljuje, u sjaj zaodjeven, Jahve zaodjeven moći i opasan. Čvrsto stoji krug zemaljski, neće se poljuljati.",Croatian
"Čvrsto je prijestolje tvoje odiskona, ti si od vječnosti!",Croatian
"Rijeke podižu, Jahve, rijeke podižu glase svoje, rijeke podižu svoj bučni huk.",Croatian
"Jači od glasova voda golemih, silniji od bijesnoga mora: silan je Jahve u visinama.",Croatian
"Tvoja su obećanja vjere predostojna, svetost je ures Doma tvojega, Jahve, u sve dane!",Croatian
"Bože osvetniče, Jahve, Bože osvetniče, pokaži se.",Croatian
"Ustani ti što sudiš zemlju, po zasluzi plati oholima!",Croatian
"Dokle će bezbošci, Jahve, dokle će se bezbošci hvastati?",Croatian
"Dokle će brbljati, drsko govoriti, dokle će se bezakonici hvastati?",Croatian
"Tlače narod tvoj, Jahve, i baštinu tvoju pritišću;",Croatian
"kolju udovicu i pridošlicu, sirotama život oduzimlju",Croatian
"i govore: ""Jahve ne vidi! Ne opaža Bog Jakovljev!""",Croatian
"Shvatite, lude u narodu: bezumni, kad ćete se urazumiti?",Croatian
Onaj što uho zasadi da ne čuje? Koji stvori oko da ne vidi?,Croatian
Onaj što odgaja narode da ne kazni - Onaj što ljude uči mudrosti?,Croatian
Jahve poznaje namisli ljudske: one su isprazne.,Croatian
"Blago onom koga ti poučavaš, Jahve, i učiš Zakonu svojemu:",Croatian
"da mu mir udijeliš od nesretnih dana, dok se grob kopa zlikovcu.",Croatian
Jer neće Jahve odbaciti naroda svojega i svoje baštine neće napustiti;,Croatian
jer će se pravo dosuditi pravednosti i za njom će ići svi čestiti srcem.,Croatian
Tko će ustati za me protiv zlotvora? Tko će se zauzeti za me protiv zločinaca?,Croatian
"Da mi Jahve ne pomaže, brzo bih sišao u mjesto tišine.",Croatian
"Čim pomislim: ""Noga mi posrće"", dobrota me tvoja, o Jahve, podupire.",Croatian
"Kad se skupe tjeskobe u srcu mome, tvoje mi utjehe dušu vesele.",Croatian
Zar je bezbožno sudište u savezu s tobom kad nevolje stvara pod izlikom zakona?,Croatian
"Nek' samo pritišću dušu pravednog, nek' osuđuju krv nedužnu:",Croatian
"Jahve mi je utvrda, Bog - hrid utočišta moga.",Croatian
"Platit će im bezakonje njihovo, njihovom će ih zloćom istrijebiti, istrijebit će ih Jahve, Bog naš.",Croatian
"Dođite, kličimo Jahvi, uzvikujmo Hridi, Spasitelju svome!",Croatian
"Pred lice mu stupimo s hvalama, kličimo mu u pjesmama!",Croatian
"Jer velik je Jahve, Bog naš, Kralj veliki nad svim bogovima.",Croatian
"U njegovoj su ruci zemaljske dubine, njegovi su vrhunci planina.",Croatian
"Njegovo je more, on ga je stvorio, i kopno koje načiniše ruke njegove.",Croatian
"Dođite, prignimo koljena i padnimo nice, poklonimo se Jahvi koji nas stvori!",Croatian
"Jer on je Bog naš, a mi narod paše njegove, ovce što on ih čuva. O, da danas glas mu poslušate:",Croatian
"""Ne budite srca tvrda kao u Meribi, kao u dan Mase u pustinji",Croatian
gdje me iskušavahu očevi vaši premda vidješe djela moja.,Croatian
"Četrdeset ljeta jadio me naraštaj onaj, pa rekoh: 'Narod su nestalna srca i ne promiču moje putove.'",Croatian
"Stog se zakleh u svom gnjevu: 'Nikad neće ući u moj pokoj!'""",Croatian
"Pjevajte Jahvi pjesmu novu! Pjevaj Jahvi, sva zemljo!",Croatian
"Pjevajte Jahvi, hvalite ime njegovo! Navješćujte iz dana u dan spasenje njegovo,",Croatian
"kazujte poganima njegovu slavu, svim narodima čudesa njegova.",Croatian
"Velik je Jahve, hvale predostojan, strašniji od svih bogova!",Croatian
Ništavni su svi bozi naroda. Jahve stvori nebesa!,Croatian
"Slava je i veličanstvo pred njim, sila i sjaj u Svetištu njegovu.",Croatian
"Dajte Jahvi, narodna plemena, dajte Jahvi slavu i silu!",Croatian
"Dajte Jahvi slavu imena njegova! Prinosite žrtvu i uđite u dvorove njegove,",Croatian
"poklonite se Jahvi u sjaju svetosti njegove. Strepi pred njim, zemljo sva!",Croatian
"Nek' se govori među poganima: ""Jahve kraljuje!"" Svijet on učvrsti da se ne pomakne, narodima pravedno upravlja.",Croatian
"Raduj se, nebo, i kliči, zemljo! Neka huči more i što je u njemu!",Croatian
"Nek' se raduje polje i što je na njemu, neka klikće šumsko drveće",Croatian
"pred Jahvom, jer dolazi, jer dolazi suditi zemlji. Sudit će svijetu u pravdi i narodima u istini svojoj.",Croatian
"Jahve kraljuje: neka kliče zemlja, nek' se vesele otoci mnogi!",Croatian
"Oblak i tama ovijaju njega, pravda i pravo temelji su prijestolja njegova.",Croatian
Oganj ide pred njim i sažiže okolo dušmane njegove.,Croatian
Munje mu svijet osvjetljuju; zemlja to vidi i strepi.,Croatian
"Brda se tope pred Jahvom k'o vosak, pred vladarom zemlje sve.",Croatian
"Nebesa navješćuju pravednost njegovu, svi narodi gledaju mu slavu.",Croatian
"Nek' se postide svi što likove štuju i koji se hvale kumirima. Poklonite mu se, svi bozi!",Croatian
"Sion radostan sluša, gradovi Judini kliču zbog tvojih sudova, o Jahve!",Croatian
"Jer ti si, o Jahve, Svevišnji - nad svom zemljom, visoko, visoko nad bozima svima.",Croatian
"Jahve ljubi one koji mrze na zlo, on čuva duše pobožnika svojih, izbavlja ih iz ruku opakih.",Croatian
Svjetlost sviće pravedniku i radost čestitima u srcu.,Croatian
"Radujte se, pravednici, u Jahvi, slavite sveto ime njegovo!",Croatian
"Psalam.  Pjevajte Jahvi pjesmu novu, jer učini djela čudesna. Pobjedu mu pribavi desnica njegova i sveta mišica njegova.",Croatian
"Jahve obznani spasenje svoje, pred poganima pravednost objavi.",Croatian
Spomenu se dobrote i vjernosti prema domu Izraelovu. Svi krajevi svijeta vidješe spasenje Boga našega.,Croatian
"Sva zemljo, poklikni Jahvi, raduj se, kliči i pjevaj!",Croatian
"Zapjevajte Jahvi uz citaru, uz citaru i uza zvuke harfe;",Croatian
uz trublje i zvuke rogova: kličite Jahvi kralju!,Croatian
"Neka huči more i što je u njemu, krug zemaljski i stanovnici njegovi!",Croatian
"Rijeke nek' plješću rukama, zajedno s njima neka se brda raduju!",Croatian
"Jer Jahve dolazi, dolazi suditi zemlji. Vladat će krugom zemaljskim po pravdi i pucima po pravici.",Croatian
Jahve kraljuje - nek' zadršću narodi; sjedi nad kerubima - zemlja nek' se potrese!,Croatian
"Velik je Jahve na Sionu, uzvišen nada sve narode.",Croatian
Nek' slave ime tvoje veliko i strašno: ono je sveto!,Croatian
"Ti kralj si moćan koji ljubiš što je pravo, pravednost ti si utvrdio, pravo i pravednost vršiš u Jakovu.",Croatian
"Uzvisujte Jahvu, Boga našega, padnite pred podnožje njegovo: ono je sveto.",Croatian
"Mojsije i Aron među svećenicima njegovim i Samuel među onima koji zazivaju ime njegovo: zazivahu Jahvu, i on ih usliša.",Croatian
Iz stupa od oblaka govoraše njima: slušahu zapovijedi njegove i odredbe što ih dade.,Croatian
"Jahve, Bože naš, ti si ih uslišivao; Bože, milostiv si bio njima premda si kažnjavao grijehe njihove.",Croatian
"Uzvisujte Jahvu, Boga našega, padnite pred svetu goru njegovu: jer svet je Jahve, Bog naš.",Croatian
"Psalam.  Zahvalnica.  Kliči Jahvi, zemljo sva!",Croatian
Služite Jahvi u veselju! Pred lice mu dođite s radosnim klicanjem!,Croatian
"Znajte da je Jahve Bog: on nas stvori, i mi smo njegovi, njegov smo narod i ovce paše njegove.",Croatian
"Uđite s hvalama na vrata njegova, u dvore njegove s pjesmama; hvalite ga, ime mu slavite!",Croatian
"Jer dobar je Jahve, dovijeka je ljubav njegova, od koljena do koljena vjernost njegova.",Croatian
"Davidov.  Psalam.  Da zapjevam o dobroti i pravdi, tebi, Jahve, da zasviram!",Croatian
Razmatrat ću put savršenstva: kad li ćeš k meni doći? Hodit ću u nedužnosti srca u domu svojemu.,Croatian
Neću stavljati pred oči svoje ništa opako. Mrzim čovjeka koji čini zlo: on neće biti uza me.,Croatian
Opako će srce biti daleko od mene; o zlu neću da znadem.,Croatian
"Tko kleveće bližnjeg u potaji, toga ću pogubiti. Čovjeka oholih očiju i srca naduta ja ne podnosim.",Croatian
Pogled upravljam k vjernima na zemlji da sa mnom stanuju. Tko hodi putem nedužnim taj će mi služiti.,Croatian
"Neće prebivati u kući mojoj tko spletke snuje. Tko govori laži, neće opstati pred mojim očima.",Croatian
Svaki ću dan istrebljivati sve zlikovce u zemlji; iskorijenit ću iz grada Jahvina sve koji čine bezakonje.,Croatian
"Molitva nevoljnika koji je klonuo pa svoju tugu izlijeva (102:2) Jahve, usliši molitvu moju, i vapaj moj k tebi da dođe!",Croatian
"(102:3) Nemoj sakrivati lice od mene u dan moje nevolje! Prigni k meni uho svoje: kad te prizovem, brzo me usliši!",Croatian
"(102:4) Jer moji dani nestaju poput dima, a moje kosti gore kao oganj.",Croatian
(102:5) Srce mi se suši kao pokošena trava i kruh svoj zaboravljam jesti.,Croatian
(102:6) Od snažnih jecaja mojih kosti mi uz kožu prionuše.,Croatian
"(102:7) Sličan sam čaplji u pustinji, postah k'o ćuk na pustoj razvalini.",Croatian
(102:8) Ne nalazim sna i uzdišem k'o samotan vrabac na krovu.,Croatian
(102:9) Svagda me grde dušmani moji; mnome se proklinju što bjesne na me.,Croatian
"(102:10) Pepeo jedem poput kruha, a piće svoje miješam sa suzama",Croatian
"(102:11) zbog tvoje ljutine i gnjeva, jer si me digao i bacio.",Croatian
"(102:12) Moji su dani k'o oduljena sjena, a ja se, gle, sušim poput trave.",Croatian
"(102:13) A ti, o Jahve, ostaješ dovijeka i tvoje ime kroza sva koljena.",Croatian
"(102:14) Ustani, smiluj se Sionu: vrijeme je da mu se smiluješ - sada je čas!",Croatian
"(102:15) Jer milo je slugama tvojim kamenje njegovo, žale ruševine njegove.",Croatian
"(102:16) Tad će se pogani bojati, Jahve, imena tvojega i svi kraljevi zemlje slave tvoje",Croatian
"(102:17) kad Jahve opet sazda Sion, kad se pokaže u slavi svojoj,",Croatian
(102:18) kad se osvrne na prošnju ubogih i ne prezre molitve njihove.,Croatian
"(102:19) Nek' se zapiše ovo za budući naraštaj, puk što nastane neka hvali Jahvu.",Croatian
"(102:20) Jer Jahve gleda sa svog uzvišenog svetišta, s nebesa na zemlju gleda",Croatian
"(102:21) da čuje jauke sužnjeva, da izbavi smrti predane,",Croatian
(102:22) da se na Sionu navijesti ime Jahvino i njegova hvala u Jeruzalemu,Croatian
(102:23) kad se narodi skupe i kraljevstva da služe Jahvi.,Croatian
"(102:24) Putem je istrošio sile moje, skratio mi dane.",Croatian
"(102:25) Rekoh: ""Bože moj, nemoj me uzeti u sredini dana mojih! Kroza sva koljena traju godine tvoje.",Croatian
"(102:26) U početku utemelji zemlju, i nebo je djelo ruku tvojih.",Croatian
"(102:27) Propast će, ti ćeš ostati, sve će ostarjeti kao odjeća. Mijenjaš ih poput haljine i nestaju:",Croatian
(102:28) ti si uvijek isti - godinama tvojim nema kraja.,Croatian
(102:29) Djeca će tvojih slugu živjeti u miru i potomstvo će njihovo trajati pred tobom.,Croatian
"Davidov.  Blagoslivljaj Jahvu, dušo moja, i sve što je u meni, sveto ime njegovo!",Croatian
"Blagoslivljaj Jahvu, dušo moja, i ne zaboravi dobročinstva njegova:",Croatian
"on ti otpušta sve grijehe tvoje, on iscjeljuje sve slabosti tvoje;",Croatian
"on ti od propasti čuva život, kruni te dobrotom i ljubavlju;",Croatian
"život ti ispunja dobrima, k'o orlu ti se mladost obnavlja.",Croatian
"Jahve čini pravedna djela i potlačenima vraća pravicu,",Croatian
"Mojsiju objavi putove svoje, sinovima Izraelovim djela svoja.",Croatian
"Milosrdan i milostiv je Jahve, spor na srdžbu i vrlo dobrostiv.",Croatian
Jarostan nije za vječna vremena niti dovijeka plamti srdžba njegova.,Croatian
Ne postupa s nama po grijesima našim niti nam plaća po našim krivnjama.,Croatian
"Jer kako je nebo visoko nad zemljom, dobrota je njegova s onima koji ga se boje.",Croatian
"Kako je istok daleko od zapada, tako udaljuje od nas bezakonja naša.",Croatian
"Kako se otac smiluje dječici, tako se Jahve smiluje onima što ga se boje.",Croatian
"Jer dobro zna kako smo sazdani, spominje se da smo prašina.",Croatian
"Dani su čovjekovi kao sijeno, cvate k'o cvijetak na njivi;",Croatian
"jedva ga dotakne vjetar, i već ga nema, ne pamti ga više ni mjesto njegovo.",Croatian
"Al' ljubav Jahvina vječna je nad onima što ga se boje i njegova pravda nad sinovima sinova,",Croatian
nad onima što njegov Savez čuvaju i pamte mu zapovijedi da ih izvrše.,Croatian
"Jahve u nebu postavi prijestolje svoje, i kraljevska vlast svemir mu obuhvaća.",Croatian
"Blagoslivljajte Jahvu, svi anđeli njegovi, vi jaki u sili, što izvršujete naredbe njegove, poslušni riječi njegovoj!",Croatian
"Blagoslivljajte Jahvu, sve vojske njegove, sluge njegove koje činite volju njegovu!",Croatian
"Blagoslivljajte Jahvu, sva djela njegova, na svakome mjestu vlasti njegove: blagoslivljaj Jahvu, dušo moja!",Croatian
"Blagoslivljaj Jahvu, dušo moja, Jahve, Bože moj, silno si velik! Odjeven veličanstvom i ljepotom,",Croatian
"svjetlošću ogrnut kao plaštem! Nebo si razapeo kao šator,",Croatian
"na vodama sagradio dvorove svoje. Od oblaka praviš kola svoja, na krilima vjetrova putuješ.",Croatian
"Vjetrove uzimaš za glasnike, a žarki oganj za slugu svojega.",Croatian
"Zemlju si stavio na stupove njene: neće se poljuljati u vijeke vjekova,",Croatian
"pokrio si je vodama bezdanim k'o haljinom, iznad bregova stajahu vode;",Croatian
"na tvoju se prijetnju povukoše, od tvoje grmljavine zadrhtaše.",Croatian
"Bregovi se digoše, doline spustiše na mjesto koje si im odredio.",Croatian
"Odredio si granicu koju ne smiju prijeći, da opet ne pokriju zemlju.",Croatian
Izvore svraćaš u potoke što žubore među brdima.,Croatian
"Oni poje sve živine poljske, divlji magarci žeđ gase u njima.",Croatian
Uz njih se gnijezde ptice nebeske i pjevaju među granama.,Croatian
"Ti natapaš bregove iz dvorova svojih, zemlja se nasićuje plodom tvojih ruku.",Croatian
Ti daješ te niče trava za stoku i bilje na korist čovjeku da izvede kruh iz zemlje,Croatian
i vino što razvedruje srce čovječje; da uljem lice osvježi i da kruh okrijepi srce čovjeku.,Croatian
"Stabla se Jahvina napajaju hranom, cedri libanonski koje on zasadi.",Croatian
"Ondje se ptice gnijezde, u čempresu dom je rodin.",Croatian
Visoki bregovi daju kozorogu a pećine jazavcu sklonište.,Croatian
Ti si stvorio mjesec da označuje vremena i sunce znade kada ima zaći.,Croatian
"Kad razastreš tmine i noć se spusti, tad se šuljaju u njoj životinje šumske.",Croatian
Lavići riču za plijenom i od Boga hranu traže.,Croatian
"Kad sunce ograne, nestaju i liježu na ležaje.",Croatian
Tad čovjek izlazi na dnevni posao i na rad do večeri.,Croatian
"Kako su brojna tvoja djela, o Jahve! Sve si to mudro učinio: puna je zemlja stvorenja tvojih.",Croatian
"Eno mora, velika i široka, u njemu vrve gmazovi bez broja, životinje male i velike.",Croatian
"Onud prolaze nemani, Levijatan kojeg stvori da se igra u njemu.",Croatian
I sva ova bića željno čekaju da ih nahraniš na vrijeme.,Croatian
"Daješ li im, tada sabiru: otvaraš li ruku, nasite se dobrima.",Croatian
"Sakriješ li lice svoje, tad se rastuže; ako dah im oduzmeš, ugibaju i opet se u prah vraćaju.",Croatian
"Pošalješ li dah svoj, opet nastaju, i tako obnavljaš lice zemlje.",Croatian
Neka dovijeka traje slava Jahvina: nek' se raduje Jahve u djelima svojim!,Croatian
"On pogleda zemlju i ona se potrese, dotakne bregove, oni se zadime.",Croatian
"Pjevat ću Jahvi dokle god živim, svirat ću Bogu svome dokle god me bude.",Croatian
Bilo mu milo pjevanje moje! Ja ću se radovati u Jahvi.,Croatian
"Nek' zločinci sa zemlje nestanu i bezbožnika nek' više ne bude! Blagoslivljaj Jahvu, dušo moja! Aleluja!",Croatian
"Hvalite Jahvu, prizivajte mu ime, navješćujte među narodima djela njegova!",Croatian
"Pjevajte mu, svirajte mu, pripovijedajte sva njegova čudesa!",Croatian
"Dičite se svetim imenom njegovim, neka se raduje srce onih što traže Jahvu!",Croatian
"Tražite Jahvu i njegovu snagu, tražite svagda njegovo lice!",Croatian
"Sjetite se čudesa koja učini, njegovih čuda i sudova usta njegovih!",Croatian
"Abrahamov rod sluga je njegov, sinovi Jakovljevi njegovi izabranici!",Croatian
"On je Jahve, Bog naš; po svoj su zemlji njegovi sudovi!",Croatian
"On se uvijek sjeća svojega Saveza, riječi koju dade tisući naraštaja:",Croatian
Saveza koji sklopi s Abrahamom i zakletve svoje Izaku.,Croatian
"Ustanovi je kao zakon Jakovu, Izraelu vječni Savez,",Croatian
"govoreći: ""Tebi ću dati kanaansku zemlju kao dio u baštinu vašu.""",Croatian
"Kad ih još bješe malo na broju, vrlo malo, i kad bjehu pridošlice u njoj,",Croatian
"išli su od naroda do naroda, iz jednoga kraljevstva k drugom narodu,",Croatian
"ali ne dopusti nikom da ih tlači, kažnjavaše zbog njih kraljeve:",Croatian
"""Ne dirajte u moje pomazanike, ne nanosite zla mojim prorocima!""",Croatian
"I on pozva glad na zemlju, sve zalihe uništi krušne.",Croatian
Pred njima čovjeka posla: Josip u ropstvo bijaše prodan.,Croatian
"Sputaše uzama noge njegove, u gvožđe mu vrat staviše,",Croatian
"dok se ne ispuni proroštvo njegovo, Jahvina ga riječ potvrdi.",Croatian
"Kralj naredi da ga driješe, narÄodÄa poglavar oslobodi njega.",Croatian
"Za domaćina ga stavi kući svojoj, za nadstojnika sveg imanja svoga,",Croatian
da velikaše njegove po volji uči i starce njegove mudrosti da vodi.,Croatian
"Tad Izrael u Egipat uđe, Jakov došljak bješe u Kamovoj zemlji.",Croatian
"Narod svoj umnoži veoma, učini ga jačim od dušmana.",Croatian
"Okrenu im srce da zamrze narod njegov, da slugama njegovim opaki budu.",Croatian
"Mojsija posla, slugu svoga, Arona, kog odabra.",Croatian
Činjahu među njima znake njegove i čudesa u Kamovoj zemlji.,Croatian
"Posla tmine, i smrknu se, al' prkosiše oni riječima njegovim.",Croatian
U krv im vode prometnu i pobi ribe njihove.,Croatian
"Zemljom im žabe provrvješe, prodriješe i u dvore kraljevske.",Croatian
"Reče, i muha roj doletje i komarci u sve kraje njine.",Croatian
"Mjesto kiše grÓad im dade, ognjene munje po njihovoj zemlji.",Croatian
"Udari im lozu i smokve, polomi stabla u krajima njinim.",Croatian
"Reče, i skakavci dođoše i bezbrojne gusjenice s njima.",Croatian
"U zemlji im proždriješe svu bilinu, proždriješe rod njihovih njiva.",Croatian
"Pobi sve prvorođene u njihovoj zemlji, sve prvine snage njihove.",Croatian
Izvede ih sa srebrom i zlatom; u plemenima njinim bolesnih ne bješe.,Croatian
"Odlasku njihovu Egipat se obradova, jer ga od njih strah spopade.",Croatian
Rasprostro je oblak kao pokrov i oganj da se obnoć sja.,Croatian
"Zamoliše, i dovede prepelice, nebeskim ih kruhom tad nahrani.",Croatian
"Hrid rascijepi, i provri voda, pustinjom poteče kao rijeka.",Croatian
Tad se sjeti svete riječi svoje što je zada sluzi svome Abrahamu.,Croatian
Puk svoj s klicanjem izvede i s veseljem izabrane svoje.,Croatian
"I dade im zemlje poganske, trud naroda baštiniše,",Croatian
da čuvaju naredbe njegove i zakone da mu paze. Aleluja!,Croatian
"Aleluja!  Hvalite Jahvu jer je dobar, jer je vječna ljubav njegova!",Croatian
"Tko će izreć' djela moći Jahvine, tko li mu iskazat' sve pohvale?",Croatian
Blaženi što drže naredbe njegove i čine pravo u svako doba!,Croatian
"Sjeti me se, Jahve, po dobroti prema svome puku, pohodi me spasenjem svojim",Croatian
"da uživam sreću izabranih tvojih, da se radujem radosti naroda tvoga, da tvojom se baštinom ponosim.",Croatian
"Zgriješismo kao oci naši, činismo bezakonje, bezbožno radismo.",Croatian
"Oci naši u Egiptu, nehajni za čudesa tvoja, ne spominjahu se velike ljubavi tvoje, već na Svevišnjeg digoše se na Crvenom moru.",Croatian
Al' on ih izbavi rad' imena svoga da pokaže silu svoju.,Croatian
"Zapovjedi Crvenome moru, i presahnu ono, provede ih izmed valÄa kao kroz pustinju.",Croatian
"Iz ruku mrzitelja njih izbavi, oslobodi iz ruku dušmana.",Croatian
"I prekriše vode neprijatelje njine, ne ostade nijednoga od njih.",Croatian
Vjerovahu riječima njegovim i hvale mu pjevahu.,Croatian
"Zaboraviše brzo djela njegova, ne uzdaše se u volju njegovu.",Croatian
"Pohlepi se daše u pustinji, iskušavahu Boga u samoći.",Croatian
"I dade im što iskahu, al' u duše njine on groznicu posla.",Croatian
"Zavidješe tada Mojsiju u taboru, Aronu, kog posveti Jahve.",Croatian
"Otvori se zemlja, Datana proždrije, Abiramovo pokri mnoštvo.",Croatian
Oganj pade na sve mnoštvo njino i zlotvore plamen sažga.,Croatian
"Načiniše tele na Horebu, klanjahu se liku od zlata slivenu.",Croatian
Zamijeniše Slavu svoju likom bika što proždire travu.,Croatian
"Zaboraviše Boga, koji ih izbavi u Egiptu znamenja čineći",Croatian
i čudesa u Kamovoj zemlji i strahote na Crvenome moru.,Croatian
"Već namisli da ih satre, al' Mojsije, izabranik njegov, zauze se za njih da srdžbu mu odvrati, te ih ne uništi.",Croatian
Prezreše oni zemlju željkovanu ne vjerujuć' njegovoj riječi.,Croatian
"Mrmljahu pod šatorima svojim, ne poslušaše glasa Jahvina.",Croatian
"Zakle se tada podignutom rukom: sve će ih pokosit' u pustinji,",Croatian
"potomstvo njino međ' narode razbacat', njih razasut' po zemljama.",Croatian
Posvetiše se Baal Peoru i jedoše žrtve bogova mrtvih.,Croatian
"Razjariše ga nedjelima svojim, i on na njih pošast baci.",Croatian
"Al' se Pinhas diže, sud izvrši i pošasti nesta tada.",Croatian
U zasluge to mu uđe u sva pokoljenja dovijeka.,Croatian
"Razjariše ga opet kraj voda meripskih, i Mojsija zlo pogodi zbog njih,",Croatian
"jer mu duh već ogorčiše, nesmotrenu riječ izusti.",Croatian
I ne istrijebiše naroda za koje im Jahve bješe naredio.,Croatian
"S poganima miješahu se, naučiše djela njina.",Croatian
"Štovahu likove njihove, koji im postaše zamka.",Croatian
Žrtvovahu sinove svoje i svoje kćeri zlodusima.,Croatian
"Prolijevahu krv nevinu, krv sinova i kćeri svojih, koje žrtvovahu likovima kanaanskim. Zemlja bješe krvlju okaljana,",Croatian
"djelima se svojim uprljaše, učiniše preljub svojim nedjelima.",Croatian
"Na svoj narod Jahve srdžbom planu, zgadi mu se njegova baština.",Croatian
Predade ih u ruke pogana te vladahu njima mrzitelji njini.,Croatian
Mučili ih neprijatelji i tlačili rukom svojom.,Croatian
"Prečesto ih izbavljaše, al' ga razjariše naumima svojim: pokošeni bjehu za bezakonja svoja.",Croatian
On pogleda opet na nevolju njinu kad njihove molitve začu,Croatian
"i sjeti se svog Saveza s njima, sažali se na njih u velikom milosrđu svome.",Croatian
Učini da nađu milost u onih što ih bjehu zarobili.,Croatian
"Spasi nas, Jahve, Bože naš, i saberi nas od bezbožnih naroda da slavimo tvoje sveto ime, da se tvojom slavom ponosimo.",Croatian
"Blagoslovljen Jahve, Bog Izraelov, od vijeka dovijeka! I sav narod neka kaže: ""Amen! Aleluja!""",Croatian
"Hvalite Jahvu jer je dobar, jer je dovijeka ljubav njegova!",Croatian
Tako nek' reknu svi otkupljenici koje Jahve otkupi iz ruke dušmanske,Croatian
"i koje skupi iz svih zemalja, s istoka i sa zapada, sa sjevera i s juga.",Croatian
"Lutahu pustinjom, u samoći pustoj, puta ne nalazeć' do naseljena grada.",Croatian
"Gladni su bili, žeđu izmoreni, duša je klonula u njima.",Croatian
"Tada zavapiše Jahvi u svojoj tjeskobi, i on ih istrže iz svih nevolja.",Croatian
Pravim ih putem pÓovede da stignu ka gradu naseljenu.,Croatian
"Neka hvale Jahvu za dobrotu njegovu, za čudesa njegova sinovima ljudskim!",Croatian
"Jer gladnu dušu on nasiti, dušu izgladnjelu on napuni dobrima.",Croatian
"U mraku sjeđahu i u tmini, sputani bijedom i gvožđima,",Croatian
jer su prkosili besjedama Božjim i prezreli naum Svevišnjega.,Croatian
"Srce im stoga skrši patnjama: posrtahu, a ne bješe nikog da im pomogne.",Croatian
Tada zavapiše Jahvi u svojoj tjeskobi i on ih istrže iz svih nevolja.,Croatian
"Izvede ih iz tmina i mraka, raskide okove njihove.",Croatian
"Neka hvale Jahvu za dobrotu njegovu, za čudesa njegova sinovima ljudskim!",Croatian
Jer razbi vrata mjedena i gvozdene polomi zasune.,Croatian
"Zbog svojih bezakonja bolovahu oni, ispaštajuć' svoje opačine:",Croatian
"svako se jelo gadilo duši njihovoj, do vrata smrti oni dođoše.",Croatian
Tada zavapiše Jahvi u svojoj tjeskobi i on ih istrže iz svih nevolja.,Croatian
Riječ svoju posla da ih ozdravi i život im spasi od jame grobne.,Croatian
"Neka hvale Jahvu za dobrotu njegovu, za čudesa njegova sinovima ljudskim!",Croatian
Nek' prinose žrtve zahvalnice i kličući nek' djela njegova kazuju!,Croatian
Oni koji lađama zaploviše morem da po vodama silnim trguju:,Croatian
"oni vidješe djela Jahvina, čudesa njegova na pučini.",Croatian
On reče i olujni se vjetar uzvitla što u visinu diže valove mora.,Croatian
"Do neba se dizahu, u bezdan se spuštahu, u nevolji duša im ginula.",Croatian
"Teturahu i posrtahu kao pijani, sva ih je mudrost izdala.",Croatian
Tada zavapiše Jahvi u svojoj tjeskobi i on ih istrže iz svih nevolja.,Croatian
"Smiri oluju u tih povjetarac, valovi morski umukoše.",Croatian
"Obradovaše se tišini, u željenu luku on ih povede.",Croatian
"Neka hvale Jahvu za dobrotu njegovu, za čudesa njegova sinovima ljudskim!",Croatian
"Neka ga uzvisuju u narodnom zboru, neka ga hvale u vijeću staraca!",Croatian
"On pretvori rijeke u pustinju, a izvore vodene u žednu zemlju;",Croatian
plodonosnu zemlju u slanu pustaru zbog zloće žitelja njezinih.,Croatian
"On obrati pustinju u jezero, a zemlju suhu u vodene izvore",Croatian
i naseli ondje izgladnjele te podigoše grad gdje će živjeti.,Croatian
"Zasijaše njive, posadiše vinograde što im doniješe obilnu ljetinu.",Croatian
I on ih blagoslovi te se namnožiše silno i stada im se ne smanjiše.,Croatian
Prorijeđeni bjehu i prezreni pod teretom patnja i nevolja.,Croatian
Onaj što izlijeva prezir na knezove pusti ih da po bespuću pustom lutaju.,Croatian
Iz nevolje pÓodiže ubogog i obitelji k'o stada ÓumnožÄi.,Croatian
"Videć' to, čestiti neka se raduju, a zloća neka sebi usta začepi!",Croatian
Tko je mudar nek' o svemu tom razmišlja i nek' uvidi dobrotu Jahvinu!,Croatian
"Pjesma.  Psalam. Davidov. (108:2) Moje je srce sigurno, Bože, sigurno je srce moje: pjevat ću i svirati.",Croatian
"(108:3) Probudi se, dušo moja! Probudi se, harfo i citaro! Probudit ću zoru jutarnju.",Croatian
"(108:4) Hvalit ću te, Jahve, među narodima, među pucima tebi ću pjevati,",Croatian
"(108:5) jer do neba je dobrota tvoja, do oblaka tvoja vjernost.",Croatian
"(108:6) Uzvisi se, Bože, nad nebesa, slava tvoja nek' je nad svom zemljom!",Croatian
"(108:7) Da ti se ljubimci izbave, desnicom pomozi, usliši nas!",Croatian
"(108:8) Bog reče u svom Svetištu: ""Šekem ću razdijelit' kličući, dolinu ću Sukot izmjeriti.",Croatian
"(108:9) Moj je Gilead, moj Manaše, Efrajim mi kaciga, Judeja žezlo moje!",Croatian
"(108:10) Moab je sud iz kojeg se umivam, na Edom ću baciti obuću, nad Filistejcem slaviti pobjedu!""",Croatian
"(108:11) Tko će me dovesti do utvrđena grada, tko će me dovesti do Edoma?",Croatian
"(108:12) Zar nećeš ti, o Bože, što nas odbaci? Zar nećeš više, Bože, sa četama našim?",Croatian
"(108:13) Pomozi nam protiv dušmana, jer je ljudska pomoć ništavna!",Croatian
"(108:14) S Božjom pomoću hrabro ćemo se boriti, Bog će zgaziti naše dušmane.",Croatian
"Zborovođi.  Psalam. Davidov. Bože, diko moja, nemoj šutjeti!",Croatian
"Usta bezbožna i prijevarna na me se otvaraju, govore mi jezikom lažljivim,",Croatian
"riječima me mržnje okružuju, bezrazložno me napadaju.",Croatian
"Za moju me ljubav oni optužuju, a ja se samo molim.",Croatian
"Uzvraćaju mi zlo za dobro, mržnju za ljubav moju.",Croatian
"""Digni protiv njega bezbožnika i tužitelj nek' mu stane zdesna!",Croatian
"Kad mu se bude sudilo, nek' bude osuđen, i molitva mu se za grijeh uzela!",Croatian
"Dani njegovi nek' budu malobrojni, njegovu službu nek' dobije drugi!",Croatian
"Djeca njegova nek' postanu siročad, a njegova žena udovica!",Croatian
"Nek' mu djeca budu skitnice, prosjaci, nek' budu bačena iz opustjelih domova!",Croatian
"Nek' mu lihvar prigrabi sav posjed, tuđinci nek' razgrabe plod muke njegove!",Croatian
"Nitko ne imao prema njemu samilosti, nitko se ne smilovao siročadi njegovoj!",Croatian
"Neka mu se zatre potomstvo, u drugome koljenu neka se utrne ime njegovo!",Croatian
"Spominjao se Jahve grijeha njegovih, i grijeh njegove majke nek' se ne izbriše:",Croatian
"nek budu svagda Jahvi pred očima! Neka se sa zemlje izbriše spomen njihov!""",Croatian
"Jer se ne spomenu da čini milosrđe, već proganjaše bijedna i uboga i u smrt gonjaše čovjeka srca shrvana.",Croatian
"Prokletstvo je ljubio, pa neka ga stigne; blagoslova ne htjede, daleko nek' je od njega!",Croatian
"Prokletstvom nek' se odjene kao haljinom, neka kao voda uđe u njega i kao ulje u kosti njegove.",Croatian
"Bilo mu haljinom kojom se pokriva, pojas kojim se svagda paše!",Croatian
Tako nek' plati Jahve tužiteljima mojim koji zlo govore protiv duše moje!,Croatian
"A ti, Jahve, Gospode, rad imena svog zauzmi se za me, spasi me jer je dobrostiva ljubav tvoja!",Croatian
"Jer bijedan sam i ubog, i srce je moje ranjeno u meni.",Croatian
"K'o sjena što se naginje ja nestajem, progone me kao skakavca.",Croatian
Od posta mi koljena klecaju i tijelo moje omrša.,Croatian
"Ruglom sam njima postao, kimaju glavom kad me vide.",Croatian
"Pomozi mi, Jahve, Bože moj, po doborti me svojoj spasi!",Croatian
"Nek' upoznaju da je ovo ruka tvoja i da si ti ovo učinio, Jahve!",Croatian
"Oni nek' proklinju, ti blagoslivljaj; nek' se postide koji se na me podižu, a sluga tvoj nek' se raduje!",Croatian
Stidom nek' se odjenu tužitelji moji i sramotom svojom nek' se k'o plaštem pokriju!,Croatian
Slavit ću Jahvu iz svega grla i hvalit' ga u veliku mnoštvu,Croatian
jer stoji s desne siromahu da mu dušu spasi od sudaca.,Croatian
"Psalam.  Davidov.  Riječ Jahvina Gospodinu mojemu: ""Sjedi mi zdesna dok ne položim dušmane za podnožje tvojim nogama!",Croatian
Žezlo tvoje moći protegnut će Jahve sa Siona: vladaj posred svojih neprijatelja!,Croatian
"Spreman je tvoj narod u svetim odorama za dan tvog junaštva: kao rosa iz krila zorina uza te su mladi ratnici.""",Croatian
"Zakleo se Jahve i neće se pokajati: ""Dovijeka ti si svećenik po redu Melkisedekovu!""",Croatian
"Gospodin ti je zdesna, on će oboriti kraljeve u dan gnjeva svojega.",Croatian
"On će sudit' narodima: bit će trupla na gomile, po svoj zemlji raskoljenih glava.",Croatian
"Na putu će se napit' iz potoka, visoko će dignuti glavu.",Croatian
"Aleluja!  $ALEF Hvalit ću Jahvu svim srcem svojim $BET u zboru pravednika, u zajednici njihovoj.",Croatian
"$GIMEL Silna su djela Jahvina, $DALET nek' razmišljaju o njima svi koji ih ljube.",Croatian
"$HE Sjajno je i veličanstveno djelo njegovo, $VAU i pravda njegova ostaje dovijeka.",Croatian
"$ZAJIN Čudesima svojim spomen postavi, $HET blag je Jahve i milosrdan.",Croatian
"$TET Hranu dade štovateljima svojim, $JOD dovijeka se sjeća svoga Saveza.",Croatian
"$KAF Silna djela svoja objavi svom narodu, $LAMED u posjed im dade zemlju pogana.",Croatian
"$MEM Djela ruku njegovih vjernost su i pravednost, $NUN stalne su sve naredbe njegove,",Croatian
"$SAMEK utvrđene za sva vremena, dovijeka, $AJIN sazdane na istini i na pravdi.",Croatian
"$PE On posla spasenje svom narodu, $SADE Savez svoj postavi zauvijek: $KOF sveto je i časno ime njegovo!",Croatian
$REŠ Početak mudrosti strah Gospodnji! $ŠIN Mudro čine koji ga poštuju. $TAU Slava njegova ostaje dovijeka!,Croatian
Aleluja!  $ALEF Blago čovjeku koji se boji Jahve $BET i koji uživa u naredbama njegovim:,Croatian
"$GIMEL moćno će mu biti na zemlji potomstvo, $DALET na pravednu će pokoljenju počivati blagoslov.",Croatian
"$HE Blagostanje i bogatstvo bit će u domu njegovu, $VAU njegova pravednost ostaje dovijeka.",Croatian
"$ZAJIN Čestitima sviće k'o svjetlost u tami: $HET blag, milosrdan i pravedan Jahve.",Croatian
"$TET Dobro je čovjeku koji je milostiv i daje u zajam, $JOD koji poslove svoje obavlja pravedno.",Croatian
$KAF Dovijeka neće on posrnuti: $LAMED u vječnome će spomenu biti pravednik.,Croatian
"$MEM Žalosne se vijesti neće bojati, $NUN mirno je njegovo srce uzdajuć' se u Jahvu.",Croatian
"$SAMEK Hrabro mu je srce, ničeg se ne boji, $AJIN neprijatelje svoje prezire.",Croatian
"$PE On prosipa, daje sirotinji: $SADE pravednost njegova ostaje dovijeka, $KOF njegovo će se čelo slavno uzdići.",Croatian
"$REŠ Ljutito će to gledati bezbožnik, $ŠIN škrgutat će zubima i venuti, $TAU propast će želja opakih.",Croatian
"Aleluja!  Hvalite, sluge Jahvine, hvalite ime Jahvino!",Croatian
Blagoslovljeno ime Jahvino sada i dovijeka!,Croatian
Od istoka sunca do zalaska hvaljeno bilo ime Jahvino!,Croatian
"Uzvišen je Jahve nad sve narode, slava njegova nebesa nadvisuje.",Croatian
"Tko je kao Jahve, Bog naš, koji u visinama stoluje",Croatian
i gleda odozgo nebo i zemlju?,Croatian
"Podiže iz prašine uboga, iz gliba vadi siromaha",Croatian
"da ga posadi s prvacima, s prvacima svoga naroda.",Croatian
Nerotkinji daje da u domu stanuje kao radosna majka djece brojne.,Croatian
"Aleluja!  Kad izađe Izrael iz Egipta i kuća Jakovljeva iz naroda barbarskog,",Croatian
"Judeja mu posta svetište, a Izrael kraljevstvo njegovo.",Croatian
"Vidje more i uzmače, a Jordan ustuknu.",Croatian
Bregovi skakahu poput ovnova i brežuljci poput jaganjaca.,Croatian
"Što ti je, more, da uzmičeš? Jordane, zašto natrag okrećeš?",Croatian
"Bregovi, zašto skačete poput ovnova i vi, brežuljci, poput jaganjaca?",Croatian
"Dršći, zemljo, pred licem Gospodnjim, pred licem Boga Jakovljeva.",Croatian
On hrid pretvara u slap vodeni i stijenu u izvor vode.,Croatian
"Ne nama, o Jahve, ne nama, već svom imenu slavu daj zbog ljubavi i vjernosti svoje.",Croatian
"Zašto da govore pogani: ""TÓa gdje je Bog njihov?""",Croatian
"Naš je Bog na nebesima, sve što mu se svidi to učini.",Croatian
"Idoli su njihovi srebro i zlato, ljudskih su ruku djelo.",Croatian
"Usta imaju, a ne govore, oči imaju, a ne vide.",Croatian
"Uši imaju, a ne čuju, nosnice, a ne mirišu.",Croatian
"Ruke imaju, a ne hvataju, noge imaju, a ne hodaju; glas im iz grla ne izlazi.",Croatian
Takvi su i oni koji ih napraviše i svi koji se u njih uzdaju.,Croatian
"Dome Izraelov, u Jahvu se uzdaj! - On je štit i pomoćnik njihov.",Croatian
"Dome Aronov, u Jahvu se uzdaj! - On je štit i pomoćnik njihov.",Croatian
"Štovatelji Jahvini, u Jahvu se uzdajte! - On je štit i pomoćnik njihov.",Croatian
"Jahve će se nas spomenut' i on će nas blagoslovit': blagoslovit će dom Izraelov, blagoslovit će dom Aronov,",Croatian
blagoslovit će one koji se Jahve boje - i male i velike.,Croatian
"Umnožio vas Jahve, vas i vaše sinove!",Croatian
Blagoslovio vas Jahve koji stvori nebo i zemlju!,Croatian
"Nebo je nebo Jahvino, a zemlju dade sinovima čovječjim.",Croatian
"Ne, Jahvu mrtvi ne hvale, nitko od onih što siđu u Podzemlje.",Croatian
"Mi živi, mi Jahvu slavimo sada i dovijeka. Aleluja.",Croatian
Ljubim Jahvu jer čuje vapaj molitve moje:,Croatian
uho svoje prignu k meni u dan u koji ga zazvah.,Croatian
"Užeta smrti sapeše me, stegoše me zamke Podzemlja, snašla me muka i tjeskoba.",Croatian
"Tada zazvah ime Jahvino: ""O Jahve, spasi život moj!""",Croatian
"Dobrostiv je Jahve i pravedan, pun sućuti je Bog naš.",Croatian
"Jahve čuva bezazlene: u nevolji bijah, on me izbavi.",Croatian
"Vrati se, dušo moja, u svoj pokoj, jer Jahve je dobrotvor tvoj.",Croatian
"On mi život od smrti izbavi, oči moje od suza, noge od pada.",Croatian
Hodit ću pred licem Jahvinim u zemlji živih.,Croatian
"Ja vjerujem i kada kažem: ""Nesretan sam veoma.""",Croatian
"U smetenosti svojoj rekoh: ""Svaki je čovjek lažac!""",Croatian
Što da uzvratim Jahvi za sve što mi je učinio?,Croatian
Uzet ću čašu spasenja i zazvat ću ime Jahvino.,Croatian
Izvršit ću Jahvi zavjete svoje pred svim pukom njegovim.,Croatian
Dragocjena je u očima Jahvinim smrt pobožnika njegovih.,Croatian
"Jahve, tvoj sam sluga, tvoj sluga, sin sluškinje tvoje: ti si razriješio okove moje.",Croatian
"Tebi ću prinijeti žrtve zahvalne, zazvat ću ime Jahvino.",Croatian
"Izvršit ću Jahvi zavjete svoje pred svim pukom njegovim,",Croatian
"u predvorjima Doma Jahvina, posred tebe, Jeruzaleme!",Croatian
"Aleluja!  Hvalite Jahvu, svi puci, slavite ga, svi narodi!",Croatian
"Silna je prema nama ljubav njegova, i vjernost Jahvina ostaje dovijeka!",Croatian
"Aleluja!  Zahvaljujte Jahvi jer je dobar, jer je vječna ljubav njegova!",Croatian
"Neka rekne dom Izraelov: ""Vječna je ljubav njegova!""",Croatian
"Neka rekne dom Aronov: ""Vječna je ljubav njegova!""",Croatian
"Svi koji se Jahve boje neka reknu: ""Vječna je ljubav njegova!""",Croatian
Iz tjeskobe Jahvu ja zazvah: on me usliša i oslobodi.,Croatian
Jahve je sa mnom i ja ne strahujem: što mi tko može?,Croatian
"Jahve je sa mnom, pomoć moja, i zbunjene gledam dušmane.",Croatian
Bolje se Jahvi uteći nego se uzdat' u čovjeka.,Croatian
Bolje se Jahvi uteći nego se uzdat' u mogućnike.,Croatian
Pogani me okružiše: imenom ih Jahvinim uništih.,Croatian
Opkoliše me odasvud: imenom ih Jahvinim uništih.,Croatian
"Opkoliše me poput pčela, ubod im žeže kao trnje zapaljeno: imenom ih Jahvinim uništih.",Croatian
"Gurahu me, gurahu, da me obore, ali mi Jahve pomože.",Croatian
"Jahve je moja snaga i pjesma, on mi je spasitelj.",Croatian
"Čuj! Radost i spasenje odzvanja šatorima pravednika: Jahvina se proslavi desnica,",Croatian
"Jahvina me uzdigne desnica, Jahvina se proslavi desnica!",Croatian
"Ne, umrijeti neću nego živjeti i kazivat ću djela Jahvina.",Croatian
"Kaznom teškom kaznio me Jahve, ali me smrti ne preda.",Croatian
"Otvorite mi širom vrata pravde: ući ću, Jahvi zahvalit'!",Croatian
"""Ovo su vrata Jahvina, na njih ulaze pravedni!""",Croatian
Zahvalit ću ti što si me uslišio i moj postao spasitelj.,Croatian
Kamen što ga odbaciše graditelji postade kamen zaglavni.,Croatian
Jahvino je to djelo: kakvo čudo u očima našim!,Croatian
Ovo je dan što ga učini Jahve: kličimo i radujmo se njemu!,Croatian
"O Jahve, spasenje nam daj! Jahve, sreću nam daj!",Croatian
Blagoslovljen koji dolazi u imenu Jahvinu! Blagoslivljamo vas iz Doma Jahvina!,Croatian
Obasjao nas Bog Jahve! Složite povorku s grančicama u ruci sve do rogova žrtvenika.,Croatian
"Ti si Bog moj - tebi zahvaljujem: Bože moj, tebe ja uzvisujem.",Croatian
"Zahvaljujte Jahvi jer je dobar, jer je vječna ljubav njegova!",Croatian
"$ALEF Blaženi oni kojih je put neokaljan, koji hode po Zakonu Jahvinu!",Croatian
"Blaženi oni koji čuvaju propise njegove, čitavim srcem njega traže;",Croatian
"koji ne čine bezakonje, već hode putovima njegovim.",Croatian
Naredbe si svoje dao da se brižno čuvaju.,Croatian
"O, kad bi čvrsti bili putovi moji da tvoja čuvam pravila!",Croatian
Neću se postidjeti tada kad budem pazio na zapovijedi tvoje.,Croatian
Slavit ću te u čestitosti srca kad naučim sudove pravde tvoje.,Croatian
Tvoja ću pravila čuvati: ne zapusti me nikada!,Croatian
$BET Kako će mladić čistim sačuvati put svoj? Čuvajući riječi tvoje.,Croatian
Svim srcem svojim tebe tražim; ne daj da zastranim od zapovijedi tvojih.,Croatian
U srce pohranih riječ tvoju da protiv tebe ne sagriješim.,Croatian
"Blagoslovljen si, o Jahve, nauči me svojim pravilima.",Croatian
Usnama svojim navješćujem sudove usta tvojih.,Croatian
Putu se propisa tvojih radujem više no svemu bogatstvu.,Croatian
Razmišljat ću o naredbama tvojim i putove ću tvoje razmatrat'.,Croatian
"Uživat ću u pravilima tvojim, riječi tvojih neću zaboravit'.",Croatian
"$GIMEL Milostiv budi meni, sluzi svojem, da živim i tvoje riječi čuvam.",Croatian
Otvori oči moje da gledam divote tvoga Zakona!,Croatian
"Ja sam došljak na zemlji, zapovijedi svoje nemoj od mene skrivati!",Croatian
Duša mi gine u svako doba žudeći za tvojim odlukama.,Croatian
Oholima ti si zaprijetio: prokleti koji odstupaju od zapovijedi tvojih.,Croatian
"Uzmi s mene rug i sramotu, jer tvoje ja čuvam propise.",Croatian
"Pa nek' se sastaju knezovi i proti meni govore, tvoj sluga razmišlja o pravilima tvojim.",Croatian
"Jer tvoja su svjedočanstva uživanje moje, tvoja su pravila moji savjetnici.",Croatian
$DALET Moja duša leži u prašini: po riječi svojoj vrati mi život.,Croatian
Kazivao sam ti svoje putove i ti si me čuo: pravilima me svojim nauči.,Croatian
Pokaži mi put odredaba svojih i o čudesima ću tvojim razmišljat'.,Croatian
Suze roni duša moja od žalosti: po riječi svojoj ti me podigni!,Croatian
Daleko me drži od puta zablude i Zakonom me svojim obdari!,Croatian
"Put istine ja sam odabrao, pred oči sam stavio odluke tvoje.",Croatian
"Uz propise tvoje ja čvrsto prianjam, o Jahve, nemoj me postidjeti!",Croatian
Ja kročim putem zapovijedi tvojih jer si mi prosvijetlio srce.,Croatian
"$HE Pokaži mi, Jahve, stazu pravila svojih i ja ću je čuvati do kraja.",Croatian
Pouči me da se tvoga držim Zakona i čuvat ću ga svim srcem.,Croatian
"Uputi me stazom svojih zapovijedi, jer ja u njoj uživam.",Croatian
"Prikloni mi srce propisima svojim, a ne k pohlepi!",Croatian
"Odvrati moje oči da ne vide ništavost, život mi čuvaj na putu svojemu!",Croatian
Ispuni svom sluzi obećanje koje si onima dao što te se boje.,Croatian
"Ukloni sramotu od koje strahujem, jer divni su tvoji sudovi.",Croatian
"Evo, čeznem za naredbama tvojim: pravdom me svojom poživi.",Croatian
"$VAU Nek' milost tvoja, o Jahve, dođe na mene i spasenje tvoje po tvom obećanju.",Croatian
"Odgovorit ću onima koji me ruže, jer se uzdam u riječ tvoju.",Croatian
"Od mojih usta ne oduzmi riječ istine, jer se uzdam u sudove tvoje.",Croatian
Tvoj ću Zakon čuvati uvijek i dovijeka.,Croatian
"Hodit ću putem prostranim, jer naredbe tvoje istražujem.",Croatian
Pred kraljevima o tvojim ću propisima govorit' i zbunit' se neću.,Croatian
U zapovijedima tvojim moja je naslada jer ih ljubim.,Croatian
Prema zapovijedima tvojim ja podižem ruke i o tvojim odredbama razmišljam.,Croatian
$ZAJIN Spomeni se svoje riječi sluzi svojem kojom si mi dao nadu.,Croatian
U nevolji sva mi je utjeha što mi život čuva riječ tvoja.,Croatian
"Oholice me napadaju žestoko, ali ja od tvog Zakona ne odstupam.",Croatian
"Sjećam se, o Jahve, davnih sudova tvojih i to me tješi.",Croatian
Bijes me hvata zbog grešnika koji tvoj Zakon napuštaju.,Croatian
Tvoje su mi naredbe pjesma u zemlji kojom putujem.,Croatian
"Noću se spominjem, Jahve, imena tvojega i tvoj čuvam Zakon.",Croatian
Evo što je želja moja: čuvati tvoje odredbe.,Croatian
"$HET Dio je moj, o Jahve - rekoh - da tvoje čuvam riječi.",Croatian
Svim srcem lice tvoje ganuti hoću: smiluj mi se po svom obećanju.,Croatian
Promislio sam putove svoje i k tvojem sam svjedočanstvu upravio noge.,Croatian
Hitam i ne oklijevam da zapovijedi tvoje čuvam.,Croatian
"Opletoše me užeta grešnika, ali tvoga Zakona ja ne zaboravljam.",Croatian
U ponoći ustajem da te slavim zbog pravednih tvojih odluka.,Croatian
Prijatelj sam svima koji te se boje i koji tvoje čuvaju naredbe.,Croatian
"Dobrote tvoje, Jahve, puna je zemlja; nauči me odredbama svojim.",Croatian
"$TET Učinio si dobro svom sluzi, Jahve, po riječi svojoj.",Croatian
"Nauči me razumu i znanju, jer u zapovijedi tvoje vjerujem.",Croatian
"Prije nego bjeh ponižen, lutao sam, ali sada tvoju čuvam riječ.",Croatian
Ti si tako dobar i dobrostiv: nauči me pravilima svojim.,Croatian
"Oholi na me prijevare smišljaju, ali se ja svim srcem držim naredaba tvojih.",Croatian
"Srce im je poput sala bešćutno, a ja uživam u tvom Zakonu.",Croatian
Dobro mi je što sam ponižen da bih tvoja naučio pravila.,Croatian
Draži mi je zakon usta tvojih no tisuće zlatnika i srebrnika.,Croatian
$JOD Tvoje me ruke stvoriše i oblikovaše; prosvijetli me da naučim zapovijedi tvoje.,Croatian
"Štovatelji tvoji videć' me vesele se, jer se u riječ tvoju ja pouzdah.",Croatian
"Znadem, o Jahve, da su ti sudovi pravedni i da si me s pravom ponizio.",Croatian
Tvoja ljubav nek' mi bude tješiteljicom po obećanju koje si dao sluzi svom.,Croatian
"Nek' dođe na me milosrđe tvoje da poživim, jer Zakon tvoj moja je naslada.",Croatian
"Nek' se smetu oholi, jer me tlače nizašto, a ja ću o naredbama tvojim razmišljat'.",Croatian
Nek' mi se priklone štovatelji tvoji i koji znaju tvoje zapovijedi.,Croatian
Nek' mi srce savršeno bude u tvojim pravilima da ne budem postiđen.,Croatian
$KAF Duša moja gine za tvojim spasenjem riječ tvoju željno čekam.,Croatian
Oči mi čeznu za tvojom besjedom: kad ćeš mi donijeti utjehu?,Croatian
"Kao mijeh u dimu postadoh, ali pravila tvojih ne zaboravih.",Croatian
Koliko dana ima sluga tvoj? Kad ćeš suditi progonitelje moje?,Croatian
Oholnici mi jame iskopaše: oni ne rade po Zakonu tvojemu.,Croatian
"Sve zapovijedi tvoje istina su sama: nekriva me gone, pomozi mi.",Croatian
"Umalo me smrviše u zemlji, ali naredaba tvojih ja ne ostavljam.",Croatian
Po svojoj me milosti poživi i čuvat ću svjedočanstvo tvojih usta.,Croatian
"$LAMED Dovijeka, o Jahve, riječ tvoja ostaje, stalna poput nebesa.",Croatian
od koljena do koljena tvoja je vjernost; učvrstio si zemlju i ona stoji.,Croatian
Po tvojim zakonima stoje zauvijek jer sve tebi služi.,Croatian
"Da nije tvoj Zakon uživanje moje, propao bih u nevolji svojoj.",Croatian
"Naredaba tvojih neću zaboravit' dovijeka, jer po njima ti me oživljavaš.",Croatian
"Tvoj sam, Gospodine: spasi me, jer tvoje ja ištem naredbe.",Croatian
"Bezbožni vrebaju da me upropaste, ali ja na tvoje pazim propise.",Croatian
"Svakom savršenstvu vidim granicu, a zapovijed tvoja nema granica.",Croatian
"$MEM O, kako ljubim Zakon tvoj, po cio dan o njemu razmišljam.",Croatian
Tvoja me zapovijed mudrijim učini od dušmana mojih jer ona je sa mnom vječito.,Croatian
Umniji sam od svih svojih učitelja jer razmišljam o svjedočanstvima tvojim.,Croatian
Razumniji sam i od staraca jer tvoje čuvam naredbe.,Croatian
Zla puta klone mi se noge da riječ tvoju sačuvam.,Croatian
"Od tvojih sudova ne odstupam, jer ti si me poučio.",Croatian
"Kako su slatke nepcu mom riječi tvoje, od meda su slađe ustima mojim.",Croatian
"Po tvojim naredbama postajem razuman, stoga mrzim sve putove lažne.",Croatian
$NUN Tvoja riječ nozi je mojoj svjetiljka i svjetlo mojoj stazi.,Croatian
"Kunem se i čvrsto odlučujem, i riječ ću održati: pravedne ću tvoje slijedit' odluke.",Croatian
"U nevolji sam velikoj, Jahve, po riječi me svojoj poživi.",Croatian
"Prinose usta mojih primi, Jahve, uči me sudovima svojim.",Croatian
"Život mi je u pogibelji neprestanoj, ali tvog Zakona ja ne zaboravljam.",Croatian
"Grešnici mi postaviše zamku, ali ne skrećem od tvojih naredaba.",Croatian
"Svjedočanstva tvoja vječna su mi baština, ona su radost mome srcu.",Croatian
Prignuh srce da vrši naredbe tvoje uvijek i do kraja.,Croatian
"$SAMEK Ja mrzim one koji su dvostruka srca, a ljubim Zakon tvoj.",Croatian
"Ti si moj štit i moj zaklon, u tvoju se riječ ja uzdam.",Croatian
"Odstupite od mene, zlikovci: držat ću zapovijedi Boga svoga.",Croatian
Podrži me po svom obećanju i živjet ću; nemoj da se u svojoj nadi postidim.,Croatian
"Pomozi mi i spasit ću se, na tvoja ću pravila svagda paziti.",Croatian
Ti prezireš one koji odstupaju od pravila tvojih jer je lažna misao njihova.,Croatian
"K'o hrđu zlotvore zemlje uklanjaš, zato ljubim tvoje propise.",Croatian
"Moje tijelo dršće od straha pred tobom, sudova tvojih ja se bojim.",Croatian
"$AJIN Činim što je pravo i pravedno, ne predaj me tlačiteljima mojim.",Croatian
Založi se za slugu svojega da me ne satru oholice!,Croatian
"Moje oči ginu od čežnje za spasenjem tvojim, za tvojom riječi pravednom.",Croatian
Učini sluzi svom po svojoj dobroti i nauči me pravilima svojim.,Croatian
Ja sam sluga tvoj: prosvijetli me da upoznam tvoje propise.,Croatian
"Čas je, o Jahve, da se javiš: oskvrnuše Zakon tvoj.",Croatian
"Stoga ljubim zapovijedi tvoje više no zlato, zlato žeženo.",Croatian
"Zato hodim po odredbama tvojim, mrski su mi svi lažni putovi.",Croatian
"$PE Divna su tvoja svjedočanstva, stoga ih čuva duša moja.",Croatian
"Objava riječi tvojih prosvjetljuje, bezazlene urazumljuje.",Croatian
Otvaram usta svoja zadahtan u žudnji jer čeznem za zapovijedima tvojim.,Croatian
Obrati se k meni i milostiv mi budi kao onima koji ljube ime tvoje.,Croatian
Korake mi upravljaj po svom obećanju da nikakva opačina ne ovlada mnome.,Croatian
"Izbavi me od nasilja ljudskog, i naredbe tvoje ja ću čuvati.",Croatian
Licem svojim obasjaj slugu svog i nauči me pravilima svojim!,Croatian
Potoci suza potekoše mi iz očiju jer se Zakon tvoj ne čuva.,Croatian
"$SADE Pravedan si, Jahve, i pravi su sudovi tvoji.",Croatian
Dao si Zakon pravedan i vjeran veoma.,Croatian
Revnost me moja izjeda jer moji tlačitelji zaboravljaju riječi tvoje.,Croatian
"Tvoje su riječi prokušane veoma, zato ih tvoj sluga ljubi.",Croatian
"Malen sam i prezren, ali naredaba tvojih ne zaboravljam.",Croatian
Pravda je tvoja pravda vječita i Zakon tvoj sama istina.,Croatian
"Tjeskoba me i nevolja snađe, al' tvoje su zapovijedi uživanje moje.",Croatian
"Vječna je pravda tvojeg svjedočanstva, prosvijetli me i živjet ću.",Croatian
"$KOF Iz svega srca vapijem, Jahve, usliši me: tvoja ću pravila čuvati.",Croatian
"K tebi vapijem, spasi me, tvojeg ću se držat' svjedočanstva.",Croatian
"Pretječem zoru i molim za pomoć, u tvoje se riječi uzdam.",Croatian
Oči moje straže noćne pretječu da razmišljam o besjedi tvojoj.,Croatian
"Po svojoj dobroti, Jahve, glas mi poslušaj, i po svojoj odluci poživi me.",Croatian
"Primiču se koji me podlo progone, daleko su oni od Zakona tvojega.",Croatian
"A ti si blizu, Jahve, i vjerne su sve zapovijedi tvoje.",Croatian
Odavno znam za tvoje propise da si ih sazdao zasvagda.,Croatian
"$REŠ Pogledaj na nevolju moju, izbavi me, jer Zakona tvog ne zaboravih.",Croatian
"Parnicu moju brani, po svom obećanju poživi me!",Croatian
Daleko je spasenje od grešnika jer za pravila tvoja ne mare.,Croatian
"Veliko je, o Jahve, tvoje smilovanje: po odlukama svojim poživi me.",Croatian
"Mnogi me progone i tlače, od tvojih svjedočanstava ja ne odstupam.",Croatian
Otpadnike vidjeh i zgadiše mi se jer tvojih riječi ne čuvaju.,Croatian
"Gle, naredbe tvoje ljubim, o Jahve: po dobroti svojoj poživi me.",Croatian
"Srž je riječi tvoje istina, vječan je sud pravde tvoje.",Croatian
"$ŠIN Mogućnici me progone nizašto, al' samo pred tvojim riječima srce mi dršće.",Croatian
Radujem se besjedama tvojim kao onaj koji se domogao velika plijena.,Croatian
"Mrzim na laž, grsti mi se ona, a ljubim tvoj Zakon.",Croatian
Sedam puta na dan tebe hvalim zbog pravednih sudova tvojih.,Croatian
"Koji tvoj Zakon ljube, velik mir uživaju, ni o što se oni ne spotiču.",Croatian
"Pomoć tvoju čekam, o Jahve, tvoje zapovijedi izvršavam.",Croatian
Moja duša čuva propise tvoje i ljubi ih veoma.,Croatian
"Čuvam tvoje naredbe i svjedočanstvo tvoje, jer svi su putovi moji pred tobom.",Croatian
"$TAU Vapaj moj, Jahve, nek' do tebe dopre, po svojoj me riječi prosvijetli.",Croatian
"Nek' molitva moja dođe pred lice tvoje, po svojoj me riječi izbavi.",Croatian
Usne moje nek' zapjevaju pohvalnu pjesmu jer si me naučio pravilima svojim.,Croatian
"Nek' mi pjeva jezik o riječi tvojoj, jer zapovijedi su tvoje sve pravedne.",Croatian
Nek' mi ruka tvoja na pomoć bude jer odabrah tvoje naredbe.,Croatian
"Jahve, za tvojim spasenjem čeznem, uživam u tvom Zakonu.",Croatian
"Nek' živi duša moja i neka te hvali, a tvoji sudovi nek' mi na pomoć budu!",Croatian
"K'o ovca izgubljena ja zalutah: o, potraži slugu svojega jer zapovijedi tvoje ja ne zaboravih.",Croatian
"Hodočasnička pjesma Kad bijah u nevolji, Jahvi zavapih i on me usliša.",Croatian
"Jahve, izbavi dušu moju od usana prijevarnih, od zlobna jezika!",Croatian
"Kojim zlom da te prokunem, zlobni jeziče?",Croatian
Strelicama oštrim iz ratničke ruke i ugljevljem žarkim.,Croatian
Jao meni što mi je boraviti u Mešeku i stanovati u šatorima kedarskim!,Croatian
Predugo mi duša mora živjeti s mrziteljima mira.,Croatian
"Kada o miru govorim, oni sile na rat.",Croatian
Hodočasnička pjesma. K brdima oči svoje uzdižem: odakle će mi doći pomoć?,Croatian
Pomoć je moja od Jahve koji stvori nebo i zemlju.,Croatian
"Tvojoj nozi on posrnuti ne da i neće zadrijemati on, čuvar tvoj.",Croatian
"Ne, ne drijema i ne spava on, čuvar Izraelov.",Croatian
"Jahve je čuvar tvoj, Jahve je zasjen tvoj s desne tvoje!",Croatian
Neće ti sunce nauditi danju ni mjesec noću.,Croatian
"Čuvao te Jahve od zla svakoga, čuvao dušu tvoju!",Croatian
Čuvao Jahve tvoj izlazak i povratak odsada dovijeka.,Croatian
"Hodočasnička pjesma. Davidova.  Obradovah se kad mi rekoše: ""Hajdemo u Dom Jahvin!""",Croatian
"Eto, noge nam već stoje na vratima tvojim, Jeruzaleme.",Croatian
"Jeruzaleme, grade čvrsto sazdani i kao u jedno saliveni!",Croatian
"Onamo uzlaze plemena, plemena Jahvina, po Zakonu Izraelovu, da slave ime Jahvino.",Croatian
"Ondje stoje sudačke stolice, stolice doma Davidova.",Croatian
Molite za mir Jeruzalemov! Blago onima koji tebe ljube!,Croatian
Neka bude mir u zidinama tvojim i pokoj u tvojim palačama!,Croatian
"Radi braće i prijatelja svojih klicat ću: ""Mir tebi!""",Croatian
"Radi Doma Jahve, Boga našega, za sreću tvoju ja ću moliti.",Croatian
Hodočasnička pjesma. Oči svoje uzdižem k tebi koji u nebesima prebivaš.,Croatian
"Evo, kao što su uprte oči slugu u ruke gospodara i oči sluškinje u ruke gospodarice tako su oči naše uprte u Jahvu, Boga našega, dok nam se ne smiluje.",Croatian
"Smiluj nam se, Jahve, smiluj se nama jer se do grla nasitismo prezira.",Croatian
"Presita nam je duša podsmijeha obijesnih, poruga oholih.",Croatian
Hodočasnička pjesma. Davidova.  Da nije Jahve za nas bio - neka slobodno rekne Izrael -,Croatian
"da nije Jahve za nas bio: kad se ljudi digoše proti nama,",Croatian
"žive bi nas progutali. Kad je uskipio bijes njihov na nas,",Croatian
"voda bi nas podavila; bujica bi nas odnijela,",Croatian
vode pobješnjele sve nas potopile.,Croatian
Blagoslovljen Jahve koji nas ne dade za plijen zubima njihovim!,Croatian
"Duša je naša poput ptice umakla iz zamke lovaca: raskinula se zamka, a mi umakosmo!",Croatian
Pomoć je naša u imenu Jahve koji stvori nebo i zemlju.,Croatian
"Hodočasnička pjesma. Tko se uzda u Jahvu, on je kao brdo Sion: ne pomiče se, ostaje dovijeka.",Croatian
Bregovi okružuju Jeruzalem: Jahve okružuje narod svoj odsada i dovijeka.,Croatian
"I neće vladati žezlo bezbožničko nad udesom pravednih, da ne bi pravedni ruke za bezakonjem pružili.",Croatian
"Učini, Jahve, dobro dobrima i čestitima u srcu.",Croatian
A koji na krive skreću putove nek' ih istrijebi Jahve sa zločincima! Mir nad Izraelom!,Croatian
"Hodočasnička pjesma. Kad Jahve vraćaše sužnjeve sionske, bilo nam je k'o da snivamo.",Croatian
"Usta nam bjehu puna smijeha, a jezik klicanja. Među poganima tad se govorilo: ""Velika im djela Jahve učini!""",Croatian
Velika nam djela učini Jahve: opet smo radosni!,Croatian
"Vrati, o Jahve, sužnjeve naše k'o potoke negepske!",Croatian
"Oni koji siju u suzama, žanju u pjesmi.",Croatian
"Išli su plačući noseći sjeme sjetveno: vraćat će se s pjesmom, noseći snoplje svoje.",Croatian
"Hodočasnička pjesma. Salomonova.  Ako Jahve kuću ne gradi, uzalud se muče graditelji. Ako Jahve grad ne čuva, uzalud stražar bdi.",Croatian
"Uzalud vam je ustat prije zore i dugo u noć sjediti, vi što jedete kruh muke: miljenicima svojim u snu on daje.",Croatian
"Evo: sinovi su Jahvin dar, plod utrobe njegova je nagrada.",Croatian
Strelica u ruci ratnika - to su sinovi mladosti.,Croatian
"Blago čovjeku koji njima napuni tobolac, neće se postidjeti kad se prÓeo bude s dušmanom na vratima.",Croatian
"Hodočasnička pjesma. Blago svakome koji se Jahve boji, koji njegovim hodi stazama!",Croatian
"Plod ruku svojih ti ćeš uživati, blago tebi, dobro će ti biti.",Croatian
Žena će ti biti kao plodna loza u odajama tvoje kuće; sinovi tvoji k'o mladice masline oko stola tvojega.,Croatian
"Eto, tako će biti blagoslovljen čovjek koji se Jahve boji!",Croatian
"Blagoslovio te Jahve sa Siona, uživao sreću Jeruzalema sve dane života svog!",Croatian
"Vidio djecu svojih sinova, mir nad Izraelom!",Croatian
"Hodočasnička pjesma. ""Mnogo su me od mladosti tlačili"" - neka rekne sad Izrael!",Croatian
"""Mnogo su me od mladosti tlačili, ali me ne svladaše.",Croatian
"Po leđima su mojim orači orali, duge brazde povlačili.",Croatian
"Al' Jahve pravedni isiječe užeta zlikovcima!""",Croatian
Nek' se postide i uzmaknu svi koji mrze Sion!,Croatian
Nek' budu k'o trava na krovu što povene prije nego je počupaju.,Croatian
Žetelac njome ne napuni ruku ni naručje onaj koji veže snopove.,Croatian
"A prolaznici nek' ne reknu: ""Blagoslov Jahvin nad vama! Blagoslivljamo vas imenom Jahvinim!""",Croatian
"Hodočasnička pjesma. Iz dubine, Jahve, vapijem tebi:",Croatian
"Gospodine, čuj glas moj! Neka pazi uho tvoje na glas moga vapaja!",Croatian
"Ako se, Jahve, grijeha budeš spominjao, Gospodine, tko će opstati?",Croatian
"Al' u tebe je praštanje, da bi te se bojali.",Croatian
"U Jahvu ja se uzdam, duša se moja u njegovu uzda riječ.",Croatian
Duša moja čeka Gospodina više no zoru straža noćna; više no zoru straža noćna,Croatian
nek' Izrael čeka Jahvu. Jer je u Jahve milosrđe i obilno je u njega otkupljenje;,Croatian
on će otkupiti Izraela od svih grijeha njegovih.,Croatian
"Hodočasnička pjesma. Davidova.  O Jahve, ne gordi se moje srce niti se oči uznose. Ne idem za stvarima velikim ni za čudima što su iznad mene.",Croatian
"Ne, ja sam se smirio i upokojio dušu svoju; kao dojenče na grudima majke, kao dojenče duša je moja u meni.",Croatian
"U Jahvu se, Izraele, uzdaj odsada dovijeka.",Croatian
Hodočasnička pjesma.,Croatian
"Spomeni se, o Jahve, Davida i sve revnosti njegove: kako se Jahvi zakleo, zavjetovao Snazi Jakovljevoj:",Croatian
"""Neću ući u šator doma svog nit' uzaći na ležaj svoje postelje,",Croatian
"neću pustit' snu na oči nit' počinka dati vjeđama,",Croatian
"dok Jahvi mjesto ne nađem, boravište Snazi Jakovljevoj.""",Croatian
"Eto, čusmo za nj u Efrati, nađosmo ga u Poljima jaarskim.",Croatian
"Uđimo u stan njegov, pred noge mu padnimo!",Croatian
"""Ustani, o Jahve, pođi k svom počivalištu, ti i Kovčeg sile tvoje!",Croatian
"Svećenici tvoji nek' se obuku u pravednost, pobožnici tvoji nek' radosno kliču!",Croatian
"Poradi Davida, sluge svojega, ne odvrati lica od svog pomazanika!""",Croatian
"Jahve se zakle Davidu zakletvom tvrdom od koje neće odustati: ""Potomka tvoje utrobe posadit ću na prijestolje tvoje.",Croatian
"Budu li ti sinovi Savez moj čuvali i naredbe kojima ih učim, i sinovi će njini dovijeka sjedit' na tvom prijestolju.""",Croatian
"Jer Jahve odabra Sion, njega zaželje sebi za sjedište.",Croatian
"""Ovo mi je počivalište vječno, boravit ću ovdje jer tako poželjeh.",Croatian
"Žitak ću njegov blagosloviti, siromahe nahraniti kruhom.",Croatian
"Svećenike njegove u spas ću odjenuti, sveti će njegovi kliktati radosno.",Croatian
"Učinit ću da ondje za Davida rog izraste, pripravit ću svjetiljku za svog pomazanika.",Croatian
"U sram ću mu obući dušmane, a na njemu će blistat' vijenac moj.""",Croatian
"Hodočasnička pjesma. Davidova.  Gle, kako je dobro i kako je milo kao braća zajedno živjeti:",Croatian
"kao na glavi ulje dragocjeno što slazi na bradu, bradu Aronovu, što slazi na skute haljina njegovih;",Croatian
kao rosa s Hermona što slazi na brdo Sion. Ondje Jahve daje svoj blagoslov i život dovijeka.,Croatian
"Hodočasnička pjesma. Sad, blagoslivljajte Jahvu, sve sluge Jahvine što stojite u Domu Jahvinu, u noćnim satima!",Croatian
Dižite svoje ruke prema Svetištu i Jahvu blagoslivljajte!,Croatian
"""Blagoslovio te sa Siona Jahve koji stvori nebo i zemlju!""",Croatian
"Aleluja!  Hvalite ime Jahvino, hvalite, sluge Jahvine",Croatian
koji u Domu Jahvinu stojite u predvorjima Doma Boga našega!,Croatian
"Hvalite Jahvu jer dobar je Jahve, pjevajte imenu njegovu jer je ljupko!",Croatian
"Jer Jahve sebi odabra Jakova, Izraela za dragu svojinu.",Croatian
"Znadem da je velik Jahve, da je nad bozima svim gospodar.",Croatian
"Što god se Jahvi svidi, to čini na nebu i na zemlji, na moru i u bezdanima.",Croatian
"Oblake diže s kraja zemlje; stvara kiši munje, vjetar izvodi iz skrovišta njegovih.",Croatian
"On Egiptu pobi prvorođence, ljude i stoku podjednako.",Croatian
"On učini znamenja i čudesa usred tebe, Egipte, protiv Faraona i svih slugu njegovih.",Croatian
On pobi narode mnoge i pogubi kraljeve moćne:,Croatian
"Sihona, kralja amorejskog, i Oga, kralja bašanskog, i sva kraljevstva kanaanska.",Croatian
"I dade njihovu zemlju u baštinu, u baštinu Izraelu, narodu svom.",Croatian
"Ime tvoje, o Jahve, ostaje dovijeka i spomen na te, o Jahve, od koljena do koljena.",Croatian
"Jer Jahve štiti narod svoj, slugama svojim on je milostiv.",Croatian
"Kumiri poganski, srebro i zlato, ljudskih su ruku djelo:",Croatian
"usta imaju, a ne govore; oči imaju, a ne vide;",Croatian
"uši imaju, a ne čuju; i nema daha u ustima njihovim.",Croatian
Takvi su i oni koji ih napraviše i svi koji se u njih uzdaju.,Croatian
"Dome Izraelov, Jahvu blagoslivljaj! Dome Aronov, Jahvu blagoslivljaj!",Croatian
"Dome Levijev, Jahvu blagoslivljaj! Štovatelji Jahvini, Jahvu blagoslivljajte!",Croatian
Blagoslovljen sa Siona Jahve koji prebiva u Jeruzalemu!,Croatian
Aleluja!  Hvalite Jahvu jer je dobar: vječna je ljubav njegova!,Croatian
Hvalite Boga nad bogovima: vječna je ljubav njegova!,Croatian
Hvalite Gospodara nad gospodarima: vječna je ljubav njegova!,Croatian
Jedini on učini čuda velika: vječna je ljubav njegova!,Croatian
Mudro sazda on nebesa: vječna je ljubav njegova!,Croatian
On utvrdi zemlju nad vodama: vječna je ljubav njegova!,Croatian
On načini svjetlila velika: vječna je ljubav njegova!,Croatian
Sunce da vlada danom: vječna je ljubav njegova!,Croatian
Mjesec i zvijezde da vladaju noću: vječna je ljubav njegova!,Croatian
On pobi prvorođence Egiptu: vječna je ljubav njegova!,Croatian
Izvede Izraela iz njega: vječna je ljubav njegova!,Croatian
"Mišicom jakom, rukom ispruženom: vječna je ljubav njegova!",Croatian
On Crveno more razdvoji: vječna je ljubav njegova!,Croatian
Provede Izraela posred voda: vječna je ljubav njegova!,Croatian
I vrgnu Faraona i vojsku mu u Crveno more: vječna je ljubav njegova!,Croatian
On narod svoj vođaše pustinjom: vječna je ljubav njegova!,Croatian
On udari kraljeve velike: vječna je ljubav njegova!,Croatian
I pogubi kraljeve moćne: vječna je ljubav njegova!,Croatian
"Sihona, kralja amorejskog: vječna je ljubav njegova!",Croatian
"Oga, kralja bašanskog: vječna je ljubav njegova!",Croatian
I njihovu zemlju dade u baštinu: vječna je ljubav njegova!,Croatian
"U baštinu Izraelu, sluzi svome: vječna je ljubav njegova!",Croatian
On se spomenu nas u poniženju našem: vječna je ljubav njegova!,Croatian
Od dušmana nas naših oslobodi: vječna je ljubav njegova!,Croatian
On daje hrane svakom tijelu: vječna je ljubav njegova!,Croatian
Hvalite Boga nebeskog: vječna je ljubav njegova!,Croatian
Na obali rijeka babilonskih sjeđasmo i plakasmo spominjući se Siona;,Croatian
o vrbe naokolo harfe svoje bijasmo povješali.,Croatian
"I tada naši tamničari zaiskaše od nas da pjevamo, porobljivači naši zaiskaše da se veselimo: ""Pjevajte nam pjesmu sionsku!""",Croatian
Kako da pjesmu Jahvinu pjevamo u zemlji tuđinskoj!,Croatian
"Nek' se osuši desnica moja, Jeruzaleme, ako tebe zaboravim!",Croatian
"Nek' mi se jezik za nepce prilijepi ako spomen tvoj smetnem ja ikada, ako ne stavim Jeruzalem vrh svake radosti svoje!",Croatian
"Ne zaboravi, Jahve, sinovima Edoma kako su u dan kobni Jeruzalemov vikali oni: ""Rušite! Srušite ga do temelja!""",Croatian
"Kćeri babilonska, pustošiteljice, blažen koji ti vrati milo za drago za sva zla što si nam ih nanijela!",Croatian
Blažen koji zgrabi i smrska o stijenu tvoju dojenčad!,Croatian
"Davidov.  Zahvaljujem ti, Jahve, iz svega srca jer si čuo riječi mojih usta. Pred licem anđela pjevam tebi,",Croatian
"bacam se nice prema svetom Hramu tvojemu. Zahvaljujem imenu tvojem za tvoju dobrotu i vjernost, jer si nada sve uzveličao obećanje svoje.",Croatian
"Kad sam te zazvao, uslišio si me, dušu si moju pokrijepio.",Croatian
"Nek' ti zahvaljuju, Jahve, svi kraljevi zemlje kad čuju riječi usta tvojih,",Croatian
"nek' pjevaju putove Jahvine: ""Zaista, velika je slava Jahvina!""",Croatian
"Zaista, uzvišen je Jahve, ali gleda na ponizna, a oholicu izdaleka poznaje.",Croatian
"Kroz nevolje kad budem kročio, život mi čuvaj, pruži ruku proti gnjevu mojih dušmana; nek' me tvoja spasi desnica!",Croatian
"Jahve, što ja počeh, ti dovrši! Jahve, vječna je ljubav tvoja: djelo ruku svojih ne zapusti!",Croatian
"Zborovođi.  Davidov.  Jahve, proničeš me svega i poznaješ,",Croatian
"ti znaš kada sjednem i kada ustanem, izdaleka ti već misli moje poznaješ.",Croatian
"Hodam li ili ležim, sve ti vidiš, znani su ti svi moji putovi.",Croatian
"Riječ mi još nije na jezik došla, a ti, Jahve, sve već znadeš.",Croatian
"S leđa i s lica ti me obuhvaćaš, na mene si ruku svoju stavio.",Croatian
"Znanje to odveć mi je čudesno, previsoko da bih ga dokučio.",Croatian
Kamo da idem od duha tvojega i kamo da od tvog lica pobjegnem?,Croatian
"Ako se na nebo popnem, ondje si, ako u Podzemlje legnem, i ondje si.",Croatian
Uzmem li krila zorina pa se naselim moru na kraj,Croatian
"i ondje bi me ruka tvoja vodila, desnica bi me tvoja držala.",Croatian
"Reknem li: ""Nek' me barem tmine zakriju i nek' me noć umjesto svjetla okruži!"" -",Croatian
ni tmina tebi neće biti tamna: noć sjaji kao dan i tama kao svjetlost.,Croatian
"Jer ti si moje stvorio bubrege, satkao me u krilu majčinu.",Croatian
"Hvala ti što sam stvoren tako čudesno, što su djela tvoja predivna. Dušu moju do dna si poznavao,",Croatian
"kosti moje ne bjehu ti sakrite dok nastajah u tajnosti, otkan u dubini zemlje.",Croatian
"Oči tvoje već tada gledahu djela moja, sve već bješe zapisano u knjizi tvojoj: dani su mi određeni dok još ne bješe ni jednoga.",Croatian
"Kako su mi, Bože, naumi tvoji nedokučivi, kako li je neprocjenjiv zbroj njihov.",Croatian
"Da ih brojim? Više ih je nego pijeska! Dođem li im do kraja, ti mi preostaješ!",Croatian
"De, istrijebi, Bože, zlotvora, krvoloci nek' odstupe od mene!",Croatian
"Jer podmuklo se bune protiv tebe, uzalud se dižu tvoji dušmani.",Croatian
"Jahve, zar da ne mrzim tvoje mrzitelje? Zar da mi se ne gade protivnici tvoji?",Croatian
Mržnjom dubokom ja ih mrzim i držim ih svojim neprijateljima.,Croatian
"Pronikni me svega, Bože, srce mi upoznaj, iskušaj me i upoznaj misli moje:",Croatian
"pogledaj, ne idem li putem pogubnim i povedi me putem vječnim!",Croatian
"Zborovođi.  Psalam. Davidov. (140:2) Izbavi me, Jahve, od čovjeka zlobna, zaštiti me od čovjeka nasilna:",Croatian
(140:3) od onih koji pakosti u srcu smišljaju i čitav dan začinju kavge.,Croatian
"(140:4) Kao zmije bruse jezike svoje, pod usnama im je otrov ljutičin.",Croatian
"(140:5) Spasi me, Jahve, od ruku zlotvora, čuvaj me od čovjeka nasilna koji hoće da mi noga posrne.",Croatian
"(140:6) Oholice mi potajno nastavljaju zamku, užetima mrežu pletu, kraj puta klopke mi stavljaju.",Croatian
"(140:7) Zavapih Jahvi: ""Ti si Bog moj! Poslušaj, o Jahve, krik mojih molitava!",Croatian
"(140:8) Jahve, Gospode moj, spasitelju silni moj, u dan boja zakloni mi glavu!""",Croatian
"(140:9) Ne daj da se ispune želje zlotvora, ne daj da svoje on izvrši namjere!",Croatian
"(140:10) Nek' glavu ne podignu oni koji me opkoliše, nek' na njih padne zloba njihovih usana!",Croatian
"(140:11) Nek' daždi po njima ugljevlje ognjeno, nek' se strovale u jamu da više ne ustanu!",Croatian
"(140:12) Opadač se neće održat' na zemlji, silnika će odjednom zgrabiti nesreća.",Croatian
(140:13) Znam da će Jahve dati pravo ubogu i pravicu siromasima.,Croatian
"(140:14) Zaista, pravedni će tvoje ime slaviti, pred tvojim će licem boraviti čestiti.",Croatian
"Psalam.  Davidov.  Prizivljem te, Jahve, k meni pohitaj! Slušaj glas moj kojim tebi vapijem!",Croatian
"Nek' mi se uzdigne molitva kao kad pred lice tvoje, podizanje mojih ruku nek' bude k'o prinos večernji!",Croatian
"Na usta mi, Jahve, stražu postavi i stražare na vrata usana mojih!",Croatian
"Ne daj da mi se srce zlu prikloni, da bezbožno počinim djela opaka; i u društvu zlotvora da ne blagujem poslastica njihovih!",Croatian
"Nek' me samo udari pravednik, ljubav je što me kara, al' ulje grešničko neće mi glavu pomazat'; zloći njihovoj oprijet ću se uvijek svojom molitvom.",Croatian
"Kad strovale niz hridinu suce njihove, razumjet će kako blage bjehu riječi moje.",Croatian
"Kao kad orač ore i para zemlju, tako će im se na rubu Podzemlja kosti rasuti.",Croatian
"U te su, Jahve, uprte oči moje, k tebi se utječem, ne daj da mi duša propadne!",Croatian
"Čuvaj me od stupice koju postaviše meni, od zamki zločinaca!",Croatian
"Nek' u vlastite zamke upadnu zlotvori, a ja neka im umaknem!",Croatian
"Poučna pjesma. Davidova. Kad bijaše u spilji. Molitva. (142:2) Iz svega glasa vapijem Jahvi, iz svega glasa Jahvu zaklinjem.",Croatian
"(142:3) Pred njim svoju izlijevam tužaljku, tjeskobu svoju pred njim razastirem.",Croatian
"(142:4) Ako duh moj i klone u meni, ti put moj poznaješ. Na putu kojim prolazim potajnu mi zamku staviše.",Croatian
"(142:5) Obazrem li se nadesno i pogledam: nitko ne zna za mene. Nemam kamo pobjeći, nitko za život moj ne mari.",Croatian
"(142:6) K tebi, Jahve, vapijem; govorim: ti si mi utočište, ti si dio moj u zemlji živih.",Croatian
(142:7) Poslušaj moje vapaje jer sam veoma nevoljan. Izbavi me od gonitelja mojih jer od mene oni su moćniji.,Croatian
(142:8) Izvedi iz tamnice dušu moju da zahvaljujem imenu tvojemu. Oko mene će se okupiti pravednici zbog dobra što si ga iskazao meni.,Croatian
"Psalam.  Davidov.  Jahve, slušaj moju molitvu, u vjernosti svojoj prikloni uho mojim vapajima, u pravednosti me svojoj usliši!",Croatian
"Ne idi na sud sa slugom svojim, jer nitko živ nije pravedan pred tobom!",Croatian
"Dušmanin mi dušu progoni, o zemlju pritisnu život moj; u tmine me baci da stanujem kao oni koji su davno umrli.",Croatian
"Duh moj već zamire u meni, srce mi trne u grudima.",Croatian
"Spominjem se dana minulih, mislim o svim djelima tvojim, o djelima ruku tvojih razmišljam.",Croatian
"Ruke svoje za tobom pružam, duša moja k'o suha zemlja za tobom žeđa.",Croatian
"Usliši me brzo, o Jahve, dah moj već je na izmaku! Lica svojeg preda mnom ne skrivaj, da ne postanem kao oni koji u grob silaze!",Croatian
Objavi mi jutrom dobrotu svoju jer se uzdam u tebe. Put mi kaži kojim ću krenuti jer k tebi dušu uzdižem.,Croatian
"Izbavi me, Jahve, od mojih dušmana, tebi ja se utječem.",Croatian
Nauči me da vršim volju tvoju jer ti si Bog moj. Duh tvoj dobri nek' me po ravnu putu vodi!,Croatian
"Zbog imena svog, Jahve, poživi me, zbog svoje pravednosti dušu mi izvedi iz tjeskobe!",Croatian
"Po svojoj dobroti satri moje dušmane, uništi sve moje tlačitelje, jer ja sam sluga tvoj!",Croatian
"Davidov.  Blagoslovljen Jahve, hridina moja: ruke mi uči boju a prste ratu.",Croatian
"On je ljubav moja i tvrđava moja, zaštita moja, izbavitelj moj, štit moj za koji se sklanjam; on mi narode stavlja pod noge!",Croatian
"Što je čovjek, o Jahve, da ga poznaješ, što li čedo ljudsko da ga se spominješ?",Croatian
"Poput daška je čovjek, dani njegovi kao sjena nestaju.",Croatian
"Jahve, nagni svoja nebesa i siđi, takni bregove: i zadimit će se!",Croatian
"Sijevni munjom i rasprši dušmane, odapni strijele i rasprši ih!",Croatian
"Ruku pruži iz visina, istrgni me i spasi iz voda beskrajnih, iz šaka sinova tuđinskih:",Croatian
"laži govore usta njihova, a desnica krivo priseže.",Croatian
"Pjevat ću ti, Bože, pjesmu novu, na harfi od deset žica svirat ću.",Croatian
"Ti daješ pobjedu kraljevima, koji si spasio Davida, slugu svojega. Od pogubna mača",Croatian
"spasi mene, oslobodi me iz ruke tuđinske; laži govore usta njihova, a desnica krivo priseže.",Croatian
"Daj da nam sinovi budu kao biljke što rastu od mladosti svoje; a kćeri naše kao stupovi ugaoni, krasne poput hramskog stupovlja;",Croatian
"da nam žitnice budu pune svakog obilja, s plodovima svakojakim u izobilju;",Croatian
"ovce naše plodile se na tisuće, plodile se beskrajno na našim poljima; stoka naša neka bude tovna! U zidinama nam ne bilo proboja ni ropstva ni plača na ulicama našim!",Croatian
"Blago narodu kojem je tako, blago narodu kojem je Jahve Bog!",Croatian
"Hvalospjev.  Davidov.  $ALEF Slavit ću te, o Bože, kralju moj, ime ću tvoje blagoslivljat' uvijek i dovijeka.",Croatian
"$BET Svaki ću dan tebe slaviti, ime ću tvoje hvaliti uvijek i dovijeka. $GIMEL",Croatian
"Velik je Jahve i svake hvale dostojan, nedokučiva je veličina njegova! $DALET",Croatian
Naraštaj naraštaju kazuje djela tvoja i silu tvoju naviješta.,Croatian
$HE Govore o blistavoj slavi tvoga veličanstva i čudesa tvoja objavljuju.,Croatian
"$VAU Kazuju strahovitu silu djela tvojih, veličinu tvoju pripovijedaju.",Croatian
$ZAJIN Razglašuju spomen velike dobrote tvoje i pravednosti tvojoj kliču.,Croatian
"$HET Milostiv je Jahve i milosrdan, spor na srdžbu, bogat dobrotom.",Croatian
"$TET Gospodin je dobar svima, milosrdan svim djelima svojim.",Croatian
"$JOD Nek' te slave, Jahve, sva djela tvoja i tvoji sveti nek' te blagoslivlju!",Croatian
"$KAF Neka kazuju slavu tvoga kraljevstva, neka o sili tvojoj govore",Croatian
$LAMED da objave ljudskoj djeci silu tvoju i slavu divnoga kraljevstva tvoga.,Croatian
"$MEM Kraljevstvo tvoje kraljevstvo je vječno, tvoja vladavina za sva pokoljenja. $NUN Vjeran je Jahve u svim riječima svojim i svet u svim svojim djelima.",Croatian
$SAMEK Jahve podupire sve koji posrću i pognute on uspravlja.,Croatian
"$AJIN Oči sviju u tebe su uprte, ti im hranu daješ u pravo vrijeme.",Croatian
"$PE Ti otvaraš ruku svoju, do mile volje sitiš sve živo.",Croatian
"$SADE Pravedan si, Jahve, na svim putovima svojim i svet u svim svojim djelima.",Croatian
"$KOF Blizu je Jahve svima koji ga prizivlju, svima koji ga zazivaju iskreno.",Croatian
"$REŠ On ispunja želje štovatelja svojih, sluša njihove vapaje i spasava ih.",Croatian
"$ŠIN Jahve štiti one koji njega ljube, a zlotvore sve će zatrti.",Croatian
$TAU Nek' usta moja kazuju hvalu Jahvinu i svako tijelo nek' slavi sveto ime njegovo - uvijek i dovijeka.,Croatian
"Aleluja!  Hvali, dušo moja, Jahvu!",Croatian
"Hvalit ću Jahvu sveg života svojeg. Dok me bude, Bogu svom ću pjevati.",Croatian
"Ne uzdajte se u knezove, u čovjeka od kog nema spasenja!",Croatian
"Iziđe li duh iz njega, u zemlju svoju on se vraća i propadaju sve misli njegove.",Croatian
"Blago onom kome je pomoćnik Bog Jakovljev, kome je ufanje u Jahvi, Bogu njegovu,",Croatian
"koji stvori nebo i zemlju, more i sve što je u njima; koji ostaje vjeran dovijeka,",Croatian
"potlačenima vraća pravicu, a gladnima kruh daje. Jahve oslobađa sužnje,",Croatian
"Jahve slijepcima oči otvara. Jahve uspravlja prignute, Jahve ljubi pravedne.",Croatian
"Jahve štiti tuđince, sirote i udovice podupire, a grešnicima mrsi putove.",Croatian
"Jahve će kraljevati dovijeka, tvoj Bog, Sione, od koljena do koljena. Aleluja!",Croatian
"Aleluja!  Hvalite Jahvu jer je dobar, pjevajte Bogu našem jer je sladak; svake hvale on je dostojan!",Croatian
"Jahve gradi Jeruzalem, sabire raspršene Izraelce.",Croatian
On liječi one koji su srca skršena i povija rane njihove.,Croatian
"On određuje broj zvijezda, svaku njezinim imenom naziva.",Croatian
"Velik je naš Gospodin i svesilan, nema mjere mudrosti njegovoj.",Croatian
"Jahve pridiže ponizne, zlotvore do zemlje snizuje.",Croatian
"Pjevajte Jahvi pjesmu zahvalnu, svirajte na citari Bogu našem!",Croatian
Oblacima on prekriva nebesa i zemlji kišu sprema; daje da po bregovima raste trava i bilje na službu čovjeku.,Croatian
On stoci hranu daje i mladim gavranima kada grakću.,Croatian
Za konjsku snagu on ne mari nit' mu se mile bedra čovječja.,Croatian
"Mili su Jahvi oni koji se njega boje, koji se uzdaju u dobrotu njegovu.",Croatian
"Slavi Jahvu, Jeruzaleme, hvali Boga svoga, Sione!",Croatian
"On učvrsti zasune vrata tvojih, blagoslovi u tebi tvoje sinove.",Croatian
"On dade mir granicama tvojim, pšenicom te hrani najboljom.",Croatian
"Besjedu svoju šalje na zemlju, brzo trči riječ njegova.",Croatian
"Kao vunu snijeg razbacuje, prosipa mraz poput pepela.",Croatian
"On sipa grÓad kao zalogaje, voda mrzne od njegove studeni.",Croatian
Riječ svoju pošalje i vode se tope; dunu vjetrom i vode otječu.,Croatian
"Riječ svoju on objavi Jakovu, odluke svoje i zakone Izraelu.",Croatian
Ne učini tako nijednom narodu: nijednom naredbe svoje ne objavi! Aleluja!,Croatian
"Aleluja!  Hvalite Jahvu s nebesa, hvalite ga u visinama!",Croatian
"Hvalite ga, svi anđeli njegovi, hvalite ga, sve vojske njegove!",Croatian
"Hvalite ga, sunce i mjeseče, hvalite ga, sve zvijezde svjetlosne!",Croatian
"Hvalite ga, nebesa nebeska, i vode nad svodom nebeskim!",Croatian
Neka hvale ime Jahvino jer on zapovjedi i postadoše.,Croatian
Postavi ih zauvijek i dovijeka po zakonu koji neće proći.,Croatian
"Hvalite Jahvu sa zemlje, nemani morske i svi bezdani!",Croatian
"Ognju i grÓade, sniježe i maglo, olujni vjetre, što riječ njegovu izvršavaš!",Croatian
"Gore i svi brežuljci, plodonosna stabla i svi cedrovi!",Croatian
"Zvijeri i sve životinje, gmizavci i ptice krilate!",Croatian
"Zemaljski kraljevi i svi narodi, knezovi i suci zemaljski!",Croatian
"Mladići i djevojke, starci s djecom zajedno:",Croatian
"nek' svi hvale ime Jahvino, jer jedino je njegovo ime uzvišeno! Njegovo veličanstvo zemlju i nebo nadvisuje,",Croatian
"on podiže snagu svom narodu, on proslavlja svete svoje, sinove Izraelove - narod njemu blizak. Aleluja!",Croatian
Aleluja!  Pjevajte Jahvi pjesmu novu i u zboru svetih hvalu njegovu!,Croatian
Nek' se raduje Izrael Stvoritelju svojem! Kralju svom neka klikću sinovi Siona!,Croatian
"Neka u kolu hvale ime njegovo, bubnjem i citarom neka ga slave!",Croatian
"Jer Jahve ljubi narod svoj, spasenjem ovjenčava ponizne!",Croatian
"Neka se sveti raduju u slavi, neka kliču s ležaja svojih!",Croatian
"Nek' im pohvale Božje budu na ustima, mačevi dvosjekli u rukama",Croatian
da nad pucima izvrše odmazdu i kaznu nad narodima;,Croatian
"da im kraljeve bace u lance, a odličnike u okove gvozdene;",Croatian
da na njima izvrše sud davno napisan - nek' bude na čast svim svetima njegovim! Aleluja!,Croatian
"Aleluja! (150:2) Hvalite Boga u Svetištu njegovu, slavite ga u veličanstvu svoda nebeskog!",Croatian
"(150:3) Hvalite ga zbog silnih djela njegovih, slavite ga zbog beskrajne veličine njegove!",Croatian
"(150:4) Hvalite ga zvucima roga, slavite ga harfom i citarom!",Croatian
"(150:5) Hvalite ga igrom i bubnjem, slavite ga glazbalima zvonkim i frulom! Hvalite ga cimbalima zvučnim, slavite ga cimbalima gromkim!",Croatian
"Hvalite ga igrom i bubnjem, slavite ga glazbalima zvonkim i frulom! Hvalite ga cimbalima zvučnim, slavite ga cimbalima gromkim!",Croatian
Sve što god diše Jahvu neka slavi! Aleluja!,Croatian
"Mudre izreke Salomona, sina Davidova, kralja izraelskog:",Croatian
"da se spozna mudrost i pouka, da se shvate razumne riječi;",Croatian
"da se primi umna pouka, pravda i pravica i nepristranost;",Croatian
"da se dade pamet neiskusnima, mladiću znanje i umijeće;",Croatian
"kad mudar čuje, da umnoži znanje, a razuman steče mudrije misli;",Croatian
"da razumije izreke i prispodobe, riječi mudraca i njihove zagonetke.",Croatian
"Strah je Gospodnji početak spoznaje, ali ludi preziru mudrost i pouku.",Croatian
"Poslušaj, sine moj, pouku oca svoga i ne odbacuj naputka svoje majke!",Croatian
Jer će ti biti ljupki vijenac na glavi i ogrlica oko tvoga vrata.,Croatian
"Sine moj, ako te grešnici mame, ne pristaj;",Croatian
"ako bi rekli: ""Hodi s nama, da vrebamo krv, čekamo u zasjedi nevina ni za što;",Croatian
da ih progutamo žive kao carstvo smrti i cijele kao one koji silaze u grob;,Croatian
"naplijenit ćemo svakojaka blaga, napuniti svoje kuće plijenom;",Croatian
"bacat ćeš s nama svoj ždrijeb, svi ćemo zajedno imati jednu kesu.""",Croatian
"Sine moj, ne idi s njima na put, makni nogu od njihove staze.",Croatian
Jer na zlo trče svojim nogama i hite prolijevati krv.,Croatian
Jer uzalud je razapinjati mrežu pred očima svima pticama.,Croatian
"A oni vrebaju vlastitu krv, postavljaju zasjedu svojemu životu.",Croatian
Takva je sudba svih lakomih na ružan dobitak: on ih života stane.,Croatian
"Mudrost glasno uzvikuje na ulici, na trgovima diže svoj glas;",Croatian
"propovijeda po bučnim uglovima, na otvorenim gradskim vratima govori svoje riječi:",Croatian
"""Dokle ćete, vi glupi, ljubiti glupost i dokle će podsmjevačima biti milo podsmijevanje, i dokle će bezumnici mrziti znanje?",Croatian
"Poslušajte moju opomenu! Gle, svoj duh pred vas izlijevam, hoću vas poučiti svojim riječima.",Croatian
"Koliko sam vas zvala, a vi ste odbijali; pružala sam ruku, ali je nitko ne opazi.",Croatian
Nego ste odbacili svaki moj savjet i niste poslušali moje opomene;,Croatian
"zato ću se i ja smijati vašoj propasti, rugat ću se kad vas obuzme tjeskoba:",Croatian
"kad navali na vas strah kao nevrijeme i zgrabi vas propast kao vihor, kad navali na vas nevolja i muka.",Croatian
"Tada će me zvati, ali se ja neću odazvati; tražit će me, ali me neće naći.",Croatian
Jer su mrzili spoznaju i nisu izabrali Gospodnjeg straha,Croatian
"niti su poslušali moj savjet, nego su prezreli svaku moju opomenu.",Croatian
Zato će jesti plod svojeg vladanja i nasititi se vlastitih savjeta.,Croatian
"Jer glupe će ubiti njihovo odbijanje, a nemar će upropastiti bezumne.",Croatian
"A tko sluša mene, bezbrižan ostaje i spokojno živi bez straha od zla.""",Croatian
"Sine moj, ako primiš moje riječi i pohraniš u sebi moje zapovijedi,",Croatian
i uhom svojim osluhneš mudrost i obratiš svoje srce razboru;,Croatian
"jest, ako prizoveš razum i zavapiš za razborom;",Croatian
ako ga potražiš kao srebro i tragaš za njim kao za skrivenim blagom -,Croatian
tada ćeš shvatiti strah Gospodnji i naći ćeš Božje znanje.,Croatian
"Jer Jahve daje mudrost, iz njegovih usta dolazi znanje i razboritost.",Croatian
"On pravednicima pruža svoju pomoć, štit je onih koji hode u bezazlenosti.",Croatian
Jer on štiti staze pravde i čuva pute svojih pobožnika.,Croatian
"Tada ćeš shvatiti pravdu, pravicu, pravednost i sve staze dobra,",Croatian
jer će mudrost ući u tvoje srce i spoznaja će obradovati tvoju dušu.,Croatian
Oprez će paziti na te i razboritost će te čuvati:,Croatian
"da te izbavi od zla puta, od varava čovjeka,",Croatian
od onih koji ostavljaju staze poštenja te idu mračnim putovima;,Croatian
koji se vesele čineći zlo i likuju u opačinama zloće;,Croatian
kojih su staze krive i koji su opaki na svojim putovima;,Croatian
da te izbavi od preljubnice i od tuđinke koja laska riječima;,Croatian
koja ostavlja prijatelja svoje mladosti i zaboravlja zavjet svoga Boga,Croatian
jer joj kuća tone u smrt i njezini putovi vode mrtvima.,Croatian
Tko god zalazi k njoj ne vraća se nikad i ne nalazi više putove života.,Croatian
Zato idi putem čestitih i drži se staza pravedničkih!,Croatian
Jer samo će pravedni nastavati zemlju i bezazleni će ostati na njoj.,Croatian
A opake će zbrisati sa zemlje i bogohulnike iščupati iz nje.,Croatian
"Sine moj, ne zaboravljaj moje pouke,  i tvoje srce neka čuva moje zapovijedi,",Croatian
jer će ti produljiti dane i životne godine i podariti spokojstvo.,Croatian
"Neka te ne ostavljaju dobrota i vjernost, objesi ih sebi oko vrata, upiši ih na ploču srca svoga.",Croatian
Tako ćeš steći ugled i uspjeti pred Božjim i ljudskim očima.,Croatian
Uzdaj se u Jahvu svim srcem i ne oslanjaj se na vlastiti razbor.,Croatian
Misli na nj na svim svojim putovima i on će ispraviti tvoje staze.,Croatian
Ne umišljaj da si mudar: boj se Jahve i kloni se zla.,Croatian
To će biti lijek tvome tijelu i okrepa tvojim kostima.,Croatian
Časti Jahvu svojim blagom i prvinama svega svojeg prirasta.,Croatian
I tvoje će žitnice biti prepune i tvoje će se kace prelijevati novim vinom.,Croatian
"Sine moj, ne odbacuj Jahvine opomene i nemoj da ti omrzne njegov ukor.",Croatian
"Jer koga Jahve ljubi onoga i kori, kao otac sina koga voli.",Croatian
Blago čovjeku koji je stekao mudrost i čovjeku koji je zadobio razboritost.,Croatian
"Jer bolje je steći nju nego steći srebro, i veći je dobitak ona i od zlata.",Croatian
"Skupocjenija je od bisera, i što je god tvojih dragocjenosti, s njome se porediti ne mogu;",Croatian
"dug joj je život u desnoj ruci, a u lijevoj bogatstvo i čast.",Croatian
Njezini su putovi putovi miline i sve su njene staze pune spokoja.,Croatian
Životno je drvo onima koji se nje drže i sretan je onaj tko je zadrži.,Croatian
Jahve je mudrošću utemeljio zemlju i umom utvrdio nebesa;,Croatian
njegovim su se znanjem otvorili bezdani i oblaci osuli rosom.,Croatian
"Sine moj, ne gubi to iz očiju, sačuvaj razbor i oprez.",Croatian
I bit će život tvojoj duši i ures vratu tvome.,Croatian
Bez straha ćeš tada kročiti svojim putem i noga ti se neće spoticati.,Croatian
"Kad legneš, nećeš se plašiti, i kad zaspiš, slatko ćeš snivati.",Croatian
Ne boj se nenadne strahote ni nagle propasti kad stigne bezbožnike.,Croatian
Jer će ti Jahve biti uzdanje i čuvat će nogu tvoju od zamke.,Croatian
Ne uskrati dobročinstva potrebitim kad god to možeš učiniti.,Croatian
"Ne reci svome bližnjemu: ""Idi i dođi opet, sjutra ću ti dati"", kad možeš već sada.",Croatian
Ne kuj zla svome bližnjemu dok on bez straha kod tebe boravi.,Croatian
Ne pravdaj se ni s kim bez razloga ako ti nije učinio nikakva zla.,Croatian
"Nemoj zavidjeti nasilniku niti slijediti njegove pute,",Croatian
"jer su Jahvi mrski pokvarenjaci, a prisan je s pravednima.",Croatian
"Jahvino je prokletstvo na domu bezbožnika, a blagoslov u stanu pravednika.",Croatian
"S podsmjevačima on se podsmijeva, a poniznima dariva milost.",Croatian
"Mudri će baštiniti čast, a bezumnici snositi sramotu.",Croatian
"Slušajte, djeco, pouku očevu i pazite kako biste spoznali mudrost,",Croatian
jer dobar vam nauk dajem: ne prezrite moga naputka.,Croatian
I ja sam bio sin u svoga oca i nježan jedinac u svoje matere;,Croatian
"i mene je on učio i govorio mi: ""Zadrži moje riječi u svojem srcu, poštuj moje zapovijedi i živjet ćeš.",Croatian
"Steci mudrost, steci razbor, ne smeći ih s uma i ne odstupi od riječi mojih usta.",Croatian
Ne ostavljaj je i čuvat će te; ljubi je i obranit će te.,Croatian
Početak je mudrosti: steci sebi mudrost i svim svojim imanjem steci razboritost.,Croatian
Veličaj je i uzvisit će te; donijet će ti čast kad je prigrliš.,Croatian
"Stavit će ti ljupki vijenac na glavu, i obdarit će te krasnom krunom.""",Croatian
"Poslušaj, sine moj, primi moje riječi i umnožit će se godine tvojeg života.",Croatian
"Poučih te putu mudrosti, navratih te na prave staze;",Croatian
"neće ti se zapletati koraci kad staneš hoditi; potrčiš li, nećeš posrnuti.",Croatian
"Čvrsto se drži pouke, ne puštaj je, čuvaj je, jer ona ti je život.",Croatian
Ne idi stazom opakih i ne stupaj putem zlikovaca.,Croatian
"Ostavi ga, ne hodi njime; kloni ga se i zaobiđi ga.",Croatian
"Jer oni ne spavaju ako ne učine zla, i san im ne dolazi ako koga ne obore.",Croatian
Jer jedu kruh opačine i piju vino nasilja.,Croatian
"A pravednička je staza kao svjetlost svanuća, koja je sve jasnija do potpunog dana.",Croatian
A put je opakih kao mrkli mrak: ne znaju o što će se spotaknuti.,Croatian
"Sine moj, pazi na moje riječi, prigni uho svoje mojim besjedama.",Croatian
"Ne gubi ih nikad iz očiju, pohrani ih usred srca svoga.",Croatian
Jer su život onima koji ih nalaze i ozdravljenje svemu tijelu njihovu.,Croatian
"A svrh svega, čuvaj svoje srce, jer iz njega izvire život.",Croatian
Drži daleko od sebe lažna usta i udalji od sebe usne prijevarne.,Croatian
Nek' tvoje oči gledaju u lice i neka ti je pogled uvijek prav.,Croatian
Pazi na stazu kojom kročiš i neka ti svi putovi budu pouzdani.,Croatian
"Ne skreći ni desno ni lijevo, drži svoj korak daleko oda zla.",Croatian
"Sine moj, čuj moju mudrost, prigni uho mojoj razboritosti",Croatian
"da sačuvaš oprez, da ti usne zadrže znanje.",Croatian
"Jer s usana žene preljubnice kaplje med i nepce joj je glađe od ulja,",Croatian
"ali je ona naposljetku gorka kao pelin, oštra kao dvosjekli mač.",Croatian
"Njene noge silaze k smrti, a koraci vode u Podzemlje.",Croatian
"Ona ne pazi na put života, ne mari što su joj staze kolebljive.",Croatian
"Zato me sada poslušaj, sine, i ne odstupaj od riječi mojih usta.",Croatian
"Neka je put tvoj daleko od nje i ne približuj se vratima njezine kuće,",Croatian
da drugima ne bi dao svoju slavu i okrutnima svoje godine;,Croatian
da se ne bi tuđinci nasitili tvoga dobra i da tvoja zaslužba ne ode u tuđu kuću;,Croatian
da ne ridaš na koncu kad ti nestane tijela i puti,Croatian
"i da ne kažeš: ""Oh, kako sam mrzio pouku i kako mi je srce preziralo ukor!",Croatian
"I ne slušah glasa svojih učitelja, niti priklonih uho onima što me poučavahu.",Croatian
"I umalo ne zapadoh u svako zlo, usred zbora i zajednice!""",Croatian
Pij vodu iz svoje nakapnice i onu što teče iz tvoga studenca.,Croatian
Moraju li se tvoji izvori razlijevati i tvoji potoci teći ulicama?,Croatian
"Nego neka oni budu samo tvoji, a ne i tuđinaca koji su uza te.",Croatian
Neka je blagoslovljen izvor tvoj i raduj se sa ženom svoje mladosti:,Croatian
"neka ti je kao mila košuta i ljupka gazela, neka te grudi njene opajaju u svako doba, njezina ljubav zatravljuje bez prestanka!",Croatian
"TÓa zašto bi se, sine moj, zanosio preljubnicom i grlio tuđinki njedra?",Croatian
Jer pred Jahvinim su očima čovjekovi putovi i on motri sve njegove staze.,Croatian
Opakoga će uhvatiti njegova zloća i sapet će ga užad njegovih grijeha.,Croatian
"Umrijet će jer nema pouke, propast će zbog svoje goleme gluposti.",Croatian
"Sine moj, kad jamčiš bližnjemu svojem  i daš svoju ruku drugome,",Croatian
"vezao si se vlastitim usnama, uhvatio se riječima svojih usta;",Croatian
"učini onda ovo, sine moj: oslobodi se! Jer si dopao u ruke bližnjemu svojemu; idi, baci se preda nj i salijeći bližnjega svoga.",Croatian
Ne daj sna svojim očima ni drijema svojim vjeđama;,Croatian
otmi se kao gazela iz mreže i kao ptica iz ruku ptičaru.,Croatian
"Idi k mravu, lijenčino, promatraj njegove pute i budi mudar:",Croatian
"on nema vođe, nadzornika, ni nadstojnika,",Croatian
ljeti se sebi brine za hranu i prikuplja jelo u doba žetve.,Croatian
"A ti, dokle ćeš, lijenčino, spavati? Kad ćeš se dići oda sna svoga?",Croatian
"Još malo odspavaj, još malo odrijemaj, još malo podvij ruke za počinak",Croatian
i doći će tvoje siromaštvo kao skitač i tvoja oskudica kao oružanik.,Croatian
Nevaljalac i opak čovjek hodi s lažljivim ustima;,Croatian
"namiguje očima, lupka nogama, pokazuje prstima;",Croatian
"prijevare su mu u srcu, snuje zlo u svako doba, zameće svađe.",Croatian
"Zato će mu iznenada doći propast, i učas će se slomiti i neće mu biti lijeka.",Croatian
"Šest je stvari koje Gospod mrzi, a sedam ih je gnusoba njegovu biću:",Croatian
"ohole oči, lažljiv jezik, ruke koje prolijevaju krv nevinu,",Croatian
"srce koje smišlja grešne misli, noge koje hitaju na zlo,",Croatian
"lažan svjedok koji širi laži, i čovjek koji zameće svađe među braćom.",Croatian
"Sine moj, čuvaj zapovijedi oca svoga i ne odbacuj nauka matere svoje.",Croatian
"Priveži ih sebi na srce zauvijek, ovij ih oko svoga grla;",Croatian
"da te vode kada hodiš, da te čuvaju kada spavaš i da te razgovaraju kad se probudiš.",Croatian
"Jer je zapovijed svjetiljka, pouka je svjetlost, opomene stege put su života;",Croatian
"da te čuvaju od zle žene, od laskava jezika tuđinke.",Croatian
"Ne poželi u svom srcu njezine ljepote i ne daj da te osvoji trepavicama svojim,",Croatian
"jer bludnici dostaje i komad kruha, dok preljubnica lovi dragocjeni život.",Croatian
Može li tko nositi oganj u njedrima a da mu se odjeća ne upali?,Croatian
Može li tko hoditi po živom ugljevlju a svojih nogu da ne ožeže?,Croatian
Tako biva onomu tko ide k ženi svoga bližnjega: neće ostati bez kazne tko god se nje dotakne.,Croatian
Ne sramote li lupeža sve ako je krao da gladan utoli glad:,Croatian
"uhvaćen, on sedmerostruko vraća i plaća svim imanjem kuće svoje.",Croatian
"Nerazuman je, dakle, tko se upušta s preljubnicom; dušu svoju gubi koji tako čini.",Croatian
Bruke i sramote dopada i rug mu se nikad ne briše.,Croatian
Jer bijesna je ljubomornost u muža: on ne zna za milost u osvetni dan;,Croatian
ne pristaje ni na kakav otkup i ne prima ma kolike mu darove dao.,Croatian
"Čuvaj, sine, riječi moje i pohrani moje zapovijedi kod sebe.",Croatian
"Čuvaj moje zapovijedi, i bit ćeš živ, i nauk moj kao zjenicu oka svoga.",Croatian
"Priveži ih sebi na prste, upiši ih na ploči srca svoga;",Croatian
"reci mudrosti: ""Moja si sestra"" i razboritost nazovi ""sestričnom"",",Croatian
"da te čuva od žene preljubnice, od tuđinke koja laskavo govori.",Croatian
"Kad bijah jednom na prozoru svoje kuće i gledah van kroz rešetku,",Croatian
"vidjeh među lakovjernima, opazih među momcima nerazumna mladića:",Croatian
prolazio je ulicom kraj njezina ugla i koracao putem k njezinoj kući,Croatian
u sumraku između dana i večeri kad se hvata noćna tmina;,Croatian
"i gle, susrete ga žena, bludno odjevena i s prijevarom u srcu.",Croatian
"Jogunasta bijaše i razuzdana, noge joj se nisu mogle u kući zadržati;",Croatian
"bila je čas na ulici, čas na trgovima i vrebala kod svakog ugla;",Croatian
i uhvati ga i poljubi i reče mu bezobrazna lica:,Croatian
"""Bila sam dužna žrtvu pričesnicu, i danas izvrših svoj zavjet;",Croatian
"zato sam ti izašla u susret, da te tražim, i nađoh te.",Croatian
"Svoju sam postelju nastrla sagovima, vezenim pokrivačima misirskim;",Croatian
"svoj sam krevet namirisala smirnom, alojem i cimetom.",Croatian
Hajde da se opijamo nasladom do jutra i da se radujemo užicima ljubavi.,Croatian
Jer muža mi nema kod kuće: otišao je na dalek put;,Croatian
"uzeo je sa sobom novčani tobolac; a vratit će se kući tek o uštapu.""",Croatian
"Tako ga zavede svojim vičnim nagovorom, odvuče ga svojim glatkim usnama.",Croatian
"I ludo on pođe za njom, kao što vol ide na klaonicu i kao što jelen zapleten u mrežu čeka",Croatian
"dok mu strijela ne probije jetra, i kao ptica što ulijeće u zamku, i ne znajući da će ga to života stajati.",Croatian
"Zato me, sine moj, poslušaj i čuj riječi mojih usta.",Croatian
Nek' ti srce ne zastranjuje na njezine putove i ne lutaj po njezinim stazama.,Croatian
"Jer je mnoge smrtno ranila i oborila, i mnogo je onih što ih je pobila.",Croatian
"U Podzemlje vode putovi kroz njenu kuću, dolje u odaje smrti.",Croatian
Ne propovijeda li mudrost i ne diže li razboritost svoj glas?,Croatian
"Navrh brda, uza cestu, na raskršćima stoji,",Croatian
"kod izlaza iz grada, kraj ulaznih vrata, ona glasno viče:",Croatian
"""Vama, o ljudi, propovijedam i upravljam svoj glas sinovima ljudskim.",Croatian
"Shvatite mudrost, vi neiskusni, a vi nerazumni, urazumite srce.",Croatian
"Slušajte, jer ću zboriti o važnim stvarima, i moje će usne otkriti što je pravo.",Croatian
Jer moje nepce zbori istinu i zloća je mojim usnama mrska.,Croatian
"Sve su riječi mojih usta pravične, u njima nema ništa ni krivo ni prijetvorno.",Croatian
Sve su one jasne razboritomu i pravedne onomu tko je stekao spoznaju.,Croatian
Primajte radije moju pouku no srebro i znanje požudnije od zlata.,Croatian
Jer mudrost je vrednija od biserja i nikakve se dragocjenosti ne mogu porediti s njom.,Croatian
"Ja, mudrost, boravim s razboritošću i posjedujem znanje umna djelovanja.",Croatian
"Strah Gospodnji mržnja je na zlo. Oholost, samodostatnost, put zloće i usta puna laži - to ja mrzim.",Croatian
"Moji su savjet i razboritost, ja sam razbor i moja je jakost.",Croatian
Po meni kraljevi kraljuju i velikaši dijele pravdu.,Croatian
Po meni knezuju knezovi i odličnici i svi suci zemaljski.,Croatian
Ja ljubim one koji ljube mene i nalaze me koji me traže.,Croatian
"U mene je bogatstvo i slava, postojano dobro i pravednost.",Croatian
Moj je plod bolji od čista i žežena zlata i moj je prihod bolji od čistoga srebra.,Croatian
"Ja kročim putem pravde, sred pravičnih staza,",Croatian
da dadem dobra onima koji me ljube i napunim njihove riznice.,Croatian
"Jahve me stvori kao počelo svoga djela, kao najraniji od svojih čina, u pradoba;",Croatian
"oblikovana sam još od vječnosti, odiskona, prije nastanka zemlje.",Croatian
"Rodih se kad još nije bilo pradubina, dok nije bilo izvora obilnih voda.",Croatian
"Rodih se prije nego su utemeljene gore, prije brežuljaka.",Croatian
"Kad još ne bijaše načinio zemlje, ni poljana, ni početka zemaljskom prahu;",Croatian
"kad je stvarao nebesa, bila sam nazočna, kad je povlačio krug na licu bezdana.",Croatian
Kad je u visini utvrđivao oblake i kad je odredio snagu izvoru pradubina;,Croatian
"kad je postavljao moru njegove granice da mu se vode ne preliju preko obala, kad je polagao temelje zemlji,",Croatian
"bila sam kraj njega, kao graditeljica, bila u radosti, iz dana u dan, igrajući pred njim sve vrijeme:",Croatian
"igrala sam po tlu njegove zemlje, i moja su radost djeca čovjekova.",Croatian
"Tako, djeco, poslušajte me, blago onima koji čuvaju moje putove.",Croatian
Poslušajte pouku - da stečete mudrost i nemojte je odbaciti.,Croatian
Blago čovjeku koji me sluša i bdi na mojim vratima svaki dan i koji čuva dovratnike moje.,Croatian
"Jer tko nalazi mene, nalazi život i stječe milost od Jahve.",Croatian
"A ako se ogriješi o mene, udi svojoj duši: svi koji mene mrze ljube smrt.""",Croatian
"Mudrost je sazidala sebi kuću, i otesala sedam stupova.",Croatian
"Poklala je svoje klanice, pomiješala svoje vino i postavila svoj stol.",Croatian
Poslala je svoje djevojke da objave svrh gradskih visina:,Croatian
"""Tko je neiskusan, neka se svrati ovamo!"" A nerazumnima govori:",Croatian
"""Hodite, jedite od mojega kruha i pijte vina koje sam pomiješala.",Croatian
"Ostavite ludost, da biste živjeli, i hodite putem razboritosti.""",Croatian
"Tko poučava podrugljivca, prima pogrdu, i tko prekorava opakoga, prima ljagu.",Croatian
"Ne kori podsmjevača, da te ne zamrzi; kori mudra, da te zavoli.",Croatian
"Pouči mudroga, i bit će još mudriji; uputi pravednoga, i uvećat će se njegovo znanje.",Croatian
"Gospodnji strah početak je mudrosti, a razboritost je spoznaja Presvetog.",Croatian
"""Po meni ti se umnožavaju dani i množe ti se godine života.",Croatian
"Ako si mudar, sebi si mudar; budeš li podsmjevač, sam ćeš snositi.""",Croatian
"Gospođa ludost puna je strasti, prosta je i ne zna ništa.",Croatian
"I sjedi na vratima svoje kuće na stolici, u gradskim visinama,",Croatian
"te poziva one koji prolaze putem, koji ravno idu svojim stazama:",Croatian
"""Tko je neiskusan, neka se svrati ovamo!"" I nerazumnomu govori:",Croatian
"""Kradena je voda slatka i ugodno je potajno jesti kruh.""",Croatian
"A on ne zna da su Sjene ondje, da uzvanici njezini počivaju u Podzemlju.",Croatian
"Mudar sin veseli oca, a lud je sin žalost majci svojoj.",Croatian
"Ne koristi krivo stečeno blago, dok pravednost izbavlja od smrti.",Croatian
"Ne dopušta Jahve da gladuje duša pravednika, ali odbija pohlepu opakih.",Croatian
"Lijena ruka osiromašuje čovjeka, a marljiva ga obogaćuje.",Croatian
"Tko sabira ljeti, razuman je sin, a tko hrče o žetvi, navlači sramotu.",Croatian
"Blagoslovi su nad glavom pravedniku, a usta opakih kriju nasilje.",Croatian
"Pravednikov je spomen blagoslovljen, a opakom se ime proklinje.",Croatian
"Tko je mudra srca, prima zapovijedi, dok brbljava luda propada.",Croatian
"Tko nedužno živi, hodi bez straha, a tko ide krivim putovima, poznat će se.",Croatian
"Tko žmirka okom, zadaje tugu, a tko ludo zbori, propada.",Croatian
"Pravednikova su usta izvor života, a opakomu usta kriju nasilje.",Croatian
"Mržnja izaziva svađu, a ljubav pokriva sve pogreške.",Croatian
"Na usnama razumnoga nalazi se mudrost, a batina je za leđa nerazumna čovjeka.",Croatian
"Mudri kriju znanje, a luđakova su usta blizu propasti.",Croatian
"Blago je bogatomu tvrdi grad, a ubogima je propast njihovo siromaštvo.",Croatian
"Pravednik prirađuje za život, a opaki prirađuje za grijeh.",Croatian
"Tko se naputka drži, na putu je života, a zabluđuje tko se na ukor ne osvrće.",Croatian
"Lažljive usne kriju mržnju, a tko klevetu širi, bezuman je!",Croatian
"Obilje riječi ne biva bez grijeha, a tko zauzdava svoj jezik, razuman je.",Croatian
"Pravednikov je jezik odabrano srebro, a razum opakoga malo vrijedi.",Croatian
"Pravednikove su usne hrana mnogima, a luđaci umiru s ludosti svoje.",Croatian
Gospodnji blagoslov obogaćuje i ne prati ga nikakva muka.,Croatian
"Bezumniku je radost učiniti sramotno djelo, a razumnu čovjeku biti mudar.",Croatian
"Čega se opaki boji, ono će ga stići, a pravednička se želja ispunjava.",Croatian
"Kad oluja prohuja, opakoga nestane, a pravednik ima temelj vječni.",Croatian
"Kakav je ocat zubima i dim očima, takav je ljenivac onima koji ga šalju.",Croatian
"Strah Gospodnji umnaža dane, a opakima se prekraćuju godine.",Croatian
"Pravedničko je ufanje puno radosti, a opakima je nada uprazno.",Croatian
"Gospodnji je put okrilje bezazlenu, a propast onima koji čine zlo.",Croatian
"Pravednik se neće nikad pokolebati, a opakih će nestati s lica zemlje.",Croatian
"Pravednikova usta rađaju mudrošću, a opak jezik čupa se s korijenom.",Croatian
"Pravednikove usne znaju što je milo, dok usta opakih poznaju zloću.",Croatian
"Lažna je mjera mrska Jahvi, a puna mjera mila mu je.",Croatian
"S ohološću dolazi sramota, a u smjernih je mudrost.",Croatian
"Pravednike vodi nevinost njihova, a bezbožnike upropašćuje njihova opačina.",Croatian
"Ne pomaže bogatstvo u dan Božje srdžbe, a pravednost izbavlja od smrti.",Croatian
"Nedužnomu pravda njegova put utire, a zao propada od svoje zloće.",Croatian
"Poštene izbavlja pravda njihova, a bezbožnici se hvataju u svoju lakomost.",Croatian
"Kad zao čovjek umre, nada propada i ufanje u imetak ruši se.",Croatian
"Pravednik se od tjeskobe izbavlja, a opaki dolazi na mjesto njegovo.",Croatian
"Bezbožnik ustima ubija svoga bližnjega, a pravednici se izbavljaju znanjem.",Croatian
Sa sreće pravedničke grad se raduje i klikuje zbog propasti opakoga.,Croatian
"Blagoslovom pravednika grad se diže, a ustima opakih razara se.",Croatian
"Nerazumnik prezire svoga bližnjega, dok čovjek uman šuti.",Croatian
"Tko s klevetom hodi, otkriva tajnu, a čovjek pouzdana duha čuva se.",Croatian
"Gdje vodstva nema, narod propada, jer spasenje je u mnogim savjetnicima.",Croatian
"Veoma zlo prolazi tko jamči za drugoga, a bez straha je tko mrzi na jamstvo.",Croatian
"Ljupka žena stječe slavu, a krepki muževi bogatstvo.",Croatian
"Dobrostiv čovjek sam sebi dobro čini, a okrutnik muči vlastito tijelo.",Croatian
"Opak čovjek pribavlja isprazan dobitak, a tko sije pravdu, ima sigurnu nagradu.",Croatian
"Tko je čvrst u pravednosti, ide u život, a tko za zlom trči, na smrt mu je.",Croatian
"Mrski su Jahvi srcem opaki, a mili su mu životom savršeni.",Croatian
"Zaista, zao čovjek neće proći bez kazne, a rod će se pravednički izbaviti.",Croatian
"Zlatan je kolut na rilu svinjskom: žena lijepa, a bez razuma.",Croatian
"Pravednička je želja samo na sreću, a nada je opakih prolazna.",Croatian
"Tko dijeli obilato, sve više ima, a tko škrtari, sve je siromašniji.",Croatian
"Podašna duša nalazi okrepu, i tko napaja druge, sam će se napojiti.",Croatian
"Tko ne da žita, kune ga narod, a blagoslov je nad glavom onoga koji ga prodaje.",Croatian
"Tko traži dobro, nalazi milost, a tko za zlom ide, ono će ga snaći.",Croatian
"Tko se uzda u bogatstvo, propada, a pravednici uspijevaju kao zeleno lišće.",Croatian
"Tko vlastitu kuću zapusti, vjetar žanje, a luđak je sluga mudromu.",Croatian
"Plod je pravednikov drvo života, i mudrac je tko predobiva žive duše.",Croatian
"Ako se pravedniku plaća na zemlji, još će se više opakomu i grešniku.",Croatian
"Tko ljubi pouku, ljubi znanje, a tko mrzi ukor, lud je.",Croatian
"Dobar dobiva milost od Jahve, a podmukao osudu.",Croatian
"Zloćom se čovjek ne utvrđuje, a korijen se pravedniku ne pomiče.",Croatian
"Kreposna je žena vijenac mužu svojemu, a sramotna mu je kao gnjilež u kostima.",Croatian
"Pravedničke su misli pravične, spletke opakih prijevarne.",Croatian
"Riječi opakih pogubne su zamke, a pravedne izbavljaju usta njihova.",Croatian
"Opaki se ruše i nema ih više, a kuća pravednika ostaje.",Croatian
"Čovjek se hvali po oštrini svoga razuma, a prezire se tko je opak srcem.",Croatian
Bolje je biti malen i imati samo jednog slugu nego se hvastati a nemati ni kruha.,Croatian
"Pravednik pazi i na život svog živinčeta, dok je opakomu srce okrutno.",Croatian
"Tko obrađuje svoju zemlju, sit je kruha, a tko trči za ništavilom, nerazuman je.",Croatian
"Čežnja je opakoga mreža od zala, a korijen pravednika daje ploda.",Croatian
"Opakomu je zamka grijeh njegovih usana, a pravednik se izbavlja od tjeskobe.",Croatian
"Od ploda svojih usta nasitit će se svatko obilno, a ono što je rukama učinio vratit će mu se.",Croatian
"Luđaku se čini pravim njegov put, a mudar čovjek sluša savjete.",Croatian
"Luđak odmah odaje svoj bijes, a pametan pokriva sramotu.",Croatian
"Tko govori istinu, otkriva što je pravo, a lažljiv svjedok prijevaru.",Croatian
"Nesmotren govori kao da mačem probada, a jezik je mudrih iscjeljenje.",Croatian
"Istinita usta traju dovijeka, a lažljiv jezik samo za čas.",Croatian
"Prijevara je u srcu onih koji snuju zlo, a veselje u onih koji dijele miroljubive savjete.",Croatian
"Pravednika ne stiže nikakva nevolja, a opaki u zlu grcaju.",Croatian
"Mrske su Jahvi usne lažljive, a mili su mu koji zbore istinu.",Croatian
"Promišljen čovjek prikriva svoje znanje, a srce bezumničko razglašuje svoju ludost.",Croatian
"Marljiva ruka vlada, a nemar vodi u podložnost.",Croatian
"Briga u srcu pritiskuje čovjeka, a blaga riječ veseli ga.",Croatian
"Pravednik vodi svojeg prijatelja, a opake zavodi njihov put.",Croatian
"Nemaran ne ulovi svoje lovine, a marljivost je čovjeku blago dragocjeno.",Croatian
Na stazi pravice stoji život i na njezinu putu nema smrti.,Croatian
"Mudar sin sluša naputak očev, a podsmjevač ne sluša ukora.",Croatian
"Od ploda usta svojih uživa čovjek sreću, a srce je nevjernika puno nasilja.",Croatian
"Tko čuva usta svoja, čuva život svoj, a tko nesmotreno zbori, o glavu mu je.",Croatian
"Uzaludna je žudnja lijenčine, a ispunit će se želja marljivih.",Croatian
"Pravednik mrzi na lažljivu riječ, a opaki goji mržnju i sramotu.",Croatian
"Pravda čuva pobožna, a opake grijeh obara.",Croatian
"Netko se gradi bogatim, a ništa nema, netko se gradi siromašnim, a ima veliko bogatstvo.",Croatian
Otkup života bogatstvo je čovjeku; a siromah ne sluša opomene.,Croatian
"Svjetlost pravednička blistavo sja, a svjetiljka opakih gasi se.",Croatian
"Oholost rađa samo svađu, a mudrost je u onih koji primaju savjet.",Croatian
"Naglo stečeno bogatstvo iščezava, a tko sabire pomalo, biva bogat.",Croatian
"Predugo očekivanje ubija srce, a ispunjena želja drvo je života.",Croatian
"Tko riječ prezire, taj propada, a tko poštiva zapovijedi, plaću dobiva.",Croatian
"Pouka mudračeva izvor je životni, ona izbavlja od zamke smrti.",Croatian
"Uvid u dobro pribavlja milost, a put bezbožnika hrapav je.",Croatian
"Svatko pametan djeluje promišljeno, a bezumnik se hvališe svojom ludošću.",Croatian
"Zao glasnik zapada u zlo, a vjeran poslanik donosi spasenje.",Croatian
"Siromaštvo i sramota onomu tko odbija pouku, a tko ukor prima, doći će do časti.",Croatian
"Slatka je duši ispunjena želja, a bezumnicima je mrsko kloniti se oda zla.",Croatian
"Druži se s mudrima, i postat ćeš mudar, a tko se drži bezumnika, postaje opak.",Croatian
"Grešnika progoni zlo, a dobro je nagrada pravednima.",Croatian
"Valjan čovjek ostavlja baštinu unucima, a bogatstvo se grešnikovo čuva pravedniku.",Croatian
"Izobilje je hrane na krčevini siromaškoj, a ima i tko propada s nepravde.",Croatian
"Tko štedi šibu, mrzi na sina svog, a tko ga ljubi, na vrijeme ga opominje.",Croatian
"Pravednik ima jela do sitosti, a trbuh opakih poznaje oskudicu.",Croatian
"Ženska mudrost sagradi kuću, a ludost je rukama razgrađuje.",Croatian
"Tko živi s poštenjem, boji se Jahve, a tko ide stranputicom, prezire ga.",Croatian
"U luđakovim je ustima šiba za oholost njegovu, a mudre štite vlastite usne.",Croatian
"Gdje nema volova, prazne su jasle, a obilna je žetva od snage bikove.",Croatian
"Istinit svjedok ne laže, a krivi svjedok širi laž.",Croatian
"Podsmjevač traži mudrost i ne nalazi je, a razumni lako dolazi do znanja.",Croatian
Idi od čovjeka bezumna jer nećeš upoznati usne što zbore znanje.,Croatian
"Mudrost je pametna čovjeka u tom što pazi na svoj put, a bezumnička ludost prijevara je.",Croatian
"Luđacima je grijeh šala, a milost je Božja s poštenima.",Croatian
"Srce poznaje svoj jad, i veselje njegovo ne može dijeliti nitko drugi.",Croatian
"Dom opakih propast će, a šator će pravednika procvasti.",Croatian
"Neki se put učini čovjeku prav, a na koncu vodi k smrti.",Croatian
"I u smijehu srce osjeća bol, a poslije veselja dolazi tuga.",Croatian
"Otpadnik se siti svojim prestupcima, a dobar čovjek svojim radom.",Croatian
"Glupan vjeruje svakoj riječi, a pametan pazi na korak svoj.",Croatian
"Mudar se boji i oda zla se uklanja, a bezuman se raspaljuje i bez straha je.",Croatian
"Nagao čovjek čini ludosti, a razborit ih podnosi.",Croatian
"Glupaci baštine ludost, a mudre ovjenčava znanje.",Croatian
Zli padaju ničice pred dobrima i opaki pred vratima pravednikovim.,Croatian
"I svom prijatelju mrzak je siromah, a bogataš ima mnogo ljubitelja.",Croatian
"Griješi tko prezire bližnjega svoga, a blago onomu tko je milostiv ubogima.",Croatian
"Koji snuju zlo, ne hode li stranputicom, a zar nisu dobrota i vjernost s onima koji snuju dobro?",Croatian
"U svakom trudu ima probitka, a pusto brbljanje samo je na siromaštvo.",Croatian
"Mudrima je vijenac bogatstvo njihovo, a bezumnima kruna - njihova ludost.",Croatian
"Istinit svjedok izbavlja duše, a tko laži širi, taj je varalica.",Croatian
U strahu je Gospodnjem veliko pouzdanje i njegovim je sinovima utočište.,Croatian
Strah Gospodnji izvor je života: on izbavlja od zamke smrti.,Croatian
"Mnoštvo je naroda ponos kralju, a bez puka knez propada.",Croatian
"Tko se teško srdi, velike je razboritosti, a nabusit duhom pokazuje ludost.",Croatian
"Mirno je srce život tijelu, a ljubomor je gnjilež u kostima.",Croatian
"Tko tlači siromaha huli na stvoritelja, a časti ga tko je milostiv ubogomu.",Croatian
"Opaki propada zbog vlastite pakosti, a pravednik i u samoj smrti nalazi utočište.",Croatian
"U razumnu srcu mudrost počiva, a što je u bezumnome, to se i pokaže.",Croatian
"Pravednost uzvisuje narod, a grijeh je sramota pucima.",Croatian
"Kralju je mio razborit sluga, a na sramotna se srdi.",Croatian
"Blag odgovor ublažava jarost, a riječ osorna uvećava srdžbu.",Croatian
"Jezik mudrih ljudi proslavlja znanje, a usta bezumnih prosipaju ludost.",Croatian
Oči su Jahvine na svakome mjestu i budno motre i zle i dobre.,Croatian
"Blaga je besjeda drvo života, a pakosna je rana duhu.",Croatian
"Luđak prezire pouku oca svog, a tko ukor prima, pametno čini.",Croatian
"U pravednikovoj je kući mnogo blaga, a opaki zarađuje propast svoju.",Croatian
"Usne mudrih siju znanje, a srce je bezumnika nepostojano.",Croatian
"Žrtva opakog mrska je Jahvi, a mila mu je molitva pravednika.",Croatian
"Put opakih Jahvi je mrzak, a mio mu je onaj koji ide za pravicom.",Croatian
"Oštra kazna čeka onog tko ostavlja pravi put, a umrijet će tko mrzi ukor.",Croatian
"I Šeol i Abadon stoje pred Jahvom, a nekmoli srca sinova ljudskih.",Croatian
Podsmjevač ne ljubi onog tko ga kori: on se ne druži s mudrima.,Croatian
"Veselo srce razvedrava lice, a bol u srcu tjeskoba je duhu.",Croatian
"Razumno srce traži znanje, a bezumnička se usta bave ludošću.",Croatian
"Svi su dani bijednikovi zli, a komu je srce sretno, na gozbi je bez prestanka.",Croatian
Bolje je malo sa strahom Gospodnjim nego veliko blago i s njime nemir.,Croatian
Bolji je obrok povrća gdje je ljubav nego od utovljena vola gdje je mržnja.,Croatian
"Gnjevljiv čovjek zameće svađu, a ustrpljiv utišava raspru.",Croatian
"Put je ljenivčev kao glogov trnjak, a utrta je staza pravednika.",Croatian
"Mudar sin veseli oca, a bezumnik prezire majku svoju.",Croatian
"Ludost je veselje nerazumnomu, a razuman čovjek pravo hodi.",Croatian
"Ne uspijevaju nakane kad nema vijećanja, a ostvaruju se gdje je mnogo savjetnika.",Croatian
"Čovjek se veseli odgovoru usta svojih, i riječ u pravo vrijeme - kako je ljupka!",Croatian
"Razumnu čovjeku put života ide gore, da izmakne carstvu smrti koje je dolje.",Croatian
"Jahve ruši kuću oholima, a postavlja među udovici.",Croatian
"Mrske su Jahvi zle misli, a dobrostive riječi mile su mu.",Croatian
"Tko se grabežu oda, razara svoj dom, a tko mrzi mito, živjet će.",Croatian
"Pravednikovo srce smišlja odgovor, a opakomu usta govore zlobom.",Croatian
"Daleko je Jahve od opakih, a uslišava molitvu pravednih.",Croatian
Bistar pogled razveseli srce i radosna vijest oživi kosti.,Croatian
Uho koje posluša spasonosan ukor prebiva među mudracima.,Croatian
"Tko odbaci pouku, prezire vlastitu dušu, a tko posluša ukor, stječe razboritost.",Croatian
"Strah je Gospodnji škola mudrosti, jer pred slavom ide poniznost.",Croatian
"Čovjek snuje u srcu, a od Jahve je što će jezik odgovoriti.",Croatian
"Čovjeku se svi njegovi putovi čine čisti, a Jahve ispituje duhove.",Croatian
"Prepusti Jahvi svoja djela, i tvoje će se namisli ostvariti.",Croatian
"Jahve je sve stvorio u svoju svrhu, pa i opakoga za dan zli.",Croatian
Mrzak je Jahvi svatko ohola duha: takav zaista ne ostaje bez kazne.,Croatian
"Ljubavlju se i vjernošću pomiruje krivnja, i strahom se Gospodnjim uklanja zlo.",Croatian
"Kad su Jahvi mili putovi čovječji, i neprijatelje njegove miri s njim.",Croatian
Bolje je malo s pravednošću nego veliki dohoci s nepravdom.,Croatian
"Srce čovječje smišlja svoj put, ali Jahve upravlja korake njegove.",Croatian
Proročanstvo je na usnama kraljevim: u osudi se njegova usta neće ogriješiti.,Croatian
Mjere i tezulje pripadaju Jahvi; njegovo su djelo i svi utezi.,Croatian
"Mrsko je kraljevima počiniti opačinu, jer se pravdom utvrđuje prijestolje.",Croatian
Mile su kraljevima usne pravedne i oni ljube onog koji govori pravo.,Croatian
Jarost je kraljeva vjesnik smrti ali je mudar čovjek ublaži.,Croatian
"U kraljevu je vedru licu život, i njegova je milost kao oblak s kišom proljetnom.",Croatian
"Probitačnije je steći mudrost nego zlato, i stjecati razbor dragocjenije je nego srebro.",Croatian
"Životni je put pravednih: kloniti se zla, i tko pazi na svoj put, čuva život svoj.",Croatian
Pred slomom ide oholost i pred padom uznositost.,Croatian
Bolje je biti krotak s poniznima nego dijeliti plijen s oholima.,Croatian
"Tko pazi na riječ, nalazi sreću, i tko se uzda u Jahvu, blago njemu.",Croatian
Mudar srcem naziva se razumnim i prijazne usne uvećavaju znanje.,Croatian
"Izvor je životni razum onima koji ga imaju, a ludima je kazna njihova ludost.",Croatian
"Mudračev duh urazumljuje usta njegova, na usnama mu znanje umnožava.",Croatian
"Saće meda riječi su ljupke, slatke duši i lijek kostima.",Croatian
"Neki se put čini čovjeku prav, a na kraju vodi k smrti.",Croatian
Radnikova glad radi za nj; jer ga tjeraju usta njegova.,Croatian
Bezočnik pripravlja samo zlo i na usnama mu je oganj plameni.,Croatian
Himben čovjek zameće svađu i klevetnik razdor među prijatelje.,Croatian
Nasilnik zavodi bližnjega svoga i navodi ga na rđav put.,Croatian
"Tko očima namiguje, himbu smišlja, a tko usne stišće, već je smislio pakost.",Croatian
"Sijede su kose prekrasna kruna, nalaze se na putu pravednosti.",Croatian
"Tko se teško srdi, bolji je od junaka, i tko nad sobom vlada, bolji je od osvojitelja grada.",Croatian
"U krilo plašta baca se kocka, ali je od Jahve svaka odluka.",Croatian
Bolji je zalogaj suha kruha s mirom nego sa svađom kuća puna žrtvene pečenke.,Croatian
Razuman sluga vlada nad sinom sramotnim i s braćom će dijeliti baštinu.,Croatian
"Taljika je za srebro i peć za zlato, a srca iskušava Jahve sam.",Croatian
"Zločinac rado sluša usne prijevarne, i lažac spremno prisluškuje pogubnu jeziku.",Croatian
"Tko se ruga siromahu, podruguje se Stvoritelju njegovu, i tko se veseli nesreći, ne ostaje bez kazne.",Croatian
"Unuci su vijenac starcima, a sinovima ures oci njihovi.",Croatian
"Ne dolikuje budali uzvišena besjeda, a još manje odličniku usne lažljive.",Croatian
"Dar je čarobni kamen u očima onoga koji ga daje: kamo se god okrene, uspijeva.",Croatian
"Tko prikriva prijestup, traži ljubav, a tko glasinu širi, razgoni prijatelje.",Croatian
Razumna se ukor jače doima nego bezumna stotina udaraca.,Croatian
"Opak čovjek ide samo za zlom, ali se okrutan glasnik šalje na nj.",Croatian
Bolje je nabasati na medvjedicu kojoj ugrabiše mlade nego na bezumnika u njegovoj ludosti.,Croatian
Tko dobro zlom uzvraća neće ukloniti nesreću od doma svojeg.,Croatian
"Zametnuti svađu isto je kao pustiti poplavu: stoga prije nego svađa izbije, udalji se!",Croatian
"Tko opravdava krivoga i tko osuđuje pravoga, obojica su mrski Jahvi.",Croatian
"Čemu novac u ruci bezumnomu? Da njime mudrost kupi, kad nema razbora!",Croatian
"Prijatelj ljubi u svako vrijeme, a u nevolji i bratom postaje.",Croatian
Nerazuman čovjek daje ruku i jamči pred svojim bližnjim.,Croatian
"Grijeh ljubi tko ljubi svađu, i tko visoko diže svoja vrata, traži propast.",Croatian
"Opak srcem ne nalazi sreće, i komu je jezik zao, zapada u nesreću.",Croatian
"Tko rodi bezumna, na tugu mu je; a nije veseo ni otac budale.",Croatian
"Veselo je srce izvrstan lijek, a neveseo duh suši kosti.",Croatian
Opaki prima dar iz njedara da bi iskrivio putove pravici.,Croatian
"Razuman ima mudrost pred sobom, a bezumniku su oči na kraj zemlje.",Croatian
Briga je ocu bezuman sin i žalost roditeljki svojoj.,Croatian
"Ne valja kažnjavati pravednika, a nije pravo ni tući odličnike.",Croatian
"Tko usteže svoje riječi, razumije mudrost, i razuman je čovjek mirna duha.",Croatian
I luđak se smatra mudrim kada šuti i razumnim kad susteže svoje usne.,Croatian
"Vlastitoj požudi popušta onaj tko zastranjuje, i svađa se usprkos svakom razboru.",Croatian
Bezumnomu nije mio razum; stalo mu je dati srcu oduška.,Croatian
"Kad dolazi opačina, dolazi i prezir i bruka sa sramotom.",Croatian
"Duboke su vode riječi iz usta nečijih, izvor mudrosti bujica što se razlijeva.",Croatian
"Ne valja se obazirati na opaku osobu, da se pravedniku nanese nepravda na sudu.",Croatian
Bezumnikove se usne upuštaju u svađu i njegova usta izazivlju udarce.,Croatian
Bezumnomu su propast vlastita usta i usne su mu zamka životu.,Croatian
Klevetnikove su riječi kao poslastice: spuštaju se u dno utrobe.,Croatian
"Tko je nemaran u svom poslu, brat je onomu koji rasipa.",Croatian
Tvrda je kula ime Jahvino: njemu se pravednik utječe i nalazi utočišta.,Croatian
Bogatstvo je bogatašu njegova tvrđava i kao visok zid u mašti njegovoj.,Croatian
"Pred slomom se oholi srce čovječje, a pred slavom ide poniznost.",Croatian
"Tko odgovara prije nego što sasluša, na ludost mu je i sramotu.",Croatian
"Kad je čovjek bolestan, njegov ga duh podiže, a ubijen duh tko će podići?",Croatian
Razumno srce stječe znanje i uho mudrih traži znanje.,Croatian
Dar čovjeku otvara put i vodi ga pred velikaše.,Croatian
"Prvi je pravedan u svojoj parnici, a kad dođe njegov protivnik, opovrgne ga.",Croatian
"Ždrijeb poravna svađe, pa i među moćnicima odlučuje.",Croatian
Uvrijeđen brat jači je od tvrda grada i svađe su kao prijevornice na tvrđavi.,Croatian
"Svatko siti trbuh plodom usta svojih, nasićuje se rodom usana svojih.",Croatian
"Smrt i život u vlasti su jeziku, a tko ga miluje, jede od ploda njegova.",Croatian
"Tko je našao ženu, našao je sreću i stekao milost od Jahve.",Croatian
"Ponizno moleći govori siromah, a grubo odgovara bogataš.",Croatian
"Ima prijatelja koji vode u propast, a ima i prijatelja privrženijih od brata.",Croatian
Bolji je siromah koji živi u nedužnosti nego čovjek opakih usana i k tomu bezuman.,Croatian
"Revnost bez razboritosti nije dobra, i tko brzo hoda, spotiče se.",Croatian
"Ludost čovjeku kvari život, a srce mu se ljuti na Jahvu!",Croatian
"Bogatstvo pribavlja mnoge prijatelje, a siromaha i njegov prijatelj ostavlja.",Croatian
"Lažljiv svjekok ne ostaje bez kazne, i tko širi laži, neće uteći.",Croatian
Mnogi laskaju licu odličnikovu i svatko je prijatelj čovjeku darežljivu.,Croatian
"Na siromaha mrze sva braća njegova, još više se udaljuju od njega prijatelji njegovi: on hlepi za dobrim riječima, ali ih ne nalazi!",Croatian
"Tko stječe razboritost, ljubi sebe, a tko čuva razum, nalazi sreću.",Croatian
"Lažljiv svjedok ne ostaje bez kazne, i tko širi laži, propada.",Croatian
"Ne dolikuje bezumnomu živjeti raskošno, a još manje sluzi vlast nad knezovima.",Croatian
"Um čovjeka usteže od srdžbe, a čast mu je oprostiti krivicu.",Croatian
"Kraljev je gnjev kao rika lavlja, a njegova milost kao rosa bilju.",Croatian
"Nesreća je ocu svojemu bezuman sin, i neprestano prokišnjavanje svađe su ženine.",Croatian
"Kuća se i bogatstvo baštine od otaca, a od Jahve je žena razumna.",Croatian
Lijenost navlači čovjeku dubok san i nemarna duša gladuje.,Croatian
"Tko se drži zapovijedi, čuva život svoj, a tko ne pazi putove svoje, umire.",Croatian
"Jahvi pozaima tko je siromahu milostiv, i on će mu platiti dobročinstvo.",Croatian
"Kažnjavaj sina svoga dok ima nade, ali ne idi za tim da ga ubiješ.",Croatian
"Tko je jarostan, plaća globu, i kad ga štediš, samo uvećavaš njegov gnjev.",Croatian
"Slušaj savjet i primaj pouku, kako bi naposljetku postao mudar.",Croatian
"Mnogo je namisli u srcu čovječjem, ali što Jahve naumi, to i bude.",Croatian
"Dražest je čovjekova u dobroti njegovoj, i bolji je siromah od lažljivca.",Croatian
"Strah Gospodnji daje život, i tko se njime ispuni, zlo ga ne pohodi.",Croatian
"Lijenčina umače ruku u zdjelu, ali je ustima svojim ne prinosi.",Croatian
"Udari podsmjehivača, i lud se opameti; ukori razumnog, i shvatit će znanje.",Croatian
Sin je sramotan i pokvaren tko zlostavlja oca i odgoni majku.,Croatian
"Prestani, sine moj, slušati naputke koji odvode od riječi spoznaje!",Croatian
Nevaljao se svjedok podruguje pravdi i usta opakih gutaju nepravdu.,Croatian
Pripravljene su kazne podsmjevačima i udarci za leđa bezumnika.,Croatian
"Vino je podsmjevač, žestoko piće bukač, i tko se njima odaje neće steći mudrosti.",Croatian
"Kraljev je gnjev kao rika lavlja: tko ga izaziva, griješi protiv sebe samog.",Croatian
"Čast je čovjeku ustegnuti se od raspre, a tko je bezuman počinje svađu.",Croatian
"Lijenčina u jesen ne ore: u doba žetve on traži, i ništa nema.",Croatian
Savjet je u srcu čovječjem voda duboka i razuman će je čovjek iscrpsti.,Croatian
"Mnogi se naziva dobrim čovjekom, ali tko će naći vjerna čovjeka?",Croatian
Pravednik hodi u bezazlenosti svojoj: blago sinovima njegovim poslije njega!,Croatian
Kralj koji sjedi na stolici sudačkoj istražuje svako zlo svojim očima.,Croatian
"Tko može reći: ""Očistih srce svoje, oprah se od grijeha svoga?""",Croatian
Dvojaki utezi i dvojaka mjera mrski su Jahvi podjednako.,Croatian
"I dijete se poznaje po onome što čini, je li čisto i pravedno djelo njegovo.",Croatian
"I uho koje čuje i oko koje vidi, oboje je Jahve načinio.",Croatian
"Ne ljubi sna, da ne osiromašiš; otvori oči svoje i nasitit ćeš se kruha.",Croatian
"""Loše, loše"", govori kupac, a kad ode, hvali se dobrom kupovinom.",Croatian
"Ima zlata i mnogih bisera, ali su mudre usne najdragocjeniji nakit.",Croatian
Uzmi haljinu onomu tko je jamčio za drugoga; oplijeni njega umjesto tuđinca.,Croatian
"Sladak je čovjeku kruh prijevare, ali mu se usta poslije napune pijeskom.",Croatian
Naumi se provode savjetom: zato dobro razmisli pa vodi boj!,Croatian
"Tko okolo kleveće, otkriva tajne: zato se ne miješaj s onim komu su usne uvijek otvorene.",Croatian
Tko kune oca svoga i majku svoju svjetiljka mu se gasi usred tmine.,Croatian
Od početka brzo stečeno imanje na koncu nije blagoslovljeno.,Croatian
"Nemoj govoriti: ""Osvetit ću se za zlo""; čekaj Jahvu, i on će te spasiti.",Croatian
"Mrski su Jahvi dvojaki utezi, i kriva mjera ne valja.",Croatian
"Od Jahve su koraci čovječji, i kako da čovjek razumije svoj put?",Croatian
"Zamka je čovjeku nesmotreno reći: ""Ovo je sveto"", a poslije promišljati što je zavjetovao.",Croatian
Mudar kralj umije izlučiti opake i stavlja ih pod točkove.,Croatian
Svjetiljka je Gospodnja duh čovječji: ona istražuje sve do dna utrobe.,Croatian
"Dobrota i vjernost čuvaju kralja, jer dobrotom utvrđuje prijestol svoj.",Croatian
"Ljepota je mladićima njihova snaga, a starcima je ures sijeda kosa.",Croatian
Krvave masnice očiste zlo i udarci pročiste odaje utrobe.,Croatian
Kraljevo je srce u ruci Jahve kao voda tekućica; vodi ga kuda god hoće.,Croatian
"Svaki je put čovjeku pravedan u vlastitim očima, a Jahve ispituje srca.",Croatian
"Da se vrši pravda i čini pravo, draže je Jahvi nego žrtva.",Croatian
Ponosite oči i oholo srce i svjetiljka opakih - to je grijeh.,Croatian
"Namisli marljivoga samo su na korist, a nagloga samo na siromaštvo.",Croatian
Blago stečeno jezikom lažljivim nestalna je ispraznost onih koji traže smrt.,Croatian
Opake će odnijeti nasilje njihovo jer ne žele činiti pravice.,Croatian
"Zapleten je put zločinca, a pravo je djelo čista čovjeka.",Croatian
Bolje je živjeti pod rubom krova nego u zajedničkoj kući sa ženom svadljivom.,Croatian
Duša opakoga želi zlo: u njega nema samilosti ni za bližnjega.,Croatian
"Kad se podsmjevač kazni, neiskusan postaje mudar, a mudri iz pouke crpe znanje.",Croatian
Na kuću opakoga pazi Svepravedni i opake strovaljuje u nesreću.,Croatian
"Tko zatvori uho svoje pred vikom siromaha, i sam će vikati, ali ga neće nitko uslišati.",Croatian
"Potajan dar utišava srdžbu, a poklon ispod ruke i žestoku jarost.",Croatian
Sud pravičan radost je pravedniku a užas zločincima.,Croatian
Čovjek koji skreće s puta razbora počivat će u zboru mrtvačkom.,Croatian
"Tko ljubi veselje, postaje siromah, i tko ljubi vino i mirisno ulje, ne obogati se.",Croatian
"Opak čovjek otkup je za pravednika, i bezbožnik stupa na mjesto pravednog.",Croatian
Bolje je živjeti u pustinji nego sa ženom svadljivom i gnjevljivom.,Croatian
"Krasno je blago i ulje u stanu mudroga, a bezuman ih čovjek rasipa.",Croatian
"Tko teži za pravdom i dobrohotnošću, nalazi život i čast.",Croatian
Mudrac nadvladava i grad pun ratnika i krši silu u koju su se uzdali.,Croatian
"Tko čuva usta i jezik svoj, čuva sebe od nevolje.",Croatian
"Drzovitom i oholici ime je ""podsmjevač""; on sve radi s prekomjernom drskošću.",Croatian
Lijenčinu ubija želja njegova jer mu ruke bježe od posla.,Croatian
"Opak po cio dan živo želi, a pravednik daje i ne škrtari.",Croatian
"Mrska je žrtva opakih, osobito kad se požudno prinosi.",Croatian
"Lažljiv svjedok propada, a čovjek koji sluša, opet će govoriti.",Croatian
"Opaki pokazuju drsko lice, a poštenjak učvršćuje put svoj.",Croatian
Nema mudrosti i nema razuma i nema savjeta protiv Jahve.,Croatian
"Konj se oprema za dan boja, ali Jahve daje pobjedu.",Croatian
"Dobro je ime bolje od velika bogatstva,  i bolja je naklonost od srebra i zlata.",Croatian
Bogataš se i siromah sreću: obojicu ih Jahve stvori.,Croatian
"Pametan čovjek vidi zlo i skrije se, a glupaci idu bezbrižno i trpe kaznu.",Croatian
"Nagrada je poniznosti strah Gospodnji, bogatstvo, čast i život.",Croatian
"Trnje i zamke su na putu varalici: tko čuva život svoj, daleko je od oboga.",Croatian
"Upućuj dijete prema njegovu putu, pa kad i ostari, neće odstupiti od njega.",Croatian
"Bogataš vlada nad siromasima, a dužnik je sluga vjerovniku.",Croatian
"Tko sije nepravdu, žanje nesreću, i šiba njegova gnjeva udarit će njega samog.",Croatian
"Milostivo se oko blagoslivlje, jer daje od svog kruha siromahu.",Croatian
Otjeraj podsmjevača i prestat će svađe i nestat će nesloga i pogrda.,Croatian
"Jahve ljubi čisto srce, i tko je ljubeznih usana, kralj mu je prijatelj.",Croatian
"Pogled Jahvin čuva znanje, Jahve pomućuje riječi bezbožnika.",Croatian
"Lijenčina veli: ""Lav je vani, nasred trga poginuo bih.""",Croatian
"Duboka jama usta su preljubnice, i na koga se Jahve srdi, pada onamo.",Croatian
Ludost prianja uza srce djetinje: šiba pouke otklanja je od njega.,Croatian
"Tko tlači siromaha, taj mu koristi; tko daje bogatašu, samo mu šteti.",Croatian
"Riječi mudraca: Prigni uho svoje i čuj riječi moje i upravi svoje srce mojem znanju,",Croatian
"jer milina je ako ih čuvaš u nutrini svojoj, i kad ti budu sve spremne na usnama tvojim.",Croatian
"Da bi uzdanje tvoje bilo u Jahvi, upućujem danas i tebe.",Croatian
Napisah ti trideset što savjeta što pouka,Croatian
"da te poučim riječima istine, da uzmogneš pouzdanim riječima odgovoriti onomu tko te zapita.",Croatian
Nemoj pljačkati siromaha zato što je siromah i ne gazi ubogoga na sudu.,Croatian
Jer će Jahve parbiti parbu njihovu i otet će život onima koji ga njima otimlju.,Croatian
Ne druži se sa srditim i ne idi s čovjekom jedljivim,Croatian
da se ne bi privikao na staze njegove i namjestio zamku duši svojoj.,Croatian
"Ne budi među onima koji daju ruku, koji jamče za dugove:",Croatian
"ako nemaš čime nadoknaditi, zašto da ti oduzmu i postelju ispod tebe?",Croatian
Ne pomiči prastare međe koju su postavili oci tvoji.,Croatian
Jesi li vidio čovjeka vična poslu svom: takav ima pristup kraljevima i ne služi prostacima.,Croatian
Kad sjedneš blagovati s moćnikom. dobro pazi što je pred tobom;,Croatian
stavljaš nož sebi pod grlo ako si proždrljivac;,Croatian
ne poželi slastica njegovih jer su jelo prijevarno.,Croatian
Ne trudi se stjecati bogatstvo; okani se takve misli;,Croatian
"usmjeriš li oči prema njemu, njega već nema jer načini sebi krila kao orao i odleti u nebo.",Croatian
"Ne jedi jela zavidnikova, ne čezni za slasticama njegovim,",Croatian
"jer on je onakav kako u sebi misli: ""Jedi i pij"", veli ti, ali mu srce nije s tobom.",Croatian
"Zalogaj koji si pojeo izbljuvat ćeš, uzalud ćeš prosut' svoje ljupke riječi.",Croatian
Pred bezumnikom nemoj govoriti jer prezire tvoje umne riječi.,Croatian
"Ne pomiči prastare međe i ne prodiri u polje siročadi,",Croatian
jer je moćan njihov osvetnik: branit će njihovo pravo protiv tebe.,Croatian
Obrati pouci srce svoje i uho svoje riječima mudrim.,Croatian
"Ne uskraćuj djetetu opomene, jer, udariš li ga šibom, neće umrijeti:",Croatian
"biješ ga šibom, ali mu dušu iz Podzemlja izbavljaš.",Croatian
"Sine moj, kad ti je mudro srce, i ja se od srca veselim;",Croatian
i kliče sva nutrina moja kad ti usne govore što je pravo.,Croatian
"Neka ti srce ne zavidi grešnicima, nego neka ti uvijek bude u strahu Gospodnjem,",Croatian
jer imat ćeš budućnost i tvoja nada neće propasti.,Croatian
"Slušaj, sine moj, i mudar budi i ravnim putem vodi srce svoje.",Croatian
"Ne druži se s vinopijama ni sa žderačima mesa,",Croatian
jer pijanica i izjelica osiromaše i pospanac se oblači u krpe.,Croatian
"Slušaj svoga oca, svoga roditelja, i ne prezri majku kad ostari.",Croatian
"Pribavi istinu i ne prodaji je, steci mudrost, pouku i razbor.",Croatian
"Radovat će se otac pravednikov, i roditelj će se mudroga veseliti.",Croatian
"Neka se veseli otac tvoj i majka tvoja, i neka se raduje roditeljka tvoja.",Croatian
"Daj mi, sine moj, srce svoje, i neka oči tvoje raduju putovi moji.",Croatian
Jer bludnica je jama duboka i tuđinka tijesan zdenac.,Croatian
Ona i vreba u zasjedi kao lupež i uvećava broj bezbožnika među ljudima.,Croatian
Komu: ah? komu: jao? komu: svađe? komu: uzdasi? komu: rane nizašto? komu: zamućene oči?,Croatian
"Onima što kasno sjede kod vina, koji su došli kušati vino začinjeno.",Croatian
"Ne gledaj na vino kad rujno iskri, kad se u čaši svjetlucavo prelijeva: pije se tako glatko,",Croatian
a na kraju ujeda kao zmija i žaca kao guja ljutica.,Croatian
Oči će ti gledati tlapnje i srce govoriti ludosti.,Croatian
I bit će ti kao da ležiš na pučini morskoj ili kao da ležiš navrh jarbola.,Croatian
"""Izbiše me, ali me ne zabolje; istukoše me, ali ne osjetih; kad se otrijeznim, još ću tražiti.""",Croatian
Ne zavidi opakim ljudima niti želi da budeš s njima.,Croatian
Jer im srce smišlja nasilje i usne govore o nedjelu.,Croatian
"Mudrošću se zida kuća i razborom utvrđuje,",Croatian
i po znanju se pune klijeti svakim blagom dragocjenim i ljupkim.,Croatian
Bolji je mudar od jakoga i čovjek razuman od silne ljudine.,Croatian
Jer s promišljanjem se ide u boj i pobjeda je u mnoštvu savjetnika.,Croatian
Previsoka je bezumnomu mudrost: zato na sudu ne otvara usta svojih!,Croatian
Tko smišlja zlo zove se učitelj podmukli.,Croatian
"Ludost samo grijeh snuje, i podrugljivac je mrzak ljudima.",Croatian
"Kloneš li u dan bijede, bijedna je tvoja snaga.",Croatian
Izbavi one koje vode u smrt; i spasavaj one koji posrćući idu na stratište.,Croatian
"Ako kažeš: ""Nismo za to znali"", ne razumije li onaj koji ispituje srca? I ne znade li onaj koji ti čuva dušu? I ne plaća li on svakomu po njegovim djelima?",Croatian
"Jedi med, sine moj, jer je dobar, i saće je slatko nepcu tvome.",Croatian
"Takva je, znaj, i mudrost tvojoj duši: ako je nađeš, našao si budućnost i nada tvoja neće propasti.",Croatian
"Ne postavljaj, opaki, zasjede stanu pravednikovu, ne čini nasilja boravištu njegovu;",Croatian
"jer padne li pravednik i sedam puta, on ustaje, a opaki propadaju u nesreći.",Croatian
"Ne veseli se kad padne neprijatelj tvoj i ne kliči srcem kada on posrće,",Croatian
da ne bi vidio Jahve i za zlo uzeo i obratio srdžbu svoju od njega.,Croatian
"Nemoj se srditi zbog zločinaca, nemoj zavidjeti opakima,",Croatian
"jer zao čovjek nema budućnosti, svjetiljka opakih gasi se.",Croatian
"Boj se Jahve, sine moj, i kralja: i ne buni se ni protiv jednoga ni protiv drugoga.",Croatian
Jer iznenada provaljuje nesreća njihova i tko zna kad će doći propast njihova.,Croatian
I ovo je od mudraca: Ne valja biti pristran na sudu.,Croatian
"Tko opakomu veli: ""Pravedan si"", proklinju ga narodi i kunu puci;",Croatian
"a oni koji ga ukore nalaze zadovoljstvo, i na njih dolazi blagoslov sreće.",Croatian
U usta ljubi tko odgovara pošteno.,Croatian
"Svrši svoj posao vani i uredi svoje polje, potom i kuću svoju zidaj.",Croatian
Ne svjedoči lažno na bližnjega svoga: zar ćeš varati usnama svojim?,Croatian
"Ne reci: ""Kako je on meni učinio, tako ću i ja njemu; platit ću tom čovjeku po djelu njegovu!""",Croatian
"Prolazio sam mimo polje nekog lijenčine i mimo vinograd nekog luđaka,",Croatian
"i gle, sve bijaše zaraslo u koprive, i sve pokrio čkalj, i kamena ograda porušena.",Croatian
"Vidjeh to i pohranih u srcu, promotrih i uzeh pouku:",Croatian
"""Još malo odspavaj, još malo odrijemaj, još malo podvij ruke za počinak,",Croatian
"i doći će tvoje siromaštvo kao skitač i oskudica kao oružanik!""",Croatian
"I ovo su mudre izreke Salomonove; sabrali ih ljudi Ezekije, kralja judejskog.",Croatian
"Slava je Božja sakrivati stvar, a slava kraljevska istraživati je.",Croatian
"Neistražljivo je nebo u visinu, zemlja u dubinu i srce kraljevsko.",Croatian
"Ukloni trosku od srebra, i uspjet će posao zlataru.",Croatian
"Ukloni opakoga ispred kralja, i utvrdit će se pravicom prijestol njegov.",Croatian
"Ne veličaj se pred kraljem i ne sjedaj na mjesto velikaško,",Croatian
"jer je bolje da ti se kaže: ""Popni se gore"" nego da te ponize pred odličnikom.",Croatian
Što su ti oči vidjele ne iznosi prebrzo na raspru; jer što ćeš učiniti na koncu kad te opovrgne bližnji tvoj?,Croatian
"Kad si u parbi s bližnjim svojim, ne otkrivaj tuđe tajne,",Croatian
da te ne izgrdi tko čuje i da ti se kleveta ne vrati.,Croatian
Riječi kazane u pravo vrijeme zlatne su jabuke u srebrnim posudama.,Croatian
Mudrac koji kori uhu je poslušnu zlatan prsten i ogrlica od tanka zlata.,Croatian
Vjeran je glasnik onomu tko ga šalje kao ledena studen u doba žetve: on krijepi dušu svoga gospodara.,Croatian
"Tko se diči lažljivim darom, on je kao oblak i vjetar bez kiše.",Croatian
"Strpljivošću se ublažava sudac, mek jezik i kosti lomi.",Croatian
"Kad naiđeš na med, jedi umjereno, kako se ne bi prejeo i pojedeno izbljuvao.",Croatian
"Rijetko zalazi u kuću bližnjega svoga, da te se ne zasiti i ne zamrzi na te.",Croatian
Čovjek koji svjedoči lažno na bližnjega svoga on je kao bojni malj i mač i oštra strijela.,Croatian
Uzdanje u bezbožnika na dan nevolje - krnjav je zub i noga klecava.,Croatian
"Kao onaj koji skida haljinu u zimski dan ili ocat lije na ranu, takav je onaj tko pjeva pjesmu turobnu srcu.",Croatian
"Ako je gladan neprijatelj tvoj, nahrani ga kruhom, i ako je žedan, napoji ga vodom.",Croatian
Jer mu zgrćeš ugljevlje na glavu i Jahve će ti platiti.,Croatian
"Sjeverni vjetar donosi dažd, a himben jezik srdito lice.",Croatian
Bolje je stanovati pod rubom krova nego u zajedničkoj kući sa ženom svadljivom.,Croatian
"Kao studena voda žednu grlu, takva je dobra vijest iz zemlje daleke.",Croatian
"Kao zatrpan izvor i vrelo zamućeno, takav je pravednik koji kleca pred opakim.",Croatian
Jesti mnogo meda nije dobro niti tražiti pretjerane časti.,Croatian
Grad razvaljen i bez zidova - takav je čovjek koji nema vlasti nad sobom.,Croatian
"Kao snijeg ljeti ili kiša o žetvi, tako pristaju počasti bezumnomu.",Croatian
"Kao vrabac kad prhne i lastavica kad odleti, tako se i bezrazložna kletva ne ispunja.",Croatian
"Bič konju, uzda magarcu, a šiba leđima bezumnika.",Croatian
"Ne odgovaraj bezumniku po njegovoj ludosti, da mu i sam ne postaneš jednak.",Croatian
"Odgovori bezumniku po ludosti njegovoj, da se ne bi učinio sam sebi mudar.",Croatian
Odsijeca noge sebi i gorčinu pije tko po bezumnom poruke šalje.,Croatian
Klecava bedra u hromoga - mudra je izreka u ustima bezumničkim.,Croatian
Kamen za praćku vezuje tko bezumnom iskazuje čast.,Croatian
Trnovita grana u ruci pijanice: mudra izreka u ustima bezumnika.,Croatian
Strijelac koji ranjava sve prolaznike: takav je onaj tko unajmljuje bezumnika.,Croatian
Bezumnik se vraća svojoj ludosti kao što se pas vraća na svoju bljuvotinu.,Croatian
"Vidiš li čovjeka koji se sam sebi mudrim čini? Znaj, i od bezumnika ima više nade nego od njega!",Croatian
"Lijenčina veli: ""Zvijer je na putu, i lav je na ulicama.""",Croatian
"Kao što se vrata okreću na stožerima svojim, tako i lijenčina na postelji svojoj.",Croatian
"Lijenčina umače ruku u zdjelu, ali je ne može prinijeti ustima.",Croatian
Lijenčina se čini sebi mudrijim od sedmorice koji umno odgovaraju.,Croatian
"Psa za uši hvata tko se, u prolazu, umiješa u raspru koja ga se ne tiče.",Croatian
"Kao bjesomučnik koji baca zublje, strelice i sije smrt,",Croatian
"takav je čovjek koji vara bližnjega svoga i veli: ""Samo se našalih.""",Croatian
"Kad nestane drva, oganj se gasi, i kad više nema klevetnika, prestaje svađa.",Croatian
"Ugljen je za žeravnicu i drvo za oganj, a svadljivac da raspaljuje svađu.",Croatian
Klevetnikove su riječi kao slastice: spuštaju se u dno utrobe.,Croatian
Srebrna gleđa preko zemljana suđa: laskave usne i opako srce.,Croatian
"Mrzitelj hini usnama svojim, a u sebi nosi prijevaru;",Croatian
"ne vjeruj mu kad ljupkim glasom govori, jer u srcu mu je sedam grdila;",Croatian
"ako himbom skriva mržnju, njegova će se opačina otkriti na zboru.",Croatian
"Tko jamu kopa, sam u nju pada, i tko kamen valja, na njega se prevaljuje.",Croatian
"Lažljiv jezik mrzi svoje žrtve, laskava usta propast spremaju.",Croatian
Ne hvali se danom sutrašnjim jer ne znaš što danas može donijeti.,Croatian
"Neka te hvali drugi, a ne tvoja usta, tuđinac, a ne tvoje usne.",Croatian
"Težak je kamen i pijesak je težak, ali je od obojega teži bezumnikov bijes.",Croatian
Jarost je okrutna i srdžba žestoka a tko će odoljeti ljubomoru?,Croatian
Bolji je javni ukor nego lažna ljubav.,Croatian
"Čestiti su udarci prijateljevi, a lažni poljupci neprijateljevi.",Croatian
"Sito grlo prezire i med samotok, a gladnu je i sve gorko - slatko.",Croatian
"Kao ptica daleko od gnijezda svog, takav je čovjek daleko od svojeg zavičaja.",Croatian
"Kao što ulje i kad vesele srce, tako i slatkoća prijateljstva tješi dušu.",Croatian
Ne ostavljaj prijatelja svoga ni prijatelja očeva i ne dolazi u kuću bratovu kad si u nesreći; bolji je susjed blizu nego brat daleko.,Croatian
"Budi mudar, sine moj, i obraduj mi srce da mogu odgovoriti onome koji me grdi.",Croatian
"Pametan čovjek opazi zlo i skrije se, a glupaci idu bezbrižno i trpe kaznu.",Croatian
Uzmi haljinu onomu tko je jamčio za drugoga i oplijeni ga mjesto tuđinca.,Croatian
"Tko pozdravlja svoga prijatelja naglas, a rano ujutro, prima mu se blagoslov za kletvu.",Croatian
Streha što prokišnjava za žestoke kiše i svadljiva žena - jedno su te isto.,Croatian
"Tko nju zaustavlja, zaustavlja vjetar i desnicom hvata ulje.",Croatian
Željezo se željezom oštri i čovjek oštri jedan drugoga.,Croatian
"Tko čuva smokvu, jede od njena ploda, i tko čuva svoga gospodara, poštiva se.",Croatian
"Kao što se u vodi različito odražava lice od lica, tako i u srcu čovjek od čovjeka.",Croatian
"Carstvo Smrti i Propast ne mogu se zasititi, tako ni oči čovječje.",Croatian
"Taljika je za srebro i peć za zlato, a čovjek se poznaje po ustima koja ga hvale.",Croatian
"Da bezumnika stučeš tučkom u stupi, ne bi ga ostavila ludost njegova.",Croatian
"Brižno pazi na stoku svoju i srcem se brini o stadima,",Croatian
jer blago ne traje dovijeka; i baštini li se kruna od koljena do koljena?,Croatian
"Kad trava nikne i zelen se pokaže i bilje se kupi planinsko,",Croatian
tad su ti janjci za odijelo i jarci za kupovinu polja;,Croatian
"tad imaš izobilje kozjega mlijeka sebi za jelo, i za hranu kući svojoj i za prehranu sluškinjama svojim.",Croatian
"Opaki bježe i kad ih nitko ne progoni,  a pravednici su neustrašivi kao mladi lav.",Croatian
"Kad se u zemlji griješi, mnogi su joj knezovi, a s čovjekom razumnim i umnim uprava je postojana.",Croatian
Čovjek opak koji tlači ubogoga - kiša je razorna poslije koje kruha nema.,Croatian
"Koji zapuštaju Zakon, veličaju opake, a koji se drže Zakona, protive im se.",Croatian
"Zli ljudi ne razumiju pravice, a koji traže Jahvu, razumiju sve.",Croatian
Bolji je siromah koji živi bezazleno nego bogataš koji kroči krivim putem.,Croatian
"Tko se drži Zakona, razuman je sin, a tko se druži s izbjeglicama, sramoti oca svoga.",Croatian
"Tko umnožava bogatstvo svoje lihvom i pridom, skuplja ga onomu tko je milostiv ubogima.",Croatian
"Tko uklanja uho svoje da ne sluša Zakona, i molitva je njegova mrska.",Croatian
"Tko zavodi poštene na put zao, past će u jamu svoju, a pošteni će baštiniti sreću.",Croatian
"Bogat se čovjek čini sebi mudrim, ali će ga razuman siromah raskrinkati.",Croatian
"Velika je slava kad se raduju pravednici, a kad se dižu opaki, ljudi se kriju.",Croatian
"Tko skriva svoje grijehe, nema sreće, a tko ih ispovijeda i odriče ih se, milost nalazi.",Croatian
"Blago čovjeku uvijek bojaznu, jer čovjek okorjela srca zapada u nesreću.",Croatian
Lav koji riče i gladan medvjed: takav je opak vladalac siromašnu narodu.,Croatian
"Nerazuman knez čini mnoga nasilja, a koji mrzi lakomost, dugo živi.",Croatian
"Onaj koga tišti krvna krivica, do groba bježi: ne zaustavljajte ga.",Croatian
"Spasava se tko živi pravedno, tko se koleba između dva puta, propada na jednom od njih.",Croatian
"Tko obrađuje svoju zemlju, nasitit će se kruha, a tko trči za tlapnjama, nasitit će se siromaštva.",Croatian
"Čestit čovjek stječe blagoslov, a tko hrli za bogatstvom, ne ostaje bez kazne.",Croatian
"Ne valja biti pristran na sudu, jer i za zalogaj kruha čovjek čini zlo.",Croatian
"Pohlepnik hrli za bogatstvom, a ne zna da će ga stići oskudica.",Croatian
"Tko kori čovjeka, nalazi poslije veću milost nego onaj koji laska jezikom.",Croatian
"Tko pljačka oca svoga i majku svoju i veli: ""Nije grijeh"", drug je razbojniku.",Croatian
"Lakomac zameće svađu, a tko se uzda u Jahvu, uspjet će.",Croatian
"Bezuman je tko se uzda u svoje srce, a spasava se tko živi mudro.",Croatian
"Tko daje siromahu, ne trpi oskudicu; a tko odvraća oči svoje, bit će proklet.",Croatian
"Kad se dižu opaki, ljudi se kriju, a kad propadaju, tad se množe pravednici.",Croatian
"Čovjek koji, po opomeni, ostaje tvrdoglav,  u tren će se slomiti, i neće mu biti spasa.",Croatian
"Narod se veseli kad se množe pravednici, a puk uzdiše kad zavlada opaki.",Croatian
"Čovjek koji ljubi mudrost, veseli oca svoga, a koji se druži s bludnicama, rasipa imetak.",Croatian
"Kralj pravicom održava državu, a ruši je čovjek koji nameće daće.",Croatian
Čovjek koji laska bližnjemu svome razapinje mrežu stopama njegovim.,Croatian
"U grijehu je zamka zlu čovjeku, a pravednik likuje i veseli se.",Croatian
"Pravednik razumije pravo malenih, a opaki ne shvaća spoznaju.",Croatian
"Podsmjevači uzbunjuju grad, a mudri stišavaju srdžbu.",Croatian
"Kad se mudrac parbi s bezumnikom, il' se srdio, il' se smijao, svejednako mira nema.",Croatian
"Krvopije mrze poštenoga, a pravednici mu se za život brinu.",Croatian
"Bezumnik izlijeva sav svoj gnjev, a mudrac susteže svoju srdžbu.",Croatian
"Ako vladalac posluša riječ lažljivu, sve mu sluge postaju opake.",Croatian
Siromah se i gulikoža susreću: Jahve obojici prosvjetljuje oči.,Croatian
Kralj koji sudi siromasima po istini ima prijesto čvrst dovijeka.,Croatian
"Šiba i ukor podaruju mudrost, a razuzdan mladić sramoti majku svoju.",Croatian
"Kad se množe opaki, množi se i grijeh, ali pravednici promatraju propast njihovu.",Croatian
"Ukori sina svoga, i zadovoljit će te i dati radost duši tvojoj.",Croatian
"Kad objave nema, narod se razuzda, a blago onome tko se drži Zakona!",Croatian
"Samim se riječima sluga ne popravlja, jer se ne pokorava iako umom shvaća.",Croatian
Jesi li vidio čovjeka brza na riječima? I bezumnik ima više nade nego on.,Croatian
Tko mazi slugu svoga od djetinjstva bit će mu poslije neposlušan.,Croatian
"Gnjevljiv čovjek zameće svađu, a naprasit čovjek počini mnoge grijehe.",Croatian
"Oholost ponizuje čovjeka, a ponizan duhom postiže časti.",Croatian
"Tko s lupežom plijen dijeli, mrzi sebe samog: čuje proklinjanje i ništa ne otkriva.",Croatian
"Strah čovjeku postavlja zamku, a tko se uzda u Jahvu, nalazi okrilje.",Croatian
"Mnogi traže milost vladaočevu, ali Jahve dijeli pravdu svakome.",Croatian
"Nepravednik je mrzak pravednicima, a pravednik je mrzak opakima.",Croatian
"Riječi Agura, sina Jakeova, iz Mase; proročanstvo njegovo  za Itiela, za Itiela i Ukala.",Croatian
"Da, preglup sam da bih bio čovjek i nemam razbora čovječjeg.",Croatian
Ne stekoh mudrosti i ne poznajem znanosti svetih!,Croatian
Tko uzađe na nebo i siđe? Tko uhvati vjetar u šake svoje? Tko sabra vode u plašt svoj? Tko postavi krajeve zemaljske? Kako se zove i kako mu se zove sin? Znaš li?,Croatian
"Svaka je Božja riječ prokušana, štit onima koji se u nj uzdaju.",Croatian
"Ne dodaji ništa njegovim riječima, da te ne prekori i ne smatra lažljivim.",Croatian
"Za dvoje te molim, ne uskrati mi, dok ne umrem:",Croatian
udalji od mene licemjernu i lažnu riječ; ne daj mi siromaštva ni bogatstva: hrani me kruhom mojim dostatnim;,Croatian
"inače bih, presitivši se, zatajio tebe i rekao: ""Tko je Jahve?"" Ili bih, osiromašivši, krao i oskvrnio ime Boga svojega.",Croatian
"Ne klevetaj sluge gospodaru njegovu, jer bi te mogao kleti i ti morao okajati.",Croatian
Ima izrod koji kune oca svoga i ne blagoslivlje majke svoje!,Croatian
"Izrod koji za se misli da je čist, a od kala svojeg nije opran!",Croatian
Izrod uznositih očiju koji visoko diže svoje trepavice!,Croatian
Izrod komu su zubi mačevi i očnjaci noževi da proždiru nesretnike na zemlji i siromahe među ljudima!,Croatian
"Pijavica ima dvije kćeri: ""Daj! Daj!"" Postoje tri stvari nezasitne i četiri koje ne kažu: ""Dosta!""",Croatian
"Carstvo smrti, jalova utroba, zemlja nikad gasna vode i vatra koja nikad ne kaže: ""Dosta!""",Croatian
Oko koje se ruga ocu i odriče posluh majci iskljuvat će potočni gavrani i izjesti mladi orlovi.,Croatian
"Troje mi je nedokučivo, a četvrto ne razumijem:",Croatian
"put orlov po nebu, put zmijin po stijeni, put lađin posred mora i put muškarčev djevojci.",Croatian
"Takav je put preljubnice: najede se, obriše usta i veli: ""Nisam sagriješila.""",Croatian
"Od troga se zemlja ljulja, a četvrtoga ne može podnijeti:",Croatian
"od roba kad postane kralj i kad se prostak kruha nasiti,",Croatian
od puštenice kad se uda i sluškinje kad istisne svoju gospodaricu.,Croatian
"Četvero je maleno na zemlji, ali mudrije od mudraca:",Croatian
"mravi, nejaki stvorovi, koji sebi ljeti spremaju hranu;",Croatian
"jazavci, stvorovi bez moći, što u stijeni grade sebi stan;",Croatian
"skakavci, koji nemaju kralja, a svi idu u poretku;",Croatian
"gušter, što se rukama hvata, a prodire u kraljevske palače.",Croatian
"Troje ima lijep korak, a četvero lijepo hodi:",Croatian
"lav, junak među zvijerima, koji ni pred kim ne uzmiče;",Croatian
pijetao što se odvažno šeće među kokošima; jarac koji vodi stado; i kralj sa svojom vojskom.,Croatian
"Ako si ludovao oholeći se ili to svjesno činio, stavi ruku na usta.",Croatian
"Kad se mlijeko metÄe, izlazi maslac; kad se nos pritisne, poteče krv; kad se srdžba potisne, dobiva se spor.",Croatian
"Riječ Lemuela, kralja Mase, kojima ga je učila majka njegova.",Croatian
"Ne, sine moj! Ne, sine srca mog! Ne, sine zavjeta mojih!",Croatian
Ne daj snage svoje ženama ni putova svojih zatiračima kraljeva.,Croatian
"Nije za kraljeve, Lemuele, ne pristaje kraljevima vino piti, ni glavarima piće opojno,",Croatian
da u piću ne zaborave zakona i prevrnu pravo nevoljnicima.,Croatian
Dajte žestoko piće onomu koji će propasti i vino čovjeku komu je gorčina u duši:,Croatian
on će piti i zaboraviti svoju bijedu i neće se više sjećati svoje nevolje.,Croatian
Otvaraj usta svoja za nijemoga i za pravo sviju nesretnika što propadaju.,Croatian
"Otvaraj usta svoja, sudi pravedno i pribavi pravo siromahu i nevoljniku.",Croatian
Tko će naći ženu vrsnu? Više vrijedi ona nego biserje.,Croatian
Muževljevo se srce uzda u nju i blagom neće oskudijevati.,Croatian
"Ona mu čini dobro, a ne zlo, u sve dane vijeka svojeg.",Croatian
Pribavlja vunu i lan i vješto radi rukama marnim.,Croatian
Ona je kao lađa trgovačka: izdaleka donosi kruh svoj.,Croatian
"Još za noći ona ustaje, hrani svoje ukućane i određuje posao sluškinjama svojim.",Croatian
"Opazi li polje, kupi ga; plodom svojih ruku sadi vinograd.",Croatian
Opasuje snagom bedra svoja i živo miče rukama.,Croatian
Vidi kako joj posao napreduje: noću joj se ne gasi svjetiljka.,Croatian
Rukama se maša preslice i prstima drži vreteno.,Croatian
"Siromahu dlan svoj otvara, ruke pruža nevoljnicima.",Croatian
"Ne boji se snijega za svoje ukućane, jer sva čeljad ima po dvoje haljine.",Croatian
"Sama sebi šije pokrivače, odijeva se lanom i purpurom.",Croatian
"Muž joj je slavan na Vratima, gdje sjedi sa starješinama zemaljskim.",Croatian
Platno tka i prodaje ga i pojase daje trgovcu.,Croatian
"Odjevena je snagom i dostojanstvom, pa se smije danu budućem.",Croatian
Svoja usta mudro otvara i pobožan joj je nauk na jeziku.,Croatian
Na vladanje pazi ukućana i ne jede kruha besposlice.,Croatian
"Sinovi njezini podižu se i sretnom je nazivaju, i muž njezin hvali je:",Croatian
"""Mnoge su žene bile vrsne, ali ti ih sve nadmašuješ.""",Croatian
"Lažna je ljupkost, tašta je ljepota: žena sa strahom Gospodnjim zaslužuje hvalu.",Croatian
Plod joj dajte ruku njezinih i neka je na Vratima hvale djela njezina!,Croatian
"Misli Propovjednika, Davidova sina, kralja u Jeruzalemu.",Croatian
"Ispraznost nad ispraznošću, veli Propovjednik, ispraznost  nad ispraznošću, sve je ispraznost!",Croatian
Kakva je korist čovjeku od svega truda njegova kojim se  trudi pod suncem?,Croatian
"Jedan naraštaj odlazi, drugi dolazi, a zemlja uvijek ostaje.",Croatian
"Sunce izlazi, sunce zalazi i onda hiti svojem mjestu odakle  izlazi.",Croatian
"Vjetar puše na jug i okreće se na sjever, kovitla sad  ovamo sad onamo i vraća se u novom vrtlogu.",Croatian
"Sve rijeke teku u more i more se ne prepunja; odakle teku  rijeke, onamo se vraćaju da ponovo počnu svoj tok.",Croatian
Sve je mučno. Nitko ne može reći da se oči nisu do sita  nagledale i uši dovoljno naslušale.,Croatian
"Što je bilo, opet će biti, i što se činilo, opet će se  činiti, i nema ništa novo pod suncem.",Croatian
"Ima li išta o čemu bi se moglo reći: ""Gle, ovo je novo!""  Sve je već davno prije nas postojalo.",Croatian
"Samo, od prošlosti ne ostade ni spomena, kao što ni u  budućnosti neće biti sjećanja na ono što će poslije doći.",Croatian
"Ja, Propovjednik, bijah kralj nad Izraelom u Jeruzalemu.",Croatian
"I trudih se da mudrošću istražim i dokučim sve što biva  pod nebom; o, kako mučnu zadaću zadade Bog sinovima ljudskim.",Croatian
Vidjeh sve što se čini pod suncem: kakve li ispraznosti  i puste tlapnje!,Croatian
"Što je krivo, ne može se ispraviti; čega nema, izbrojiti se ne može.",Croatian
"Rekoh onda sam sebi: ""Gle, stekao sam veću mudrost nego  bilo tko od mojih prethodnika u Jeruzalemu. Duh moj sabrao je  golemu mudrost i znanje.""",Croatian
"Mudrost pomnjivo proučih, a tako  i glupost i ludost, ali sam spoznao da je to pusta tlapnja.",Croatian
"Mnogo mudrosti - mnogo jada; što više znanja, to više boli.",Croatian
"Tad rekoh u srcu svom: ""Daj da okušam užitak i vidim što naslada  pruža"" - ali gle: i to je ispraznost!",Croatian
"O smijehu rekoh: ""Ludost je""; o užitku: ""Čemu valja?""",Croatian
"Odlučih tijelo krijepiti vinom, a srce posvetiti mudrosti;  poželjeh prigrliti i ludost, kako bih spoznao usrećava li ljude  ono što pod nebesima čine za izbrojenih dana svojega života.",Croatian
"Učinih velika djela: sazidah sebi palače, zasadih vinograde;",Croatian
"uredih perivoje i voćnjake, nasadih u njima voćke svakojake.",Croatian
Načinih jezera da plodna sadišta natapam.,Croatian
"Nakupovah robova i robinja, imadoh i sluge domaće, a tako  i stada krupne i sitne stoke više no itko prije mene u Jeruzalemu.",Croatian
"Nagomilah srebro i zlato i blago kraljeva i pokrajina, nabavih pjevače i pjevačice i svakoga raskošja ljudskog, sve  škrinju na škrinji.",Croatian
"I postadoh tako velik, veći no bilo tko prije mene u Jeruzalemu;  a nije me ni mudrost moja ostavila.",Croatian
"I što god su mi oči poželjele, nisam im uskratio, niti  branih srcu svojemu kakva veselja, već se srce moje veselilo  svakom trudu mojem, i takva bi nagrada svakom mojem naporu.",Croatian
"A onda razmotrih sva svoja djela, sve napore što uložih  da do njih dođem - i gle, sve je to opet ispraznost i pusta tlapnja!  I ništa nema valjano pod suncem.",Croatian
"Okrenuh zatim misao svoju mudrosti, gluposti i ludosti.  Što, na priliku, čini kraljev nasljednik? Ono što je već učinjeno.",Croatian
"I spoznadoh da je bolja mudrost od ludosti, kao što je  svjetlost bolja od tame.",Croatian
"Mudracu su oči u glavi, a bezumnik luta u tami. Ali također znam da obojicu stiže ista kob.",Croatian
"Zato rekoh u sebi: ""Kakva je sudbina luđaku, takva je  i meni. Čemu onda žudjeti za mudrošću?"" I rekoh u srcu: ""I to  je ispraznost!""",Croatian
"Jer trajna spomena nema ni mudru ni bezumniku: obojicu  će poslije nekog vremena prekriti zaborav! I, jao, mudrac mora  umrijeti kao i bezumnik.",Croatian
"Omrznuh život, jer mi se učini mučnim sve što se zbiva  pod suncem: sve je ispraznost i pusta tlapnja.",Croatian
Zamrzih sve za što sam se pod suncem trudio i što sad  ostavljam svome nasljedniku.,Croatian
Tko zna hoće li on biti mudar ili lud? Pa ipak on će  biti gospodar sve moje muke u koju uložih sav svoj napor i mudrost  pod suncem. I to je ispraznost.,Croatian
I stao sam srcem očajavati zbog velikog napora kojim  sam se trudio pod suncem.,Croatian
"Jer čovjek se trudi mudro i umješno i uspješno, pa sve  to mora ostaviti u baštinu drugomu koji se oko toga nije uopće  trudio. I to je ispraznost i velika nevolja.",Croatian
Jer što on dobiva za sav svoj napor i trud koji je pod  suncem podnio?,Croatian
"Jer svi su njegovi dani doista mukotrpni, poslovi mu  puni brige; čak ni noću ne miruje srce njegovo. I to je ispraznost.",Croatian
"Nema čovjeku druge sreće već jesti i piti i biti zadovoljan  svojim poslom. I to je, vidim, dar Božje ruke.",Croatian
"Jer tko bi mogao jesti, tko li nezadovoljan biti, osim  po njemu.",Croatian
"Mudrost, spoznaju, radost on daruje onom tko mu  je po volji, a grešniku nameće zadaću da sabira i skuplja za  onoga tko je po volji Bogu. I to je ispraznost i pusta tlapnja.",Croatian
Sve ima svoje doba i svaki posao pod nebom svoje vrijeme.,Croatian
Vrijeme rađanja i vrijeme umiranja; vrijeme sađenja i vrijeme čupanja posađenog.,Croatian
Vrijeme ubijanja i vrijeme liječenja; vrijeme rušenja i vrijeme građenja.,Croatian
Vrijeme plača i vrijeme smijeha; vrijeme tugovanja i vrijeme plesanja.,Croatian
Vrijeme bacanja kamenja i vrijeme sabiranja kamenja; vrijeme grljenja i vrijeme kad se ostavlja grljenje.,Croatian
Vrijeme traženja i vrijeme gubljenja; vrijeme čuvanja i vrijeme odbacivanja.,Croatian
Vrijeme deranja i vrijeme š§ijenja; vrijeme šutnje i vrijeme govorenja.,Croatian
Vrijeme ljubljenja i vrijeme mržnje; vrijeme rata i vrijeme mira.,Croatian
Koja je posleniku korist od njegovih napora?,Croatian
Razmišljam o mučnoj zadaći što je Bog zadade sinovima  ljudskim.,Croatian
"Sve što on čini prikladno je u svoje vrijeme; ali iako  je dopustio čovjeku uvid u vjekove, čovjek ne može dokučiti djela  koja Boga čini od početka do kraja.",Croatian
Znam da nije druge sreće čovjeku osim da se veseli i  čini dobro za svojega života.,Croatian
"I kad čovjek jede i pije i uživa u svojem radu, i to  je Božji dar.",Croatian
"I znam da sve što Bog čini, čini za stalno. Tome se ništa  dodati ne može niti mu se može oduzeti; a Bog čini tako da ga  se boje.",Croatian
"Što biva, već bijaše, i što će biti, već je bilo; a Bog  obnavlja što je prohujalo.",Croatian
Još vidim kako pod suncem umjesto pravice vlada nepravda  i umjesto pravednika zločinac.,Croatian
"Zato rekoh u sebi: ""Bog će suditi i pravedniku i zločincu, jer ovdje ima vrijeme za svaku namjeru i čin.""",Croatian
"Još rekoh u sebi: ""Ljudi se ponašaju tako da Bog može  pokazati kakvi su uistinu, da su jedni drugima poput zvijeri.""",Croatian
"Jer zaista, kob ljudi i zvijeri jedna je te ista. Kako  ginu oni, tako ginu i one; i dišu jednakim dahom, i čovjek ničim  ne nadmašuje zvijer, jer sve je ispraznost.",Croatian
I jedni i drugi odlaze na isto mjesto; svi su postali  od praha i u prah se vraćaju.,Croatian
"Tko zna da li dah ljudski uzlazi gore, a dah zvijeri  silazi dolje k zemlji?",Croatian
"Uviđam da čovjeku druge sreće nema osim radosti u svome  djelu, jer to je ljudska sudbina. A tko će ga dovesti do toga  da dozna što će biti poslije njega?",Croatian
"Opet stadoh promatrati sva nasilja koja se čine pod suncem, i gle, suze potlačenih, i nikog nema da ih utre; i nasilje iz  tlačiteljske ruke, a zaštitnika niotkuda.",Croatian
Zato sretnima smatram mrtve koji su već pomrli; sretniji  su od živih što još žive.,Croatian
"A od obojih je sretniji onaj koji  još nije postao, koji nije vidio zlih djela što se čine pod suncem.",Croatian
Nadalje iskusih da svaki napor i svaki uspjeh pribavlja  čovjeku zavist njegova bližnjeg. I to je ispraznost i pusta tlapnja.,Croatian
Bezumnik prekriži ruke i izjeda sebe.,Croatian
Bolja je puna šaka u miru nego obje pregršti mučna rada i puste tlapnje.,Croatian
I još jednu opazih ispraznost pod suncem:,Croatian
"Čovjek potpun samac - bez sina, bez brata, i opet nema  kraja njegovu trudu; oči mu se ne mogu nasititi blaga; a ne misli:  za koga se mučim i uskraćujem dobro sebi? I to je ispraznost  i zla briga.",Croatian
"Bolje je dvojici nego jednome, jer imaju bolju plaću za  svoj trud.",Croatian
"Padne li jedan, drugi će ga podići; a teško jednomu!  Ako padne, nema nikoga da ga podigne.",Croatian
"Pa ako se i spava udvoje, toplije je; a kako će se samac  zagrijati?",Croatian
"I ako tko udari na jednoga, dvojica će mu se oprijeti;  i trostruko se uže ne kida brzo.",Croatian
"Bolji je mladić siromašan a mudar nego kralj star a lud, koji više ne zna za savjet.",Croatian
"Jer mladić može izići iz tamnice i postati kraljem, iako  se rodio kao prosjak u svom kraljevstvu.",Croatian
"Opazih kako svi koji žive i hode pod suncem pristaju  uz mladića, uz nastupnika koji ga naslijedi.",Croatian
On stupa na čelo bezbrojnih podanika i kasniji se naraštaji  ne mogahu zbog njega radovati. I to je zacijelo ispraznost i  pusta tlapnja.,Croatian
"(4:17) Kad odlaziš u Božji dom, pazi na korake svoje. Priđi  da mogneš čuti - žrtva je valjanija nego prinos luđaka, jer oni  i ne znaju da čine zlo.",Croatian
"(5:1) Ne nagli ustima svojim i ne žuri se s riječima pred Bogom,  jer je Bog na nebu, a ti si na zemlji; zato štedi svoje riječi.",Croatian
"(5:2) San dolazi od mnogih briga, a lud govor od mnoštva riječi.",Croatian
"(5:3) Kad zavjetuješ štogod Bogu, odmah to izvrši, jer njemu  nisu mili bezumnici. Zato ispuni svaki svoj zavjet.",Croatian
"(5:4) Bolje je ne zavjetovati, nego zavjetovati a ne izvršiti  zavjeta.",Croatian
(5:5) Ne daj ustima svojim da te navode na grijeh i ne reci  kasnije pred anđelom da je bilo nehotice. Zašto pružati Bogu  priliku da se srdi na riječ tvoju i uništi djelo tvojih ruku?,Croatian
"(5:6) Koliko sanja, toliko i ispraznosti; mnogo riječi - isprazna tlapnja. Zato boj se Boga.",Croatian
"(5:7) Ako vidiš gdje tlače siromaha i gaze pravo i pravicu u  zemlji, ne čudi se tomu, jer nad visokim straži viši, a nad njim  najviši.",Croatian
(5:8) Korist zemlje je nada sve; i kralj ovisi o zemljištu.,Croatian
"(5:9) Tko novce ljubi, nikad ih dosta nema; tko bogatstvo ljubi, nikad mu dosta probitka. I to je ispraznost.",Croatian
"(5:10) Gdje je mnogo bogatstva, mnogo je i gotovana, pa kakva je korist od toga gospodaru, osim što ga očima gleda?",Croatian
"(5:11) Sladak je dan radiši, jeo malo ili mnogo, dok bogatstvo  ne da bogatašu zaspati.",Croatian
(5:12) I vidjeh teško zlo pod suncem: skupljeno blago što je  na propast svojemu vlasniku.,Croatian
(5:13) Jer zlom nezgodom propadne takvo bogatstvo te sinu što  mu se rodi ne ostane ništa.,Croatian
(5:14) Gol je izašao iz utrobe majke svoje i tako će gol i otići  kakav je i došao; ništa nema od svega svojeg truda da ponese.,Croatian
(5:15) I to je teško zlo što tako odlazi kako je i došao; pa  kakva mu je korist što se u vjetar mučio.,Croatian
"(5:16) Sve svoje dane živi u tami, nevolji, brizi, bolesti i  srdžbi.",Croatian
"(5:17) Ovo, stoga, zaključujem: prava je sreća čovjeku jesti  i piti i biti zadovoljan sa svim svojim trudom kojim se muči  pod suncem za kratka vijeka koji mu je dao Bog, jer takva mu  je sudbina dosuđena.",Croatian
(5:18) Pa ako je čovjeku Bog dao bogatstvo i imanje da ih uživa  i bude zadovoljan svojim djelom - i to je dar od Boga.,Croatian
"(5:19) Jer tada barem ne misli mnogo na dane svog života, kad  mu Bog daje da mu se srce veseli.",Croatian
I vidjeh: ima još jedno zlo pod suncem i teško tišti ljude.,Croatian
"Nekomu Bog udijeli bogatstvo i blago i počasti te ima  sve što mu duša poželi, ali mu ne udijeli da to i uživa, nego  uživa tuđinac. To je ispraznost i grdna nevolja.",Croatian
"I velim: bolje je nedonošče od onoga koji bi rodio stotinu  djece i živio mnogo godina, a sam se ne bi naužio dobra niti  bi imao pogreba;",Croatian
jer je nedonošče uzalud došlo i u tamu otišlo i ime mu je tamom pokriveno;,Croatian
sunca čak ne vidje niti spozna - a spokojnije je od onoga.,Croatian
"Pa kad bi takav živio i dvije tisuće godina, a svojeg  dobra ne bi uživao, zar ne odlaze obojica jednako na isto mjesto?",Croatian
"Čovjek se trudi samo da bi jeo, a želudac njegov nikad da se nasiti.",Croatian
Jer po čemu je mudrac bolji od luđaka i što reći o siromahu  koji se umije držati pred ljudima?,Croatian
Bolje je očima vidjeti nego duhom lutati. I to je ispraznost  i pusta tlapnja.,Croatian
"Što je već bilo, ime ima; i zna se što je čovjek; i on  se ne može parbiti s jačim od sebe.",Croatian
"Što više riječi, to veća ispraznost svega, i koja je  od toga korist čovjeku?",Croatian
"Tko zna što je dobro čovjeku u životu njegovu, za ono  malo dana koje tako isprazno živi, koji mu prolaze kao sjena?  Tko će kazati čovjeku što će biti poslije njega pod suncem?",Croatian
"Bolji je dobar glas nego skupocjeno ulje, i smrtni dan nego dan rođenja.",Croatian
"Bolje je ići u kuću gdje je žalost nego u kuću gdje je gozba, jer ondje je kraj svakoga čovjeka, i tko je živ, nek' primi k srcu!",Croatian
"Bolji je jad nego smijeh, jer pod žalosnim licem srce je radosno.",Croatian
"Srce je mudrih ljudi u kući žalosti, a srce bezumnih u kući veselja.",Croatian
Bolje je poslušati ukor mudra čovjeka negoli slušati hvalospjev luđaka.,Croatian
"Jer kao prasak trnja ispod kotla, takav je smijeh luđaka, i to je ispraznost.",Croatian
Jer smijeh od mudraca čini luđaka i veselje kvari srce.,Croatian
Bolji je svršetak stvari nego njezin početak i bolja je strpljivost od oholosti.,Croatian
"Ne nagli u srdžbu, jer srdžba počiva u srcu luđaka.",Croatian
"Ne pitaj zašto su negdašnja vremena bila bolja od ovih, jer to nije mudro pitanje.",Croatian
Mudrost je dragocjena baština i probitak onima na koje  sunce sja.,Croatian
"Jer kao što je novac zaštita, tako je i mudrost; a prednost  je mudrosti u tome što izbavlja onoga tko je ima.",Croatian
Pogledaj djela Božja; tko može ispraviti što je on iskrivio?,Croatian
"U sretan dan uživaj sreću, a u zao dan razmišljaj: Bog  je stvorio jedno kao i drugo - da čovjek ne otkrije ništa od  svoje budućnosti.",Croatian
"Svašta vidjeh u svojemu ništavnom životu: pravednik propada  unatoč svojoj pravednosti, a bezbožnik i dalje živi unatoč svojoj  bezbožnosti.",Croatian
Ne budi prepravedan i ne budi premudar; zašto da se uništavaš?,Croatian
Ne budi preopak i ne budi lud; zašto bi umro prije vremena?,Croatian
"Dobro je da držiš jedno, ali ni drugo ne puštaj iz ruke, jer tko se boji Boga, izbavlja se od svega.",Croatian
Mudrost mudraca veću moć daje gradu nego deset mogućnika.,Croatian
"Na zemlji nema pravednika koji, čineći dobro, ne bi nikad  sagriješio.",Croatian
I još jedno: nemoj se obazirati na govorkanje; čut ćeš  možda da te sluga tvoj proklinjao;,Croatian
a zna tvoje srce kako  si i ti često druge proklinjao.,Croatian
"Sve sam to mudrošću iskušao. Mislio sam da sam mudar, ali mi je mudrost bila nedokučiva.",Croatian
"Ono što jest, daleko je i duboko, tako duboko - tko da  i pronađe?",Croatian
"I još jednom pokušah istražiti i shvatiti mudrost i smisao, da spoznam opačinu kao ludost, a ludost kao bezumlje.",Croatian
"Otkrih da ima nešto gorče od smrti - žena, ona je zamka, srce joj je mreža, a ruke okovi; tko je Bogu drag, izmiče joj, a grešnik je njezin sužanj.",Croatian
"Eto, to sam sve u svemu otkrio, veli Propovjednik.",Croatian
"I još sam tražio, ali bez uspjeha. Nađoh čovjeka - jednog od tisuću, a žene ne nađoh među svima nijedne.",Croatian
"Otkrih ovo: Bog stvori čovjeka jednostavnim, a on snuje  nebrojene spletke.",Croatian
Tko je kao mudrac? Tko još umije tumačiti stvari? Mudrost čovjeku razvedruje lice i mijenja njegov namršteni lik.,Croatian
Zato velim: slušaj kraljevu zapovijed zbog Božje zakletve.,Croatian
"Ne nagli da je prekršiš: ne budi tvrdoglav kad razlog  nije dobar, jer on čini kako mu odgovara.",Croatian
"Jer kraljeva je riječ najjača, i tko ga smije pitati:  ""Što činiš?""",Croatian
"Tko se drži zapovijedi, ne poznaje nevolju, i mudrac zna  za vrijeme i sud.",Croatian
"Jer postoji vrijeme i sud za sve, i čovjeka veoma tereti  nedjelo njegovo",Croatian
jer on ne zna što će biti; a tko mu može kazati kad će  što biti?,Croatian
"Vjetar nitko ne može svladati, niti gospodariti nad danom  smrtnim, niti ima odgode u ratu; niti opačina izbavlja onoga  koji je čini.",Croatian
"Sve ovo vidjeh pazeći na sve što se čini pod suncem, kad  čovjek vlada nad čovjekom na njegovu nesreću.",Croatian
"Dalje vidjeh kako opake nose na groblje, i ljudi iz svetog  mjesta izlaze da ih slave zbog toga što su tako činili. I to  je ispraznost.",Croatian
"Kad nema brze osude za zlo djelo, ljudsko je srce sklono  činiti zlo.",Croatian
"I grešnik koji čini zlo i sto puta, dugo živi. Ja ipak  znam da će biti sretni oni koji se boje Boga jer ga se boje.",Croatian
Ali opak čovjek neće biti sretan i neće produljivati  svoje dane ni kao sjena jer se ne boji Boga.,Croatian
"Ali je na zemlji ispraznost te pravednike stiže sudbina  opakih, a opake sudbina pravednika. Velim: i to je ispraznost.",Croatian
"Zato slavim veselje, jer nema čovjeku sreće pod suncem  nego u jelu, pilu i nasladi. I to neka ga prati u njegovoj muci  za života koji mu Bog dade pod suncem.",Croatian
"Poslije svih napora da dokučim mudrost, pokušah spoznati  što se radi na zemlji. Uistinu, čovjek ne nalazi spokojstva ni  danju ni noću.",Croatian
"Promatram cjelokupno djelo Božje: i odista - nitko ne  može dokučiti ono što se zbiva pod suncem. Jer ma koliko se čovjek  trudio da otkrije, nikad ne može otkriti. Pa ni mudrac to ne  može otkriti, iako misli da zna.",Croatian
"Razmišljah o svemu tome i shvatih kako su i pravednici i mudraci, sa djelima svojim, u Božjoj ruci; i čovjek ne razumije ni ljubavi  ni mržnje, i njemu su obje ispraznost.",Croatian
"Svima je ista kob, pravednomu kao i opakom, čistomu i  nečistomu, onomu koji žrtvuje kao i onomu koji ne žrtvuje; jednako  dobru kao i grešniku, onomu koji se zaklinje kao i onomu koji  se boji zakletve.",Croatian
"Najgore je od svega što biva pod suncem ovo: ista je kob  svima, ljudsko je srce puno zla, ludost je u srcima ljudi dok  žive, a potom se pridružuju mrtvima.",Croatian
"Jer onaj tko je među živima, ima nade: i živ pas više  vrijedi nego mrtav lav.",Croatian
"Živi barem znaju da će umrijeti, a mrtvi ne znaju ništa  niti imaju više nagrade, jer se zaboravlja i spomen na njih.",Croatian
"Davno je nestalo i njihove ljubavi, i mržnje, i zavisti, i više nemaju udjela ni u čem što biva pod suncem.",Croatian
"Zato s radošću jedi svoj kruh i vesela srca pij svoje vino, jer se Bogu već prije svidjelo tvoje djelo.",Croatian
U svako doba nosi haljine bijele i ulja nek' ne ponestane na tvojoj glavi.,Croatian
"Uživaj život sa ženom koju ljubiš u sve dane svojega ispraznog  vijeka koji ti Bog daje pod suncem, jer to je tvoj udio u životu  i u trudu kojim se trudiš pod suncem.",Croatian
"I što god nakaniš učiniti, učini dok možeš, jer nema  ni djela, ni umovanja, ni spoznaje, ni mudrosti u Podzemlju u  koje ideš.",Croatian
"Osim toga, vidjeh pod suncem: ne dobivaju trku hitri, ni boj hrabri; nema kruha za mudraca, ni bogatstva za razumne, ni milosti za učene, jer vrijeme i kob sve ih dostiže.",Croatian
"Čovjek ne zna svoga časa: kao ribe ulovljene u podmukloj  mreži, i kao ptice u zamku uhvaćene, tako se hvataju sinovi ljudski  u vrijeme nevolje koja ih iznenada spopada.",Croatian
"Još vidjeh pod suncem i ovu ""mudrost"" koja mi se učini  velikom:",Croatian
"Bi jedan malen grad i u njem malo ljudi, a na nj udari  velik kralj, opkoli ga i podiže oko njega velike opsadne tornjeve.",Croatian
"Ali se u njemu nađe čovjek siromah mudar koji spasi grad  svojom mudrošću, a poslije se nitko nije sjećao toga čovjeka.",Croatian
"Ipak ja velim: bolja je mudrost nego jakost, ali se ne  cijeni mudrost siromaha i ne slušaju njegove riječi.",Croatian
Blage se riječi mudraca bolje čuju nego vika zapovjednika  nad luđacima.,Croatian
"Mudrost više vrijedi nego bojno oružje, ali jedan jedini  grešnik pokvari mnogo dobra.",Croatian
"Uginula muha usmrdi mirisno ulje, a i malo ludosti jače je  od mudrosti i časti.",Croatian
"Mudrac kroči pravim putem, a luđak krivim.",Croatian
"Dovoljno je da luđak pođe putem: kako razbora nema, svakomu  pokazuje da je lud.",Croatian
"Ako se na te digne vladaočev gnjev, ne ostavljaj svoga  mjesta, jer blagost sprečava velike grijehe.",Croatian
Ima zlo što ga vidjeh pod suncem kao prestupak koji dolazi  od vladaoca:,Croatian
"ludost se podiže na najviša mjesta, a veliki zauzimaju  niske položaje.",Croatian
"Vidjeh sluge na konjima, a knezove gdje idu pješice kao  sluge.",Croatian
"Tko jamu kopa, u nju pada; i tko ruši zid, ujeda ga zmija.",Croatian
"Tko lomi kamenje, ono ga ranjava; tko cijepa drva, može nastradati.",Croatian
"Kad zatupi željezo i oštrica mu nije nabrušena, tada  treba više snage; a nagrada mudrosti je uspjeh.",Croatian
"Ako zmija ujede prije čaranja, ništa onda opčaratelj  ne koristi.",Croatian
"Pune su miline riječi iz usta mudraca, a bezumnika upropašćuju njegove usne.",Croatian
On počinje svoje besjede ludošću i svršava ih potpunim  bezumljem.,Croatian
"Luđak previše govori: čovjek ne poznaje budućnost, i  tko mu može kazati što će poslije njega biti?",Croatian
"Luđake mori njihov trud; tko ne zna puta, ne može u grad.",Croatian
"Jao tebi, zemljo, kad ti je kralj premlad i knezovi se  već ujutro goste.",Croatian
"Blago tebi, zemljo, kad ti je kralj plemenit i knezovi  ti u svoje vrijeme blaguju da se okrijepe, a ne da se opiju.",Croatian
"S lijenosti se ugiblju grede, zbog nebrige prokišnjava kuća.",Croatian
"Ali su gozbe radi zabave i vino uveseljava život, a novci  pribavljaju sve.",Croatian
"Ni u svojoj misli ne kuni kralja, ni u svojoj ložnici ne kuni bogataša, jer će ptice odnijeti glas i kleveta lako okrilati.",Croatian
Baci kruh svoj na vodu i naći ćeš ga poslije mnogo vremena.,Croatian
"Podijeli sedmorici ili osmorici, jer ne znaš kakvo će  zlo zadesiti zemlju.",Croatian
"Kad se oblaci napune kišom, prosiplju je na zemlju, a  padne li drvo na jug ili na sjever, svejedno: gdje padne, ondje  i ostaje.",Croatian
"Tko pazi na vjetar, ne sije, i tko gleda na oblake, ne žanje.",Croatian
"Kao što ne znaš koji je put vjetru ni kako postaju kosti  u utrobi trudne žene, tako ne znaš ni djela Boga koji sve tvori.",Croatian
"Ujutro sij svoje sjeme, a navečer nek' ti ruka ne počiva. Jer ne znaš da li će biti bolje ovo ili ono, ili će oboje biti  jednako dobro.",Croatian
Ljupka je svjetlost i ugodno je očima vidjeti sunce.,Croatian
"Ali ako čovjek živi i mnogo godina, neka se uvijek veseli, a neka se sjeti da će tamnih dana biti mnogo. Ispraznost je  sve što će doći.",Croatian
"Zato se raduj, mladiću, za svoje mladosti, i veseli se u danima svoga mladenaštva; idi putovima svoga srca i slijedi želje svojih očiju; ali znaj da će ti za sve to suditi Bog.",Croatian
Ukloni dakle jad iz svoga srca i udalji bol od svojega tijela. Ali je isprazna i mladost i doba tamnih kosa.,Croatian
"I sjećaj se svoga Stvoritelja u danima svoje mladosti prije  nego dođu zli dani i prispiju godine kad ćeš reći: ""Ne mile mi  se.""",Croatian
"Prije nego potamni sunce i svjetlost, mjesec i zvijezde, i vrate se oblaci iza kiše.",Croatian
"U dan kad zadrhte čuvari kuće i pognu se junaci, i dosađuju se mlinarice jer ih je premalo, i potamne oni koji gledaju kroz prozore;",Croatian
"kad se zatvore ulična vrata, oslabi šum mlina, kad utihne pjev ptice i zamru zvuci pjesme.",Croatian
"Kad je put uzbrdo muka i svaki izlazak prijetnja; a badem je u cvatu, i skakavac ne skače više, i koprov plot puca, jer čovjek ide u svoj vječni dom! A narikače već se kreću ulicama.",Croatian
Prije nego se prekine srebrna vrpca i zlatna se svjetiljka razbije i razlupa se vrč na izvoru i slomi točak na bunaru;,Croatian
"i vrati se prah u zemlju kao što je iz nje i došao, a duh  se vrati Bogu koji ga je dao.",Croatian
"Ispraznost nad ispraznostima, veli Propovjednik, sve je  ispraznost.",Croatian
"A osim toga što je sam Propovjednik bio mudar, on je i  narod učio mudrosti te je odmjerio, ispitao i sastavio mnogo  mudrih izreka.",Croatian
Ujedno se Propovjednik trudio pronaći prikladne  riječi i izravno izraziti istinu.,Croatian
Besjede su mudrih ljudi kao ostani i kao pobodeni kolci:  pastir se njima služi na dobro svojega stada.,Croatian
"I na kraju, sine moj, znaj da je neizmjerno mnogo truda  potrebno da se napiše knjiga i da mnogo učenje umara tijelo.",Croatian
"Čujmo svemu završnu riječ: ""Boj se Boga, izvršuj njegove  zapovijedi, jer - to je sav čovjek.""",Croatian
"Jer sva će skrivena  djela, bila dobra ili zla, Bog izvesti na sud.",Croatian
Salomonova  Pjesma nad pjesmama,Croatian
"Poljubi me poljupcem usta svojih, ljubav je tvoja slađa od vina.",Croatian
"Miris najboljih mirodija, ulje razlito ime je tvoje, zato te ljube djevojke.",Croatian
"Povuci me za sobom, bježimo! Kralj me uveo u odaje svoje. Igrat ćemo se i radovati zbog tebe, slavit ćemo ljubav tvoju više nego vino. Pravo je da te ljube.",Croatian
"Crna sam ali lijepa, kćeri jeruzalemske, kao šatori kedarski, kao zavjese Salomonove.",Croatian
"Ne gledajte što sam garava, to me sunce opalilo. Sinovi majke moje rasrdili se na mene, postavili me da čuvam vinograde; a svog vinograda, koji je u meni, nisam čuvala.",Croatian
"Reci mi, ti koga ljubi duša moja, gdje paseš, gdje se u podne odmaraš, da ne lutam, tražeći te, oko stada tvojih drugova.",Croatian
"Ako ne znaš, o najljepša među ženama, izađi i slijedi tragove stada i pasi kozliće svoje oko pastirskih koliba.",Croatian
"Usporedio bih te s konjima pod kolima faraonovim, o prijateljice moja.",Croatian
"Lijepi su obrazi tvoji među naušnicama, vrat tvoj pod ogrlicama.",Croatian
Učinit ćemo za tebe zlatne naušnice s privjescima srebrnim.,Croatian
"- Dok se kralj odmara na svojim dušecima, (tada) nard moj miriše.",Croatian
Dragi mi je moj stručak smirne što mi među grudima počiva.,Croatian
Dragi mi je moj grozd ciprov u vinogradima engedskim.,Croatian
"- Gle, kako si lijepa, prijateljice moja, gle, kako si lijepa, imaš oči kao golubica.",Croatian
"- Gle, kako si lijep, dragi moj, gle, kako si mio. Zelenilo je postelja naša.",Croatian
"- Grede kuća naših cedri su, a natkrovlje čempresi.",Croatian
"- Ja sam cvijet šaronski, ljiljan u dolu.",Croatian
"- Što je ljiljan među trnjem, to je prijateljica moja među djevojkama.",Croatian
"- Što je jabuka među šumskim stablima, to je dragi moj među mladićima; bila sam željna hlada njezina i sjedoh, plodovi njeni slatki su grlu mome.",Croatian
Uveo me u odaje vina i pokrio me zastavom ljubavi.,Croatian
"Okrijepite me kolačima, osvježite jabukama, jer sam bolna od ljubavi.",Croatian
"Njegova mi je lijeva ruka pod glavom, a desnom me grli.",Croatian
"- Kćeri jeruzalemske, zaklinjem vas srnama i košutama poljskim, ne budite, ne budite ljubav moju dok sama ne bude htjela!",Croatian
"Glas dragoga moga! Evo ga, dolazi, prelijeće brda, preskakuje brežuljke.",Croatian
"Dragi je moj kao srna, on je kao jelenče. Evo ga za našim zidom, gleda kroz prozore, zaviruje kroz rešetke.",Croatian
"Dragi moj podiže glas i govori mi: ""Ustani, dragano moja, ljepoto moja, i dođi,",Croatian
"jer evo, zima je već minula, kiša je prošla i nestala.",Croatian
"Cvijeće se po zemlji ukazuje, vrijeme pjevanja dođe i glas se grličin čuje u našem kraju.",Croatian
"Smokva je izbacila prve plodove, vinograd, u cvatu, miriše. Ustani, dragano moja, ljepoto moja i dođi.",Croatian
"Golubice moja, u spiljama kamenim, u skrovištima vrletnim, daj da ti vidim lice i da ti čujem glas, jer glas je tvoj ugodan i lice je tvoje krasno.""",Croatian
"Pohvatajte lisice, male lisice što oštećuju vinograde, naše vinograde u cvatu.",Croatian
"Dragi moj pripada meni, a ja njemu, on pase među ljiljanima.",Croatian
"Prije nego dan izdahne i sjene se spuste, vrati se, dragi moj: budi lagan kao srna, kao lane na gori Beteru.",Croatian
"Po ležaju svome, u noćima, tražila sam onoga koga ljubi duša moja, tražila sam ga, ali ga nisam našla.",Croatian
"Ustat ću dakle i optrčati grad, po ulicama i trgovima tražit ću onoga koga ljubi duša moja: tražila sam ga, ali ga nisam našla.",Croatian
"Sretoše me čuvari koji grad obilaze: ""Vidjeste li onoga koga ljubi duša moja?""",Croatian
"Tek što pođoh od njih, nađoh onoga koga ljubi duša moja. Uhvatila sam ga i neću ga pustiti, dok ga ne uvedem u kuću majke svoje, u ložnicu roditeljke svoje.",Croatian
"Zaklinjem vas, kćeri jeruzalemske, srnama i košutama poljskim, ne budite, ne budite ljubav moju dok sama ne bude htjela!",Croatian
Što se to diže iz pustinje kao stup dima iz kada smirne i tamjana i svih prašaka mirodijskih?,Croatian
"Gle, to je nosiljka Salomonova, oko nje šezdeset kršnih momaka između najkršnijih u Izraelu.",Croatian
"Svi su vični mačevima, za rat su izvježbani, svakome je sablja o boku zbog opasnosti noćnih.",Croatian
Sebi je prijestolje načinio kralj Salomon od drveta libanskoga.,Croatian
"Stupove je napravio od srebra, naslon od zlata, sjedište od grimiza, unutra je sve ukrašeno ljubavlju kćeri jeruzalemskih.",Croatian
"Izađite, kćeri sionske, i vidite kralja Salomona pod dijademom kojim ga mati ovjenčala na dan svadbe njegove, na dan radosti njegova srca.",Croatian
"Kako si lijepa, prijateljice moja, kako si lijepa! Imaš oči kao golubica (kad gledaš) ispod koprene. Kosa ti je kao stado koza što izađoše na brdo Gilead.",Croatian
Zubi su ti kao stado ovaca ostriženih kad s kupanja dolaze: idu dvije i dvije kao blizanke i nijedna nije osamljena.,Croatian
"Usne su tvoje kao trake od grimiza i riječi su tvoje dražesne, kao kriške mogranja tvoji su obrazi pod koprenom tvojom.",Croatian
"Vrat ti je kao kula Davidova, za obranu sagrađena: tisuću štitova visi na njoj, sve oklopi junački.",Croatian
"Tvoje su dvije dojke kao dva laneta, blizanca košutina, što pasu među ljiljanima.",Croatian
"Prije nego dan izdahne i sjene se spuste, poći ću na brdo smirne, na brežuljak tamjana.",Croatian
"Sva si lijepa, prijateljice moja, i nema mane na tebi.",Croatian
"Pođi sa mnom s Libana, nevjesto, pođi sa mnom s Libana. Siđi s vrha Amane, s vrha Senira i Hermona, iz lavljih spilja, s planina leopardskih.",Croatian
"Srce si mi ranila, sestro moja, nevjesto, srce si mi ranila jednim pogledom svojim, jednim samim biserom kolajne svoje.",Croatian
"Kako je slatka ljubav tvoja, sestro moja, nevjesto! Slađa je ljubav tvoja od vina, a miris ulja tvojih ugodniji od svih mirisa.",Croatian
"S usana tvojih, nevjesto, saće kapa, pod jezikom ti je med i mlijeko, a miris je haljina tvojih kao miris libanski.",Croatian
"Ti si vrt zatvoren, sestro moja, nevjesto, vrt zatvoren i zdenac zapečaćen.",Croatian
Mladice su tvoje vrt mogranja pun biranih plodova:,Croatian
"nard i šafran, mirisna trska i cimet, sa svim stabljikama tamjanovim, smirna i aloj s najboljim mirisima.",Croatian
"Zdenac je u mom vrtu, izvor žive vode koja teče s Libana.",Croatian
"Ustani, sjevernjače, duni, južni vjetre, duni nad vrtom mojim, neka poteku njegovi mirisi. Neka dragi moj dođe u vrt svoj, neka jede najbolje plodove u njemu.",Croatian
"Došao sam u vrt svoj, o sestro moja, nevjesto, berem smirnu svoju i balzam svoj, jedem med svoj i saće svoje, pijem vino svoje i mlijeko svoje. Jedite, prijatelji, pijte i opijte se, mili moji!",Croatian
"Ja spavam, ali srce moje bdi. Odjednom glas! Dragi moj mi pokuca: ""Otvori mi, sestro moja, prijateljice moja, golubice moja, savršena moja, glava mi je puna rose a kosa noćnih kapi.""",Croatian
"""Svukla sam odjeću svoju, kako da je odjenem? Noge sam oprala, kako da ih okaljam?""",Croatian
"Dragi moj promoli ruku kroz otvor, a sva mi utroba uzdrhta.",Croatian
"Ustadoh da otvorim dragome svome, a iz ruke mi prokapa smirna i poteče niz prste na ručku zavora.",Croatian
"Otvorih dragome svome, ali on se već bijaše udaljio i nestao. Ostala sam bez daha kad je otišao. Tražila sam ga, ali ga nisam našla, zvala sam, ali nije se odazvao.",Croatian
"Sretoše me čuvari koji grad obilaze, tukli su me, ranili i plašt mi uzeli čuvari zidina.",Croatian
"Zaklinjem vas, kćeri jeruzalemske, ako nađete dragoga moga, što ćete mu reći? Da sam bolna od ljubavi.",Croatian
"Što je tvoj dragi bolji od drugih, o najljepša među ženama, što je tvoj dragi bolji od drugih te nas toliko zaklinješ?",Croatian
"Dragi je moj bijel i rumen, ističe se među tisućama.",Croatian
"Glava je njegova kao zlato, zlato čisto, uvojci kao palmove mladice, crne poput gavrana.",Croatian
"Oči su njegove kao golubi nad vodom potočnom; zubi mu kao mlijekom umiveni, u okvir poredani.",Croatian
"Obrazi su njegovi kao lijehe mirisnog bilja, kao cvijeće ugodno, usne su mu ljiljani iz kojih smirna teče.",Croatian
"Ruke su mu zlatno prstenje puno dragulja, prsa su njegova kao čista bjelokost pokrita safirima.",Croatian
"Noge su mu stupovi od mramora na zlatnom podnožju. Stas mu je kao Liban, vitak poput cedra.",Croatian
"Govor mu je sladak i sav je od ljupkosti. Takav je dragi moj, takav je prijatelj moj, o kćeri jeruzalemske.",Croatian
"Kamo je otišao dragi tvoj, o najljepša među ženama? Kuda je zamakao dragi tvoj, da ga tražimo s tobom?",Croatian
Dragi je moj sišao u svoj vrt k lijehama mirisnog bilja da pase po vrtovima i da bere ljiljane.,Croatian
"Ja pripadam dragome svome, dragi moj pripada meni, on pase među ljiljanima.",Croatian
"Lijepa si, prijateljice moja, kao Tirsa, krasna si kao Jeruzalem, strašna kao vojska pod zastavama.",Croatian
Odvrati oči svoje od mene jer me zbunjuju. Kosa je tvoja kao stado koza koje silaze s Gileada.,Croatian
Zubi su ti kao stado ovaca ostriženih kada s kupanja dolaze: idu dvije i dvije kao blizanke i nijedna nije osamljena.,Croatian
Kao kriške mogranja tvoji su obrazi pod koprenom tvojom.,Croatian
"Ima šezdeset kraljica, osamdeset inoča, a djevojaka ni broja se ne zna.",Croatian
"Ali je samo jedna golubica moja, savršena moja, jedina u majke, izabrana u roditeljke svoje. Vidjele su je djevojke i nazvale je blaženom, a kraljice i inoče hvale su joj izrekle.",Croatian
"Tko je ova koja dolazi kao što zora sviće, lijepa kao mjesec, sjajna kao sunce, strašna kao vojska pod zastavama?",Croatian
"Siđoh kroz nasade oraha da vidim mladice u dolinama, da pogledam pupaju li vinogradi, cvatu li mogranji.",Croatian
"Ne znam kako, tek želja moja pope me na kola naroda mog kneževskog.",Croatian
"(7:1) Vrati se, Sulamko, vrati se, vrati se da te gledamo! Što ćete vidjeti na Sulamki koja pleše u dva zbora?",Croatian
"(7:2) Kako su krasni koraci tvoji u sandalama, kćeri kneževska! Pregibi su bokova tvojih kao grivne stvorene rukom umjetnika.",Croatian
(7:3) Pupak ti je kao okrugla čaša koja nikad nije bez pića. Trbuh ti je kao stog pšenice ograđen ljiljanima.,Croatian
"(7:4) Dvije su dojke tvoje dva laneta, blizanca košutina.",Croatian
(7:5) Vrat je tvoj kao kula bjelokosna. Oči su tvoje kao ribnjaci u Hešbonu kod vrata batrabimskih. Nos ti je kao kula libanska što gleda prema Damasku.,Croatian
"(7:6) Glava je tvoja kao brdo Karmel, a kosa na glavi kao purpur i kralj se zapleo u njene pletenice.",Croatian
"(7:7) Kako si lijepa i kako si ljupka, o najdraža, među milinama!",Croatian
"(7:8) Stas je tvoj kao palma, grudi su tvoje grozdovi.",Croatian
"(7:9) Rekoh: popet ću se na palmu da dohvatim vrške njezine, a grudi će tvoje biti kao grozdovi na lozi, miris daha tvoga kao jabuke.",Croatian
(7:10) Usta su tvoja kao najbolje vino. Koje odlazi ravno dragome mome kao što teče na usnama usnulih.,Croatian
(7:11) Ja pripadam dragome svome i on je željan mene.,Croatian
"(7:12) Dođi, dragi moj, ići ćemo u polja, noćivat ćemo u selima.",Croatian
"(7:13) Jutrom ćemo ići u vinograde da vidimo pupa li loza, zameće li se grožđe, jesu li procvali mogranji. Tamo ću ti dati ljubav svoju.",Croatian
"(7:14) Mandragore šire miris, u našim kućama ima svakog voća, novoga i starog, za te sam ga čuvala, o najdraži moj!",Croatian
"O, da si mi brat, da si sisao prsa majke moje, našla bih te vani, poljubila bih te i nitko me zato ne bi prezirao.",Croatian
"Povela bih te i uvela u kuću majke svoje koja me odgojila, pojila bih te najboljim vinom i sokom od mogranja.",Croatian
"Njegova mi je lijeva ruka pod glavom, a desnom me grli.",Croatian
"Zaklinjem vas, kćeri jeruzalemske, ne budite, ne budite ljubav mojuš dok sama ne bude htjela!",Croatian
"Tko je ta što dolazi iz pustinje, naslonjena na dragoga svoga? Probudio sam te pod jabukom gdje te mati rodila, gdje te na svijet dala roditeljka tvoja.",Croatian
"Stavi me kao znak na srce, kao pečat na ruku svoju, jer ljubav je jaka kao smrt, a ljubomora tvrda kao grob. Žar je njezin žar vatre i plamena Jahvina.",Croatian
"Mnoge vode ne mogu ugasiti ljubav niti je rijeke potopiti. Da netko daje za ljubav sve što u kući ima, taj bi navukao prezir na sebe.",Croatian
"Imamo malu sestru koja još nema grudi, što ćemo činiti sa svojom sestrom kad bude riječ o njoj?",Croatian
"Ako bude poput zida, sagradit ćemo na njemu krunište od srebra; ako bude poput vrata, utvrdit ćemo ih cedrovim daskama.",Croatian
Ja sam zid i grudi su moje kule: tako postadoh u očima njegovim kao ona što nađe smirenje.,Croatian
"Salomon ima vinograd u Baal Hamonu, dao ga je čuvarima i svaki mora donijeti za urod tisuću srebrnjaka.",Croatian
"Moj vinograd je preda mnom: tebi, Salomone, tisuća, a dvjesta onima što čuvaju plodove.",Croatian
"O ti, koja boraviš u vrtovima, drugovi slušaju glas tvoj, daj da ga i ja čujem!",Croatian
"Pohitaj, mili moj, budi kao srna i kao jelenče na gorama mirisnim!",Croatian
"Viđenje Izaije, sina Amosova, koje je imao o Judeji i Jeruzalemu  u dane Uzije, Jotama, Ahaza i Ezekije, kraljeva judejskih.",Croatian
"Čujte, nebesa, poslušaj, zemljo, jer Jahve govori: ""Sinove sam ti odgojio, podigao, al' se oni od mene odvrgoše.",Croatian
"Vo poznaje svog vlasnika, a magarac jasle gospodareve - Izrael ne poznaje, narod moj ne razumije.""",Croatian
"Jao, grešna li naroda, puka u zlu ogrezla, roda zlikovačkog, pokvarenih sinova! Jahvu ostaviše, prezreše Sveca Izraelova, njemu su okrenuli leđa.",Croatian
"TÓa gdje da vas još udarim, odmetnici tvrdokorni? Sva je glava bolna, srce iznemoglo;",Croatian
"od pete do glave nidje zdrava mjesta, već ozljede, modrice, otvorene rane, ni očišćene, ni povijene, ni uljem ublažene.",Croatian
"Zemlja vam opustje, gradove oganj popali, njive vam na oči haraju tuđinci - pustoš k'o kad propade Sodoma.",Croatian
"Kći sionska ostade kao koliba u vinogradu, kao pojata u polju krastavaca, kao grad opsjednut.",Croatian
"Da nam Jahve nad Vojskama ne ostavi Ostatak, bili bismo k'o Sodoma, Gomori slični.",Croatian
"Čujte riječ Jahvinu, glavari sodomski, poslušaj zakon Boga našega, narode gomorski!",Croatian
"""Što će mi mnoštvo žrtava vaših?"" - govori Jahve. - ""Sit sam ovnujskih paljenica i pretiline gojne teladi. I krv mi se ogadi bikova, janjaca i jaradi.",Croatian
"Kad mi lice vidjet' dolazite, tko od vas ište da gazite mojim predvorjima?",Croatian
"Prestanite mi nositi ništavne prinose, kad mi omrznu. Mlađaka, subote i sazive - ne podnosim zborovanja i opačine.",Croatian
"Mlađake i svetkovine vaše iz sve duše mrzim - teški su mi, podnijet' ih ne mogu!",Croatian
"Kad na molitvu ruke širite, je od vas oči odvraćam. Molitve samo množite, ja vas ne slušam. Ruke su vam u krvi ogrezle,",Croatian
"operite se, očistite. Uklonite mi s očiju djela opaka, prestanite zlo činiti!",Croatian
"Učite se dobrim djelima: pravdi težite, ugnjetenom pritecite u pomoć, siroti pomozite do pravde, za udovu se zauzmite.""",Croatian
"""Hajde, dakle, da se pravdamo,"" govori Jahve. ""Budu l' vam grijesi kao grimiz, pobijeljet će poput snijega; kao purpur budu li crveni, postat će kao vuna.",Croatian
"Htjednete l' me poslušati, uživat ćete plodove zemaljske.",Croatian
"U buntovništvu ako ustrajete, proždrijet će vas mač."" Tako usta Jahvina govorahu.",Croatian
"Kako li posta bludnicom tvrđa vjerna? Bješe puna pravičnosti, pravda u njoj stolovala, a sad - ubojice.",Croatian
"Srebro ti se u trosku obratilo, vino ti se razvodnjelo.",Croatian
"Knezovi se tvoji odmetnuli, s tatima se pobratili. Svi za mitom hlepe, za darovima lete. Siroti pravdu uskraćuju, udovička parnica ne stiže k njima.",Croatian
"Stog ovako govori Jahve, Gospod nad Vojskama, Junak Izraelov: ""Ah, kad se iskalim na protivnicima i osvetim dušmanima!",Croatian
"Kada na te ruku pružim, da lužinom tvoju trosku očistim, da iz tebe uklonim olovo!",Croatian
"Da ti opet postavim suce kao negda, savjetnike kao u početku, pa da te zovu Gradom pravednim, Tvrđom vjernosti.""",Croatian
"Sud pravedni otkupit će Sion, a pravda obraćenike njegove.",Croatian
"Otpadnici i grešnici skršit će se zajedno, a oni što Jahvu napuštaju poginut će.",Croatian
"Da, stidjet ćete se zbog hrastova što ih sad obožavate i crvenjet ćete zbog gajeva u kojima sad uživate.",Croatian
"Jer, bit ćete poput hrasta osušena lišća i poput gaja u kojem vode nema.",Croatian
"Junak će biti kučina, a iskra djelo njegovo, zajedno će izgorjeti, a nikoga da ugasi.",Croatian
"Viđenje Izaije, sina Amosova, o Judeji i Jeruzalemu:",Croatian
"Dogodit će se na kraju dana: Gora Doma Jahvina bit će postavljena vrh svih gora, uzvišena iznad svih bregova. K njoj će se stjecati svi narodi,",Croatian
"nagrnut će mnoga plemena i reći: ""Hajde, uziđimo na Goru Jahvinu, pođimo u Dom Boga Jakovljeva! On će nas naučiti svojim putovima, hodit ćemo stazama njegovim. Jer će iz Siona Zakon doći, iz Jeruzalema riječ Jahvina.""",Croatian
"On će biti sudac narodima, mnogim će sudit' plemenima, koji će mačeve prekovati u plugove, a koplja u srpove. Neće više narod dizat' mača protiv naroda nit' se više učit' ratovanju.",Croatian
"Hajde, dome Jakovljev, u Jahvinoj hodimo svjetlosti!",Croatian
"Da, ti si svoj odbacio narod, dom Jakovljev, jer je pun vračeva s istoka i gatara kao Filistejci, bratime se s tuđincima.",Croatian
"Zemlja mu je puna srebra i zlata i blagu mu kraja nema; zemlja mu je puna konja, kolima mu broja nema.",Croatian
"Zemlja mu je prepuna kumira i oni se klanjaju pred djelom ruku svojih, pred onim što njihovi načiniše prsti.",Croatian
"Smrtnik će se poviti, čovjek sniziti; ne praštaj im.",Croatian
"Uđi među pećine, skrij se u prašinu, pred užasom Jahvinim, pred sjajem veličanstva njegova, kad ustane da potrese zemlju.",Croatian
"Ohol pogled bit će skršen i bahatost ljudska ponižena. Jahve će se uzvisiti, on jedini - u dan onaj.",Croatian
"Da, bit će to dan Jahve nad Vojskama, protiv svih oholih i bahatih, protiv sviju što se uzvisiše, da ih obori;",Croatian
protiv svih cedrova libanonskih i svih hrastova bašanskih;,Croatian
protiv svih gora uznositih i svih bregova uzdignutih;,Croatian
protiv svake visoke tvrđe i svih tvrdih zidina;,Croatian
protiv sveg brodovlja taršiškog i svih brodova raskošnih.,Croatian
"Oholost ljudska skršit će se i bahatost ljudska poniziti. Jahve će se uzvisiti, on jedini - u dan onaj,",Croatian
i kumiri će netragom nestati.,Croatian
"Uđite u rupe među pećinama i u spilje zemaljske pred užasom Jahvinim, pred sjajem veličanstva njegova, kad ustane da potrese zemlju.",Croatian
"U dan onaj: bacit će svaki svoje srebro i zlatne kumire koje sebi načini da im se klanja,",Croatian
"kad uteče u šupljine pećina i u raspukline stijena pred užasom Jahvinim, pred sjajem veličanstva njegova, kad ustane da potrese zemlju.",Croatian
"Čuvajte se, dakle, čovjeka koji ima samo jedan dah u nosnicama: jer što vrijedi?",Croatian
"Gle, Gospod, Jahve nad Vojskama, oduzima Jeruzalemu i Judeji svaku potporu, pomoć u kruhu i pomoć u vodi,",Croatian
"junaka i ratnika, suca i proroka, vrača i starješinu, pedesetnika i odličnika,",Croatian
savjetnika i mudra gatara i onoga što se bavi čaranjem.,Croatian
"""A za glavare postavljam im djecu, dajem deranima da njima vladaju.""",Croatian
"Ljudi se glože jedan s drugim i svaki s bližnjim svojim; dijete nasrće na starca, prostak na odličnika",Croatian
"te svatko brata hvata u očinskoj kući: ""Ti imaš plašt, budi nam glavarom, uzmi u ruke ovo rasulo!""",Croatian
"A on će se, u dan onaj, braniti: ""Neću da budem vidar, nema u mene ni kruha ni plašta: ne stavljajte me narodu za glavara.""",Croatian
"Jeruzalem se ruši i pada Judeja, jer im se jezik i djela Jahvi protive te prkose pogledu Slave njegove.",Croatian
"Lice njihovo protiv njih svjedoči, razmeću se grijehom poput Sodome i ne kriju ga, jao njima, sami sebi propast spremaju.",Croatian
"Kažite: ""Blago pravedniku, hranit će se plodom djela svojih!",Croatian
"Jao opakome, zlo će mu biti, na nj će pasti djela ruku njegovih.""",Croatian
"Deran tlači narod moj i žene njime vladaju. O narode moj, vladaoci te tvoji zavode i raskapaju put kojim hodiš.",Croatian
"Ustade Jahve da se popravda s narodom svojim,",Croatian
"Jahve dolazi na sud sa starješinama i glavarima svog naroda: ""Vinograd ste moj opustošili, u vašim je kućama što oteste siromahu.",Croatian
"S kojim pravom narod moj tlačite i gazite lice siromaha?"" - riječ je Jahve, Gospoda nad Vojskama.",Croatian
"I reče Jahve: ""Što se to ohole kćeri sionske te ispružena vrata hode, okolo okom namiguju, koracima sitnim koracaju, grivnama na nozi zveckaju?",Croatian
"Oćelavit će Gospod tjeme kćeri sionskih, obnažit će Jahve golotinju njihovu.""",Croatian
"U onaj će dan Gospod strgnuti sve čime se ona ponosi:  ukosnice i mjesečiće,",Croatian
"naušnice, narukvice i koprene,",Croatian
"poveze, lančiće, pojaseve, bočice s miomirisima i privjese,",Croatian
"prstenje  i nosne prstenove,",Croatian
"skupocjene haljine i plašteve, prijevjese  i torbice,",Croatian
"zrcala i košuljice, povezače i rupce.",Croatian
"Mjesto miomirisa, smrad; mjesto pojasa, konopac; mjesto kovrča, tjeme obrijano; mjesto gizdave halje, kostrijet; mjesto ljepote, žig.",Croatian
"Muževi tvoji od mača će pasti, junaci tvoji u kreševu.",Croatian
"Vrata će tvoja kukat' i tugovati, na zemlji ćeš sjedit' napuštena.",Croatian
"I sedam će se žena jagmiti za jednoga čovjeka - u dan onaj: ""Svoj ćemo kruh jesti,"" reći će, ""i u halje se svoje oblačiti, daj nam samo da tvoje nosimo ime, skini sa nas svu sramotu našu.""",Croatian
"U onaj će dan izdanak Jahvin biti na diku i na slavu, a plod zemlje na ponos i ures spašenima u Izraelu.",Croatian
"Koji ostanu na Sionu i prežive u Jeruzalemu, zvat će se ""sveti"" i bit će upisani da u Jeruzalemu žive.",Croatian
"Kad Gospod spere ljagu kćeri sionskih i obriše s Jeruzalema krv prolivenu dahom suda i dahom što spaljuje,",Croatian
"sazdat će Jahve nad svom Gorom sionskom i nad svima što ondje budu zborovali oblak s dimom danju, a noću sjaj ognja žarkoga. Jer, vrh svega Slava će biti zaklon",Croatian
"i sjenica da zasjenjuje danju od pripeke, štit i utočište od pljuska i oluje.",Croatian
"Zapjevat ću svojemu dragome, pjesmu svog ljubljenog njegovu vinogradu. Moj je dragi imao vinograd na brežuljku rodnome.",Croatian
"Okopa ga, iskrči kamenje, posadi ga lozom plemenitom. Posred njega kulu on podiže i u nj tijesak metnu. Nadaše se da će uroditi grožđem, a on izrodi vinjagu.",Croatian
"Sad, žitelji jeruzalemski i ljudi Judejci, presudite izmeđ' mene i vinograda mojega.",Croatian
"Što još mogoh učiniti za svoj vinograd a da nisam učinio? Nadah se da će uroditi grožđem, zašto vinjagu izrodi?",Croatian
"No sad ću vam reći što ću učiniti od svog vinograda: plot ću mu soriti da ga opustoše, zidinu razvaliti da ga izgaze.",Croatian
"U pustoš ću ga obratiti, ni obrezana ni okopana, nek' u drač i trnje sav zaraste; zabranit ću oblacima da dažde nad njime.",Croatian
"Vinograd Jahve nad Vojskama dom je Izraelov; izabrani nasad njegov ljudi Judejci. Nadao se pravdi, a eto nepravde, nadao se pravičnosti, a eto vapaja.",Croatian
"Jao vama koji kuću kući primičete i polje s poljem sastavljate, dok sve mjesto ne zauzmete te postanete jedini u zemlji.",Croatian
"Na uši moje reče Jahve nad Vojskama: ""Doista, mnoge će kuće opustjeti, velike i lijepe, bit će bez žitelja.",Croatian
"Deset rali vinograda dat će samo bačvicu, mjera sjemena dat će samo mjericu.""",Croatian
Jao onima što već jutrom na uranku žestokim se pićem zalijevaju i kasno noću sjede vinom raspaljeni.,Croatian
"Na gozbama im harfe i citare, bubnjevi i frule uz vino, a za djelo Jahvino ne mare, ne gledaju djelo ruku njegovih.",Croatian
"Stoga će u ropstvo narod moj odvesti, jer nema razumnosti, odličnici njegovi od gladi će umirati, puk njegov od žeđi će gorjeti.",Croatian
"Da, Podzemlje će razvaliti ždrijelo, razjapit će ralje neizmjerne da se u njih strmoglave odličnici mu i mnoštvo sa svom grajom i veseljem!",Croatian
"Smrtnik će nikom poniknuti, ponizit' se čovjek, oborit će se pogled silnih.",Croatian
"Jahve nad Vojskama uzvisit će se sudom, i Bog će sveti otkrit' svetost svoju.",Croatian
"Jaganjci će pasti kao na pašnjacima, a jarci će brstiti po ruševinama bogataškim.",Croatian
Jao onima koji na se krivnju vuku volovskom užadi i grijeh kolskim konopcem -,Croatian
"onima što govore: ""Neka pohiti, neka poteče s djelom svojim da bismo ga vidjeli, neka se približi i završi naum Sveca Izraelova da bismo znali!""",Croatian
"Jao onima koji zlo dobrom nazivaju, a dobro zlom, koji od tame svjetlost prave, a od svjetlosti tamu, koji gorko slatkim čine, a slatko gorkim!",Croatian
Jao onima koji su mudri u svojim očima i pametni sami pred sobom!,Croatian
Jao onima koji su jaki u vinu i junaci u miješanju jakih pića;,Croatian
"onima koji za mito brane krivca, a pravedniku uskraćuju pravdu!",Croatian
"Zato, kao što plameni jezici proždiru slamu i kao što nestaje suha trava u plamenu, tako će korijen njihov istrunuti, poput praha razletjet' se pupoljak njihov, jer odbaciše Zakon Jahve nad Vojskama i prezreše riječ Sveca Izraelova.",Croatian
"Zato se raspali gnjev Jahvin protiv njegova naroda, i on diže ruku na nj i udari ga te se potresoše gore: trupla njihova leže k'o smeće po ulicama, ali gnjev se njegov još ne smiri, ruka mu je sveđer podignuta.",Croatian
"On podiže stijeg ratni narodu dalekom, zazviždi mu na kraj zemlje, i gle: brzo, spremno hita.",Croatian
"U njemu nema trudna ni sustala, ni dremljiva niti snena, oko boka pojas ne otpasuje, na obući ne driješi remena.",Croatian
"Strijele su mu dobro zašiljene, lukovi mu svi zapeti, kremen su kopita konja njegovih, vihor su točkovi bojnih mu kola.",Croatian
"Rika mu je k'o u lava i riče k'o lavovi mladi, reži, grabi plijen i odnosi, a nikoga da mu ga istrgne.",Croatian
"U dan onaj režat će na njega k'o što more buči. Pogledaš li zemlju - sve tmina, tjeskoba, svjetlost proguta tmina oblačna.",Croatian
"One godine kad umrije kralj Uzija, vidjeh Gospoda gdje sjedi  na prijestolju visoku i uzvišenu. Skuti njegova plašta ispunjahu  Svetište.",Croatian
"Iznad njega stajahu serafi; svaki je imao po šest  krila: dva krila da zakloni lice, dva da zakrije noge, a dvama  je krilima letio.",Croatian
"I klicahu jedan drugome: ""Svet! Svet! Svet Jahve nad Vojskama! Puna je sva zemlja Slave njegove!""",Croatian
"Od gromka glasa onih koji klicahu stresoše se dovraci  na pragovima, a Dom se napuni dimom.",Croatian
"Rekoh: ""Jao meni, propadoh, jer čovjek sam nečistih usana, u narodu nečistih usana prebivam, a oči mi vidješe Kralja, Jahvu nad Vojskama!""",Croatian
Jedan od serafa doletje k meni: u ruci mu žerava koju  uze kliještima sa žrtvenika;,Croatian
"dotače se njome mojih usta i  reče:  ""Evo, usne je tvoje dotaklo, krivica ti je skinuta i grijeh oprošten.""",Croatian
"Tad čuh glas Gospodnji: ""Koga da pošaljem? I tko će nam poći?"" Ja rekoh: ""Evo me, mene pošalji!""",Croatian
"On odgovori: ""Idi i reci tom narodu: 'Slušajte dobro, al' nećete razumjeti, gledajte dobro, al' nećete spoznati.'",Croatian
"Otežaj salom srce tom narodu, ogluši mu uši, zaslijepi oči, da očima ne vidi, da ušima ne čuje i srcem da ne razumije kako bi se obratio i ozdravio.""",Croatian
"Ja rekoh: ""Dokle, o Gospode?"" On mi odgovori: ""Dok gradovi ne opuste i ne ostanu bez žitelja, dok kuće ne budu bez ikoga živa, i zemlja ne postane pustoš,",Croatian
"dok Jahve daleko ne protjera ljude. Haranje veliko pogodit će zemlju,",Croatian
"i ostane li u njoj još desetina, i ona će biti zatrta poput duba kad ga do panja posijeku. Panj će njihov biti sveto sjeme.""",Croatian
"U dane judejskoga kralja Ahaza, sina Jotamova, sina Uzijina, aramski kralj Rason i izraelski kralj Pekah, sin Remalijin,  zavojštiše na Jeruzalem, ali ga ne mogoše zauzeti.",Croatian
"Tada dojaviše domu Davidovu: ""Aramci se utaborili u Efrajimu.""  Na tu vijest uzdrhta srce kraljevo i srce svega naroda, kao što  u šumi drveće ustrepti od vjetra.",Croatian
"I Jahve reče Izaiji: ""Iziđi  pred Ahaza, ti i sin tvoj Šear Jašub, do nakraj vodovoda gornjeg  ribnjaka na putu u Valjarevo polje.",Croatian
"Reci mu: 'Pazi, smiri se, ne boj se, i nek' ti ne premire srce od ovih dvaju ugaraka zadimljenih, od raspaljenog bijesa Rasona aramskog i sina Remalijina,",Croatian
"jer Aram, Efrajim i sin Remalijin smisliše tvoju propast.'",Croatian
"Pođimo, rekoše, na Judeju, uplašimo je i osvojimo da u njoj zakraljimo sina Tabelova.",Croatian
Ovako govori Jahve Gospod: 'To se neće zbiti: toga biti neće!,Croatian
"[8a] Damask je glava Aramcima, a Damasku je glava Rason;",Croatian
"Samarija je glava Efrajimcima, a Samariji glava je Remalija. [8b]Još šezdeset i pet godina, i Efrajim, razoren, neće više biti narod. [9b] Ako se na me ne oslonite, održat' se nećete!""",Croatian
Jahve opet progovori Ahazu i reče mu:,Croatian
"""Zaišti od  Jahve, Boga svoga, jedan znak za sebe iz dubine Podzemlja ili  gore iz visina.""",Croatian
"Ali Ahaz odgovori: ""Ne, neću iskati i neću  iskušavati Jahvu.""",Croatian
"Tada reče Izaija: ""Čujte, dome Davidov. Zar vam je malo dodijavati ljudima, pa i Bogu mom dodijavate!",Croatian
"Zato, sam će vam Gospodin dati znak: Evo, začet će djevica i roditi sina i nadjenut će mu ime Emanuel!",Croatian
Vrhnjem i medom on će se hraniti dok ne nauči odbacivat' zlo i birati dobro.,Croatian
"Jer prije nego dječak nauči odbacivat' zlo i birati dobro, opustjet će zemlja, zbog koje strepiš, od dvaju kraljeva.",Croatian
Protiv tebe i protiv tvog naroda i protiv kuće oca tvojega dovest će Jahve dane kakvih ne bijaše otkad se Efrajim odvoji od Jude - kralja asirskoga.,Croatian
U dan onaj zazviždat će Jahve muhama na ušću egipatskih rijeka i pčelama u zemlji asirskoj,Croatian
"da dođu i popadaju po strmim dolovima, po rasjelinama stijena, po svim trnjacima i svim pojilištima.",Croatian
"U dan onaj Gospod će obrijati britvom najmljenom s onu stranu Eufrata - kraljem asirskim - kosu s glave, dlake s nogu i bradu s obraza.",Croatian
U dan onaj svatko će hraniti po kravu i dvije ovce,Croatian
i od obilja mlijeka koje će mu dati hranit će se vrhnjem; vrhnjem i medom hranit će se koji god u zemlji preostanu.,Croatian
"U dan onaj gdje god bijaše tisuću čokota, vrijednih tisuću srebrnika, izrast će drač i trnje.",Croatian
"Onamo će polaziti sa strijelom i lukom, jer sva će zemlja u drač i trnje zarasti.",Croatian
"A po svim gorama gdje se motikom kopalo nitko više neće ići, strašeći se trnja i drača: onuda će goveda pasti i gaziti ovce.""",Croatian
"Reče Jahve: ""Uzmi veliku ploču i napiši na njoj ljudskim pismom:  Maher Šalal Haš Baz - Brz grabež - hitar plijen.""",Croatian
"Potom uzeh  vjerne svjedoke, svećenika Uriju i Zahariju, sina Berekjina.",Croatian
"Približih se proročici te ona zače i rodi sina. Jahve  mi reče: ""Nazovi ga Maher Šalal Haš Baz,",Croatian
"jer prije no što  dijete počne tepati 'tata' i 'mama', nosit će se pred kralja  asirskog sve bogatstvo Damaska i plijen Samarije.""",Croatian
I opet mi reče Jahve:,Croatian
"""Jer narod ovaj odbacuje mirne tekućice Šiloaha, a dršće pred Rasonom i pred sinom Remalijinim,",Croatian
"navest će Gospod na vas vodu Eufrata, silnu i veliku - kralja asirskog i svu slavu njegovu - i ona će izići iz rukava svoga, preliti se preko svih obala;",Croatian
"provalit će u Judeju, razlit' se i poplaviti je, popeti se do grla njezina; i krila će svoja raširiti preko cijele tvoje zemlje, o Emanuele.""",Croatian
"Udružite se samo, narodi, al' bit ćete smrvljeni! Poslušajte, vi kraljevi daleki, pašite se, bit ćete smrvljeni, pašite se, bit ćete smrvljeni!",Croatian
"Kujte naum - bit će uništen, dogovarajte se samo, bit će uzalud, jer s nama je Bog!",Croatian
"Jer, ovako mi reče Jahve, kad me rukom uhvatio i opomenuo da ne idem putem kojim narod ovaj ide:",Croatian
"""Ne zovite urotom sve što narod ovaj urotom zove; ne bojte se čega se on boji i nemajte straha.",Croatian
"Jahve nad Vojskama - on jedini nek' vam svet bude; jedino se njega bojte, strah od njega nek' vas prožme.",Croatian
"On će vam biti zamka i kamen spoticanja i stijena posrtanja za obje kuće Izraelove, zamka i mreža svim Jeruzalemcima.",Croatian
"Mnogi će od njih posrnuti, pasti, razbiti se, zaplesti se, uhvatiti.""",Croatian
"Pohrani ovo svjedočanstvo, zapečati ovu objavu među učenicima svojim:",Croatian
Čekat ću Jahvu koji je lice svoje sakrio od doma Jakovljeva - u njega ja se uzdam.,Croatian
"Evo, ja i djeca koju mi Jahve dade Izraelu smo znak i znamenje od Jahve nad Vojskama što prebiva na Gori sionskoj.",Croatian
"Reknu li vam: ""Duhove pitajte i vrače koji šapću i mrmljaju"" - dakako, narod mora pitati svoje ""bogove"" i za žive u mrtvih se raspitivati! -",Croatian
"Uza Zakon! Uza svjedočanstvo! Tko ne rekne tako, zoru neće dočekati.",Croatian
"Lutat će zemljom potlačen i gladan, izgladnjela bijes će ga spopasti, proklinjat će svoga kralja i svog Boga. Okrene l' se k nebu,",Croatian
"pogleda l' po zemlji, gle, svuda samo mrak i strava, svuda tmina tjeskobna. Ali će se tama raspršiti,",Croatian
"(8:23) jer više neće biti mraka gdje je sad tjeskoba. (8:24) U prvo vrijeme on obescijeni zemlju Zebulunovu i zemlju Naftalijevu, al' u vrijeme posljednje on će proslaviti Put uz more, s one strane Jordana - Galileju pogansku.",Croatian
(9:1) Narod koji je u tmini hodio svjetlost vidje veliku; one što mrklu zemlju obitavahu svjetlost jarka obasja.,Croatian
"(9:2) Ti si radost umnožio, uvećao veselje, i oni se pred tobom raduju kao što se ljudi raduju žetvi, k'o što kliču kad se dijeli plijen.",Croatian
"(9:3) Teški jaram njegov, prečku što mu pleća pritiskaše, šibu njegova goniča slomi kao u dan midjanski.",Croatian
"(9:4) Da, sva bojna obuća, svaki plašt krvlju natopljen izgorjet će i bit će ognju hrana.",Croatian
"(9:5) Jer, dijete nam se rodilo, sina dobismo; na plećima mu je vlast. Ime mu je: Savjetnik divni, Bog silni, Otac vječni, Knez mironosni.",Croatian
"(9:6) Nadaleko vlast će mu se sterat' i miru neće biti kraja nad prijestoljem Davidovim, nad kraljevstvom njegovim: učvrstit će ga i utvrdit u pravu i pravednosti. Od sada i dovijeka učinit će to privržena ljubav Jahve nad Vojskama.",Croatian
(9:7) Gospod posla riječ protiv Jakova i ona pade na Izraela.,Croatian
"(9:8) Sazna je sav narod njegov, Efrajim i stanovnici Samarije koji govorahu naduta i ohola srca:",Croatian
"(9:9) ""Opeke nam popadaše, gradit ćemo od tesanika; sasjekoše nam divlje smokve, cedre ćemo posaditi.""",Croatian
(9:10) Al' Jahve podiže na brdo Sion njegove protivnike i podbada neprijatelje njegove:,Croatian
"(9:11) Aram s istoka, Filistejce sa zapada, da svim ustima proždiru Izraela. Na sve to gnjev se njegov neće smiriti, ruka će mu ostat' ispružena.",Croatian
"(9:12) Ali se narod nije obratio onom koji ga je b§io, ne tražiše Jahvu nad Vojskama.",Croatian
"(9:13) Zato Jahve odsiječe Izraelu glavu i rep, palmu i rogoz u jednom danu.",Croatian
"(9:14) Starješina i odličnik - to je glava; prorok, učitelj laži - to je rep.",Croatian
"(9:15) Oni što vode narod taj - zavode ga, a koji se vodit' daju - propali su.",Croatian
"(9:16) Stog' mu Gospod neće poštedjet' mladića, sirotama njegovim i udovicama smilovat' se neće. Sav je taj narod bezbožan i zao, na sva usta bezumno govori. Na sve to gnjev se njegov neće smiriti, ruka će mu ostat' ispružena.",Croatian
"(9:17) Da, bezbožnost se k'o oganj razmahala, drač i trnje proždire, pa upali šumsku guštaru, stupovi se dima podižu.",Croatian
"(9:18) Plamti zemlja od gnjeva Jahvina, narod ognju hrana postaje. Nitko ni brata svog ne štedi, [19b] svatko jede meso svog susjeda.",Croatian
"(9:19) [19a] Proždire zdesna, i opet je gladan; guta slijeva, i opet sit nije:",Croatian
"(9:20) Manaše Efrajima, Efrajim Manašea, obojica zajedno Judu. Na sve to gnjev se njegov neće smiriti, ruka će mu ostat' ispružena.",Croatian
"Jao onima koji izdaju odredbe nepravedne,  koji ispisuju propise tlačiteljske;",Croatian
"koji uskraćuju pravdu ubogima i otimlju pravo sirotinji mog naroda, da oplijene udovice, da opljačkaju sirote!",Croatian
"Što ćete činiti u dan kazne kad izdaleka propast dođe? Kom ćete se za pomoć uteći, gdje ostaviti blago svoje",Croatian
"da se ne morate među roblje pognuti, pasti među poklanima? Na sve to gnjev se njegov neće smiriti, ruka će mu ostat' ispružena.",Croatian
"Jao Asiru, šibi gnjeva mojega, prutu kojim srdžba moja zamahuje!",Croatian
"Na puk ga poslah nevjeran, na narod što me razjari, da ga oplijeni i opljačka, da ga izgazi k'o blato na ulici.",Croatian
"Ali on nije tako mislio i u srcu nije tako sudio, već u srcu zasnova zator, istrebljenje mnogih naroda.",Croatian
"Govoraše: ""Nisu li svi knezovi moji kraljevi?",Croatian
"Nije li Kalno kao Karkemiš? Nije li Hamat kao Arpad, Samarija kao Damask?",Croatian
"Kao što mi ruka dosegnu kraljevstva kumira, bogatija kipovima od Jeruzalema i Samarije,",Croatian
"kao što učinih sa Samarijom i kumirima njenim, neću li učiniti s Jeruzalemom i s likovima njegovim?""",Croatian
"I kad dovrši Gospod sve djelo svoje na gori Sionu i u  Jeruzalemu, kaznit će plod ohola srca kralja asirskog i drskost  njegovih ponositih očiju.",Croatian
"Jer reče: ""Učinih snagom svoje ruke i mudrošću svojom, jer sam uman; uklonih međe narodima i blaga njihova opljačkah, kao junak oborih one što sjede na prijestoljima.",Croatian
"Ruka moja kao gnijezda zgrabi bogatstva naroda. Kao što se kÓupe ostavljena jaja, zemlju svu sam pokupio i nikog ne bi krilima da zalepeće, kljun otvori, zapijuče.""",Croatian
"Zar se hvali sjekira povrh onog koji njome siječe? Hoće li se oholit' pila povrh onog koji njome pili? K'o da šiba maše onim koji je podiže, il' štap diže onog koji drvo nije;",Croatian
"Jahve nad Vojskama poslat će stoga gojaznima njegovim skončanje, slavu će mu ognjem potpaliti, kao što se vatra potpiruje.",Croatian
"Svjetlost Izraelova bit će poput ognja, Svetac njegov kao plamen koji će zapalit' i proždrijeti drač njegov i trnje njegovo u jednome danu.",Croatian
"I krasotu njegovih šuma i voćnjaka uništit će od srčike do kore, ona će biti k'o bolesnik što se trne;",Croatian
ostatak stabala šumskih bit će lako izbrojiti - dijete će ih lako popisati.,Croatian
"U onaj dan: Ostatak Izraelov i preživjeli iz kuće Jakovljeve neće se više oslanjati na onoga koji ih bije, već će se iskreno oslanjati na Jahvu, Sveca Izraelova.",Croatian
"Ostatak će se vratiti, ostatak Jakovljev Bogu jakome.",Croatian
"Zaista, o Izraele, sve da naroda tvojega ima kao pijeska  u moru, samo će se Ostatak njegov vratiti. Određeno je uništenje, pravda se prelila,",Croatian
"Jahve, Gospod nad Vojskama, poharat će, kako odredi, svu zemlju.",Croatian
"Zato ovako govori Jahve nad Vojskama: ""O narode moj što prebivaš na Sionu, ne boj se Asira kad te šibom tuče, kad štap diže na tebe.",Croatian
"Jer, još malo, vrlo malo, i gnjev moj će prestati, moja će ih jarost uništiti.""",Croatian
"Na nj će Jahve nad Vojskama bičem zamahnuti, kao kad udari Midjan na stijeni Orebu, i štap će dići nad more k'o na putu egipatskom.",Croatian
U onaj dan: s leđa će ti breme pasti i jaram njegov s vrata će ti nestat'.,Croatian
"Ide on od Rimona, dolazi na Ajat, prelazi Migron, u Mikmasu breme odlaže.",Croatian
"Prelaze klance, u Gebi im je noćište; Rama dršće, Gibea Šaulova bježi.",Croatian
"Viči iza glasa, Bat Galime! Slušaj ga, Lajšo! Odgovori mu, Anatote!",Croatian
"Madmena pobježe, utekoše stanovnici gebimski.",Croatian
"Još danas zaustavit će se u Nobu, rukom prijeti gori Kćeri sionske, Brijegu jeruzalemskom.",Croatian
"Gle, Jahve, Gospod nad Vojskama, kreše grane silom strahovitom: najviši su vršci posječeni, ponajviši sniženi.",Croatian
"Pod sjekirom pada šumska guštara, sa slavom svojom pada Libanon.",Croatian
"Isklijat će mladica iz panja Jišajeva,  izdanak će izbit' iz njegova korijena.",Croatian
"Na njemu će duh Jahvin počivat', duh mudrosti i umnosti, duh savjeta i jakosti, duh znanja i straha Gospodnjeg.",Croatian
"Prodahnut će ga strah Gospodnji: neće suditi po viđenju, presuđivati po čuvenju,",Croatian
"već po pravdi će sudit' ubogima i sud prav izricat' bijednima na zemlji. Šibom riječi svoje ošinut će silnika, a dahom iz usta ubit' bezbožnika.",Croatian
"On će pravdom opasati bedra, a vjernošću bokove.",Croatian
"Vuk će prebivati s jagnjetom, ris ležati s kozlićem, tele i lavić zajedno će pasti, a djetešce njih će vodit'.",Croatian
"Krava i medvjedica zajedno će pasti, a mladunčad njihova skupa će ležati, lav će jesti slamu k'o govedo.",Croatian
"Nad rupom gujinom igrat će se dojenče, sisanče će ruku zavlačiti u leglo zmijinje.",Croatian
"Zlo se više neće činiti, neće se pustošiti na svoj svetoj gori mojoj: zemlja će se ispuniti spoznajom Jahvinom kao što se vodom pune mora.",Croatian
"U dan onaj: Jišajev izdanak, dignut kao stijeg narodima, puci će željno tražiti. I prebivalište njegovo bit će slavno.",Croatian
"U dan onaj: Jahve će drugi put ruku pružiti da otkupi Ostatak svoga naroda, one što ostanu iz Asira i iz Egipta, iz Patrosa, Kuša i Elama, iz Šineara, Hamata i s morskih otoka.",Croatian
"Podignut će stijeg narodima, sabrat će Izraelu prognanike i skupiti Judi raspršene sa sva četiri kraja zemlje.",Croatian
"Ljubomor će nestat' Efrajimov, bit će istrijebljeni dušmani Judini; Efrajim neće više zavidjeti Judi, a Juda neće biti neprijatelj Efrajimu.",Croatian
"Filistejcima na zapadu za vrat će sjesti, zajedno će plijeniti sinove Istoka; ruku će svoju pružit' na Edom i Moab, bit će im pokorni sinovi Amonovi.",Croatian
"Jahve će isušit' zaljev mora egipatskog, zamahnut će rukom protiv Eufrata; snagom daha razbit će ga na sedam potoka da se u obući može prelaziti:",Croatian
"i bit će cesta Ostatku njegova naroda, koji preživio bude iz Asira, kao što bijaše Izraelcima kad iziđoše iz zemlje egipatske.",Croatian
"Reći ćeš u dan onaj: Hvalim te, Jahve, razgnjevi se ti na mene, ali se odvratio gnjev tvoj i ti me utješi!",Croatian
"Evo, Bog je spasenje moje, uzdam se, ne bojim se više, jer je Jahve snaga moja i pjesma, on je moje spasenje.",Croatian
I s radošću ćete crpsti vodu iz izvora spasenja.,Croatian
"Reći ćete u dan onaj: Hvalite Jahvu prizivajte ime njegovo! Objavite narodima djela njegova, razglašujte uzvišenost imena njegova!",Croatian
"Pjevajte Jahvi, jer stvori divote, neka je to znano po svoj zemlji!",Croatian
"Kličite i radujte se, stanovnici Siona, jer je velik među vama Svetac Izraelov!",Croatian
"Proroštvo o Babilonu koje vidje Izaija, sin Amosov.",Croatian
"Na goletnu brdu dignite zastavu, vičite im iz sveg grla. Mašite rukom neka dođu na vrata kneževska.",Croatian
"Zapovijed dadoh svetim svojim ratnicima, gnjevu svom pozvah svoje junake koji slave veličanstvo moje.",Croatian
"Čuj! Žagor na gorama kao od silna naroda. Čuj! Buka kraljevstava, sakupljenih naroda. To Jahve nad Vojskama za boj vojsku pregleda.",Croatian
"Iz daleka kraja, s granica neba dolaze oni - Jahve i oruđa gnjeva njegova - da svu zemlju poharaju.",Croatian
"Kukajte, jer je blizu Jahvin dan, k'o pohara dolazi od Svemoćnog.",Croatian
"I sve ruke stog' malakšu ... Svako ljudsko srce klone,",Croatian
"strava ih je obrvala, trudovi boli već ih spopadaju i grče se k'o rodilja. U prepasti jedan drugog motre, lica su im poput plamena.",Croatian
"Dolazi nesmiljeni Jahvin dan - gnjev i jarost - da u pustoš zemlju prometne, da istrijebi iz nje grešnike.",Croatian
"Jer nebeske zvijezde a ni Štapci neće više sjati svjetlošću, pomrčat će sunce ishodeći i mjesec neće više svijetliti.",Croatian
"Kaznit ću svijet za zloću, bezbožnike za bezakonje, dokrajčit ću ponos oholih, poniziti nadutost silnika.",Croatian
"Rjeđi će biti čovjek neg' žeženo zlato, rjeđi samrtnik od zlata ofirskog.",Croatian
"Nebesa ću potresti, maknut će se zemlja s mjesta od srdžbe Jahve nad Vojskama u dan kad se izlije gnjev njegov.",Croatian
"I tada, kao gazela preplašena, kao ovce koje nitko ne prikuplja, svatko će se vratit' svom narodu, svatko će u zemlju svoju pobjeći.",Croatian
"Koga stignu, probost će ga: koga uhvate, mačem će sasjeći;",Croatian
"pred očima smrskat će im dojenčad, opljačkati kuće, silovati žene.",Croatian
"Gle, podižem na njih Medijce što ne cijene srebra i preziru zlato.",Croatian
"Svi će mladići biti pokošeni, sve djevojke zatrte. Na plod utrobe neće se smilovati, nad djecom im se oko neće sažaliti.",Croatian
"Babilon, ures kraljevstava, ures i ponos kaldejski, bit će k'o Sodoma i Gomora kad ih Bog zatrije.",Croatian
"Nikad se više neće naseliti, od koljena do koljena ostat će nenapučen. Arapin ondje neće dizati šatora, nit' će pastiri ondje počivati.",Croatian
"Počivat će ondje zvijeri pustinjske, sove će im napuniti kuće, nojevi će ondje stanovati, jarci plesati.",Croatian
"Hijene će zavijati iz njegovih palača, a čaglji iz raskošnih dvorova... Vrijeme se njegovo bliži, dani mu se neće produžiti.",Croatian
"Da, smilovat će se Jahve Jakovu i opet izabrati Izraela, dati  mu da počine u svojoj zemlji. Pridružit će im se došljak i priključiti  se domu Jakovljevu.",Croatian
"Sami će narodi po njih doći i odvesti  ih u njihov kraj, a njih će Dom Izraelov baštiniti u Jahvinoj  zemlji kao sluge i sluškinje. I zarobit će one koji njih bijahu  zarobili i gospodovat će nad svojim tlačiteljima.",Croatian
"U dan kad ti Jahve dade da počineš od svojih stradanja, nemira i teškog robovanja kojima te pritisnuše,",Croatian
zapjevat  ćeš ovu rugalicu kralju babilonskom: Kako nestade silnika? Kako nestade tlačenja?,Croatian
Jahve slomi štap zlikovački i žezlo vladarsko,Croatian
"što je bijesno b§ilo narode udarcima bez kraja i konca, što je gnjevno vladalo narodima progoneć' ih nemilice.",Croatian
"Počiva, miruje sva zemlja kličući od radosti.",Croatian
"Nad tobom se raduju čempresi i cedri libanonski: ""Otkako si pao, ne dolaze nas više sjeći!""",Croatian
"Zbog tebe se uzbudi Podzemlje da te dočeka kada dođeš. U tvoju čast ono budi sjene, sve zemaljske mogućnike, ono diže s prijestolja sve kraljeve naroda.",Croatian
"Svi ti oni progovaraju: ""I ti si skršen k'o i mi, nama si sličan postao.",Croatian
"Oholost se tvoja sruši u Podzemlje i buka tvojih harfa; pod tobom je ležaj od truleži, a crvi tvoj su pokrivač.",Croatian
"Kako pade sa nebesa, Svjetlonošo, sine Zorin? Kako li si oboren na zemlju, ti, vladaru naroda?",Croatian
"U svom si srcu govorio: 'Uspet ću se na nebesa, povrh zvijezda Božjih prijesto ću sebi dići. Na zbornoj ću stolovati gori na krajnom sjeveru.",Croatian
"Uzaći ću u visine oblačne, bit ću jednak Višnjemu.'",Croatian
"A sruši se u Podzemlje, u dubine provalije!""",Croatian
"Koji te vide, motre te i o tebi razmišljaju: ""Je li to čovjek koji je zemljom tresao i drmao kraljevstvima,",Croatian
"koji je u pustinju svijet obraćao i sa zemljom sravnjivao gradove, koji sužnjeva svojih nikad nije kući otpuštao?""",Croatian
"Kraljevi naroda svi u časti počivaju, svaki u svojoj grobnici.",Croatian
"A ti si iz groba izbačen kao smeće odvratno, pokriven poklanima, mačem probodenima, koji su na ploče grobne pobacani k'o strvina zgažena!",Croatian
"Nećeš se združiti s njima u grobu, jer si zemlju svoju uništio i narod svoj poklao. I nikad se više neće spominjati pleme zlikovačko.",Croatian
"Spremite pokolj djeci za bezakonje otaca njihovih, da se više ne dignu da osvajaju zemlju i da ne pokriju lice svijeta!",Croatian
"Ustat ću na njih - riječ je Jahve nad Vojskama - i zatrt  ću Babilonu ime i ostatak, rod i porod - riječ je Jahvina.",Croatian
Dat  ću ga u posjed ježevima i močvarama. Pomest ću ga metlom zatornom  - riječ je Jahve nad Vojskama.,Croatian
"Zakleo se Jahve nad Vojskama: ""Što zamislih, zbit će se, što naumih, izvršit će se!",Croatian
"Skršit ću Asur u svojoj zemlji, zgazit ću ga na svojim gorama. Jaram njegov s njih će spasti, spast će im s pleća breme njegovo.""",Croatian
Takva je odluka stvorena protiv čitave zemlje; takva je ruka pružena protiv svih naroda!,Croatian
"A kad Jahve nad Vojskama odluči, tko da se usprotivi? Kada ruku ispruži, tko da je odvrati?",Croatian
"One godine kad je umro kralj Ahaz, bi objavljeno ovo  proroštvo:",Croatian
"Ne raduj se, sva Filistejo, što se slomi štap koji te udarao, jer će iz korijena zmijinjeg izaći ljutica što će izleći zmaja krilatoga.",Croatian
Ubogi će pasti na mojim pašnjacima i u pouzdanju počivati siromasi; glađu ću pomoriti rod tvoj i pobiti što od tebe ostane.,Croatian
"Kukajte, vrata! Zapomaži, grade! Strepi, sva Filistejo! Jer sa sjevera dim dolazi i čete njegove ne napušta nitko!",Croatian
"Što će se tad odgovoriti glasnicima naroda? ""Jahve zasnova Sion, i u njem su zaštićeni siromasi njegova naroda.""",Croatian
"Proroštvo o Moabu. Obnoć opustošen, šaptom pade Ar Moab! Obnoć opustošen, šaptom pade Kir Moab!",Croatian
"Uspinju se u hram dibonski, na uzvišice da plaču; nad Nebom i nad Medebom Moab nariče! Sve su glave ostrižene, a sve brade obrijane;",Croatian
"na ulicama oblače vreće, na njegovim krovovima leleču! Na njegovim trgovima svi nariču i suze prolijevaju.",Croatian
"Jauču Hešbon i Eleala, do Jahasa jauk se čuje. Zato dršću bokovi Moabu, strepi duša njegova;",Croatian
"srce Moabovo jeca, bjegunci mu idu do Soara. Da, uz brdo Luhit uspinju se plačući; putem horonajimskim razliježe se jauk nad propašću.",Croatian
"Da! Vode nimrimske postadoše pustinja: trava usahla, bilja nestalo, zelenila više nema.",Croatian
Zato stečevinu koju stekoše i ono što prištedješe nose preko Potoka vrba.,Croatian
"Da! Jauk se razliježe po kraju moapskom: kukanje mu do Eglajima, kukanje mu do Beer Elima.",Croatian
"Da! Vode dimonske krvi su pune, i još jednu nesreću dodajem Dimonu: jednog lava na moapske bjegunce i na preživjele u zemlji.",Croatian
"Šaljite jaganjce vladaru zemlje, od Stijene prema pustinji do gore Kćeri sionske.",Croatian
"Kao razbjegle ptice, kao raspršeno gnijezdo bit će kćeri moapske na arnonskim gazovima.",Croatian
"Daj nam savjet, stvori odluku! Sred podneva sjenu svoju kao noć razastri. Sakrij izagnane, ne izdaj bjegunca.",Croatian
"Daj da kod tebe borave prognanici moapski, budi im okriljem pred pustošnikom. Kad se skonča tlačitelj, kad nestane pustošnika, kad ugnjetač iščezne iz zemlje,",Croatian
"učvrstit će se prijesto u blagosti i na njemu će vjerno stolovati, u šatoru Davidovu, sudac koji pravo ište i pravdu čini.",Croatian
"Čuli smo za nadutost Moaba, nadutost preveliku, za ponos, oholost i uznositost; isprazno je njegovo hvastanje.",Croatian
"Zato kuka Moab, nad Moabom svi jauču, za kolačima grožđanim iz Kir Heresa jauču posve slomljeni.",Croatian
"Jer uvenuše nasadi hešbonski, trsje sibmansko, i lišće su mu pomlatili gospodari naroda. Sezaše do Jazera, zamicaše u pustinju; izdanci mu dosezahu sve do mora.",Croatian
"Zato plačem za trsjem sibmanskim kao što plače Jazer, suzama te ja zalijevam, Hešbone i Elealo! Nad plodovima tvojim, nad jematvom, krik se začu;",Croatian
"nestade iz voćnjaka veselja i radosti. U vinogradima ne pocikuje se, ne kliče se od radosti; ne mastÄi se vino u kaci, zamuknu podvikivanje.",Croatian
"Zato utroba moja za Moabom poput harfe dršće, a grudi mi za Kir Herešom.",Croatian
"Zaludu se pokazuje Moab, umara se na uzvišicama dolazeći u svetište da se moli: ništa postići neće.",Croatian
Ovo je riječ koju nekoć reče Jahve protiv Moaba.,Croatian
"A  sada govori Jahve ovako: ""Za tri godine, godine najamničke, slava  će Moabova, sa svim velikim mnoštvom njegovim, potamnjeti, a  što od nje ostane, bit će maleno, slabo i nemoćno.""",Croatian
"Proroštvo o Damasku. Gle, prestat će Damask biti gradom i postat će hrpom ruševina;",Croatian
"njegovi gradići, dovijek napušteni, bit će pašnjak stadima; ležat će u njima i nitko ih neće tjerati.",Croatian
"Izgubit će Efrajim utvrde, a Damask kraljevstvo; ostatku Arama zbit će se što i slavi sinova Izraelovih - riječ je Jahve nad Vojskama.",Croatian
"U onaj dan smanjit će se slava Jakovljeva, spast će salo tijela njegova.",Croatian
"Bit će k'o kad žetelac žito hvata, a ruka mu žanje klasje, kao kad se pabirče klasovi u refajimskoj dolini -",Croatian
"ostat će samo pabirci; ili kao kad se otresa maslina: dvije-tri uljike sasvim na vrhu, četiri ili pet na granama drveta - riječ je Jahve, Boga Izraelova.",Croatian
U onaj dan čovjek će pogledati na svog Stvoritelja i upraviti  oči k Svecu Izraelovu.,Croatian
"Neće više gledati žrtvenika, djela  svojih ruku, neće više gledati onoga što njegovi prsti stvoriše:  ašere i sunčane stupove.",Croatian
"U onaj će dan gradovi tvoji biti napušteni, kao što bjehu napušteni hivijski i amorejski kad ih ostaviše pred Izraelcima, i opustjet će,",Croatian
jer si zaboravio Boga svog spasenja i nisi se spomenuo Stijene svoje snage. Stog' i sadiš ljupke biljke i strane presađuješ mladice;,Croatian
"u dan kad ih posadiš, one izrastu, a ujutro procvatu tvoje sadnice, al' propada žetva u dan nevolje, u dan boli neizlječive.",Croatian
"Jao, buka naroda mnogobrojnih; buče kao što buči more; šum naroda koji šume k'o što šumore silne vode.",Croatian
"Šume narodi kao što silne vode šumore, al' kad On im zaprijeti, bježe daleko, po gorama razvijani kao pljeva na vjetru, k'o prašina u vihoru.",Croatian
Navečer eto straha; prije svanuća više ga nema: to je sudba onih koji nas plijene i kob onih što nas pljačkaju.,Croatian
"Jao zemlji krilatih kukaca s one strane rijeka kuških,",Croatian
"tebi koja šalješ morem glasnike i vodom u čamcima rogoznim. Idite, brze skoroteče, k narodu stasitu, tamnoputu, k narodu kog se boje odvajkada, narodu žilavu, zavojevaču, čija je zemlja rijekama izbrazdana.",Croatian
"Svi stanovnici kruga zemaljskoga, i vi, žitelji zemlje, kad se zastava na brdu digne, gledajte; kad rog zatrubi, slušajte.",Croatian
"Jer ovako mi govori Jahve: ""Mirno ću gledati s mjesta svojega, k'o prozirna žega podnevna, k'o rosan oblak za vrućine žetvene.",Croatian
"Prije berbe, kad loza ocvate i cvijet u grozdove dozri, nožima će posjeći mladice, povezati, ukloniti grane.",Croatian
"Svi će biti ostavljeni grabljivicama gorskim i zvijerima zemaljskim. Grabljivice će na njima ljetovati, zvijeri zemaljske zimovati.""",Croatian
"U ono će vrijeme narod stasit i tamnoputan, narod kojega  se boje odvajkada, narod žilav i zavojevački, čija je zemlja  izbrazdana rijekama, donositi darove Jahvi nad Vojskama, k mjestu  imena Jahve nad Vojskama - na goru Sion.",Croatian
"Proroštvo o Egiptu. Gle, Jahve sjedi na brzu oblaku, u Egipat dolazi. Dršću pred njim idoli egipatski, u njedrima premire srce Egipćana.",Croatian
"Podbost ću Egipćane protiv Egipćana, i brat će se s bratom svojim boriti, drug s drugom, grad s gradom, a kraljevstvo s kraljevstvom.",Croatian
"Egiptu se pamet muti, ja sprečavam njegove naume; oni traže idole i vrače, opsjenare i gatare.",Croatian
"Egipćane ja predajem u ruke gospodaru okrutnu, kralj silovit njima će vladati - riječ je Jahve nad Vojskama.",Croatian
"Nestat će vode iz mora, presahnut će i presušiti Rijeka,",Croatian
"zaudarat će prokopi, spast će rukavci Rijeke egipatske i presušiti. Uvenut će trska i sita,",Croatian
"sva zelen pokraj Nila; usahnut će na Nilu svi usjevi, propast će, raspršit' se, iščeznuti.",Croatian
"Tužit će ribari, kukat će svi što u Nil udicu bacaju; jadikovat će oni što u vodi mrežu razapinju.",Croatian
"Postidjet će se lanari, grebenari i tkači bijela tkanja.",Croatian
"Snuždit će se tkalci, rastužiti radnici.",Croatian
"Pravi su luđaci knezovi soanski, mudri savjetnici faraonovi glupo svjetuju; kako se usuđujete reći faraonu: ""Učenik sam mudraca, učenik drevnih kraljeva?""",Croatian
TÓa gdje su tvoji mudraci? Nek' ti dojave i obznane što je Jahve nad Vojskama nakanio s Egiptom.,Croatian
"Ludi su knezovi taniški, prevareni knezovi memfiški, oni zavode Egipat, glavare njegovih plemena.",Croatian
U njih je ulio Jahve duh vrtoglavi te zavode Egipat u svakom mu činu da tetura k'o pijanac kada bljuje.,Croatian
"U Egiptu više ne može uspjeti ništa od onog što čine glava i rep, palma i sita.",Croatian
"U onaj će dan Egipćani postati kao žene, drhtat će i  strepiti od zamaha ruke Jahve nad Vojskama kojom će zamahnuti  na njih.",Croatian
"Zemlja će Judina biti na užas Egiptu; kad god je  se sjeti, strah će ga obuzeti zbog onoga što je Jahve nad Vojskama  protiv njega naumio.",Croatian
U onaj će se dan u zemlji egipatskoj  pet gradova što govore kanaanskim jezikom zakleti Jahvi nad Vojskama;  jedan će se od njih zvati Ir Hahres.,Croatian
U onaj će dan biti žrtvenik  Jahvin usred zemlje egipatske i stup posvećen Jahvi blizu granice  njegove.,Croatian
"To će Jahvi nad Vojskama biti znak i svjedočanstvo  u egipatskoj zemlji. Kad zazovu Jahvu protiv tlačitelja, on će  im poslati spasitelja i vođu da ih izbavi.",Croatian
"I objavit će se  Jahve Egipćanima, i u onaj će dan Egipćani spoznati Jahvu; služit  će mu žrtvama i prinosima, zavjetovat će se i izvršavati zavjete.",Croatian
"Jahve će teško udariti Egipćane, ali će ih iscijeliti; obratit  će se oni Jahvi i on će ih uslišiti i iscijeliti.",Croatian
"U onaj  će dan ići cesta od Egipta do Asirije. Asirci će dolaziti u Egipat, a Egipćani u Asiriju. Egipat i Asirija služit će Jahvi.",Croatian
"U onaj će dan Izrael, treći s Egiptom i Asirijom, biti  blagoslovljen usred zemlje.",Croatian
"Jahve nad Vojskama blagoslovit  će ga: ""Nek' je blagoslovljen"", reći će, ""moj narod egipatski, djelo mojih ruku Asirija i baština moja Izrael.""",Croatian
"U godini kad je vrhovni vojskovođa, koga bijaše poslao Sargon, kralj asirski, došao u Ašdod, napao ga i zauzeo,",Croatian
"u to vrijeme  reče Jahve po Izaiji, sinu Amosovu: ""Hajde, skini kostrijet s  bokova i obuću izuj s nogu."" On to učini te iđaše gol i bos.",Croatian
"Tada reče Jahve: ""Kao što je sluga moj Izaija tri godine išao  gol i bos kao znak i znamenje Egiptu i Kušu,",Croatian
"tako će kralj  asirski odvesti sužnje iz Egipta i izgnanike iz Kuša, mlade i  stare, gole i bose, otkrivenih zadnjica, sramote Egipta.",Croatian
"Zbunit  će se tad i posramiti zbog Kuša, svoje uzdanice, i Egipta, svojega  ponosa.",Croatian
"I reći će u onaj dan stanovnici ovog primorja: 'Eto, to je uzdanica naša kojoj se utjecasmo da nam pomogne i spasi  nas od kralja asirskoga. A kako da se mi spasimo?'""",Croatian
"Proroštvo primorskoj pustinji. Kao što vihori, hujeći nad Negebom, dolaze iz pustinje, kraja strahotna",Croatian
"- otkri mi se u strašnom viđenju - tako pljačkaš pljačka, pustošnik pustoši. ""Navali, Elame, opsjedni, Medijo! Dokrajčit ću sve jauke.""",Croatian
"Zato bedra moja probadaju grčevi; bolovi me spopadaju k'o trudovi porodilju; od smućenosti ogluših, od straha obnevidjeh.",Croatian
"Srce mi dršće, groza me obuze, sumrak za kojim čeznuh postade mi užas.",Croatian
"Postavljaju stol, prostiru stolnjak, jede se i pije ... Ustajte, knezovi, mažite štit!",Croatian
"Jer Gospod mi ovako reče: ""Idi, postavi stražara! Što vidi, nek' javi.",Croatian
"Vidi li konjanike, jahače udvojene, jahače na magarcima, jahače na devama, neka dobro pazi s pažnjom napetom!""",Croatian
"A stražar viknu: ""Povazdan, Gospodaru, stojim na stražarnici, čitavu noć na straži prostojim.""",Croatian
"I gle, dolaze konjanici, jahači udvojeni. Oni mi viknuše, oni rekoše: ""Pade, pade Babilon! Svi kipovi njegovih bogova o zemlju se razbiše.""",Croatian
"Omlaćeno žito, čedo gumna moga, što čuh od Jahve nad Vojskama, Boga Izraelova, objavih vam!",Croatian
"Proroštvo o Edomu. Viču mi iz Seira: ""Stražaru, koje je doba noći? Stražaru, koje je doba noći?""",Croatian
"Stražar odgovori: ""Dolazi jutro, a zatim opet noć. Hoćete li pitati, pitajte, vratite se, dođite!""",Croatian
"Proroštvo o Arapima. U šikarama pustinjskim počivate, dedanske karavane.",Croatian
"Vodu iznesite pred žedne, stanovnici zemlje temske, iziđite s kruhom pred bjegunca.",Croatian
"Pred mačevima bježe oni, pred mačem trgnutim, pred lukom zapetim, pred bojem žestokim.",Croatian
"Da, ovako mi reče Gospod: ""Još jedna godina, godina nadničarska, i nestat će sve slave Kedrove.",Croatian
"A od mnogobrojnih strijelaca  među hrabrim sinovima Kedrovim malo će ih ostati."" Tako je govorio  Jahve, Bog Izraelov.",Croatian
"Proroštvo  o Dolini viđenja: Što ti je da uzlaziš sav na krovove,",Croatian
"grade pun vreve, grade bučni, grade razigrani? Pobijeni tvoji ne padoše od mača, nit' u boju poginuše mrtvi tvoji;",Croatian
"glavari svi ti zajedno pobjegoše, u ropstvo padoše luka ne napevši. Zasužnjeni su svi tvoji knezovi, zalud umakoše daleko.",Croatian
"Zato velim: ""Ostavite me, zaplakat ću gorko; nemojte me tješiti zbog uništenja naroda moga.""",Croatian
"Jer ovo je dan pometnje i rasula od Jahve, Gospoda nad Vojskama. U Dolini viđenja zid se ruši, vapaj za pomoć diže se u goru.",Croatian
"Elam tobolac uzima, Aram konja jaše, a Kir štit otkriva.",Croatian
"Krasne doline tvoje pune su bojnih kola, konjanici stižu pred vrata.",Croatian
Tako pada Judi zaštita. U onaj dan svrnuo si pogled na oružje u Šumskoj kući.,Croatian
Vidjeste da u gradu Davidovu ima mnogo pukotina. Sabraste vodu iz Donjega ribnjaka.,Croatian
"Prebrojiste kuće jeruzalemske, porušiste kuće da zid učvrstite.",Croatian
"Između dva zida načiniste spremište za vodu iz starog ribnjaka. Ali se ne obazreste na Tvorca, nit' vidjeste onog što davno sve smisli.",Croatian
"Gospod, Jahve nad Vojskama, pozivaše vas u dan onaj da plačete i tugujete, da obrijete glave i pripašete kostrijet.",Croatian
"A gle: radost i veselje, ubijaju goveda i kolju ovce; jedu meso i piju vino: ""Jedimo i pijmo, jer sutra nam je mrijeti.""",Croatian
"Ali Jahve nad Vojskama objavi mi: ""Dok ne umrete, grijeh taj neće vam se oprostiti"", reče Jahve, Gospod nad Vojskama.",Croatian
"Ovako govori Jahve, Gospod nad Vojskama: ""Hajde, idi k onom dvorjaninu, k Šibni, nadstojniku dvora,",Croatian
koji kleše sebi grob na uzvisini i u stijeni sebi prebivalište usijeca: 'Što tu posjeduješ i koga tu imaš da sebi klešeš grobnicu?',Croatian
"Gle, Jahve će te baciti daleko udarcem jednim jedinim, snažno će te uhvatiti,",Croatian
"smotat će te u klupko, kao loptu te baciti po zemlji širokoj! Ondje ti ćeš umrijeti, s kolima što ti bijahu na slavu, ti, sramoto dvoru svoga gospodara!""",Croatian
"Lišit ću te tvoje službe, otjerat te sa tvog mjesta;",Croatian
"i pozvat ću svoga slugu Elijakima, sina Hilkijina.",Croatian
"Obući ću mu tvoju haljinu, tvojim ću ga pojasom opasat', tvoju ću mu vlast predati u ruke te će biti otac žiteljima jeruzalemskim i kući Judinoj.",Croatian
"Metnut ću mu na pleća ključ od kuće Davidove: kad otvori, nitko neće zatvoriti, kad zatvori, nitko neće otvoriti.",Croatian
Kao klin zabit ću ga na tvrdu mjestu; i postat će prijesto slave domu oca svojega.,Croatian
"O njega će se vješati sva slava njegova doma očinskog, izdanci i potomstvo, sve malo posuđe, od zdjelica do ćupova.",Croatian
"U onaj dan - riječ je Jahve nad Vojskama - izvući će se klin  zabijen na tvrdu mjestu, slomit će se i pasti. I sav teret što  je visio na njemu razbit će se, jer je Jahve govorio.",Croatian
"Proroštvo o Tiru. Kukajte, lađe taršiške, jer vaša je tvrđa razorena! Javljeno im je dok se iz kitimske vraćahu zemlje.",Croatian
"Umuknite, stanovnici primorja, trgovci sidonski, kojih su glasnici brodili morem po vodi velikoj.",Croatian
"Sjetva Nila, žetva Rijeke, bijaše njegovo bogatstvo. On bijaše sajmište narodima.",Croatian
"Stidi se, Sidone, jer more govori: ""Ne hvataju me trudovi niti rađam, ne odgajam momaka nit' podižem djevojaka.""",Croatian
Uzdrhtat će Egipćani kad o Tiru vijest čuju.,Croatian
"Otplovite u Taršiš, kukajte, stanovnici primorja.",Croatian
Je li to vaš grad veseli što postoji od davnih davnina i noge ga daleko nosile da se ondje naseli?,Croatian
"Tko li je to odlučio protiv Tira okrunjenog, kojeg trgovci bijahu knezovi a prekupci odličnici zemlje?",Croatian
"Jahve nad Vojskama odluči tako da osramoti ponosnu slavu, da ponizi sve odličnike zemlje.",Croatian
"Obrađuj zemlju, kćeri taršiška, tvoje luke više nema!",Croatian
Ruku svoju Gospod diže na more i kraljevstvima zadrma. Zapovjedi Jahve da se razore tvrđave kanaanske.,Croatian
"Rekao je: ""Nećeš više klikovati, okaljana djevice, kćeri sidonska!"" Ustani i idi u Kitim; ni ondje nećeš imati mira.",Croatian
"Evo zemlje kitimske ... podižu se kule opsadne, razaraju utvrde, sve je ruševina.",Croatian
"Kukajte, brodovi taršiški, razorena je vaša tvrđava!",Croatian
"Dogodit će se, u onaj dan, da će Tir biti zaboravljen  sedamdeset godina, kao dani jednoga kralja. A poslije sedamdeset  godina Tiru će biti kao bludnici iz pjesme:",Croatian
"""Uzmi citaru i skići se gradom, bludnice zaboravljena! Sviraj lijepo, pjevaj mnogo, da te se spomenu!""",Croatian
Poslije sedamdeset godina pohodit će Jahve Tir. I grad  će opet dobivati svoju plaću bludničku. Podavat će se bludu sa  svim kraljevstvima svijeta na licu zemlje.,Croatian
"Ali će njegova  dobit i plaća biti posvećena Jahvi; neće se zgrtati ni čuvati, nego će njegova dobit biti za one koji prebivaju pred Jahvom  da imaju hrane do sita i doličnu odjeću.",Croatian
"Gle, Jahve razvaljuje zemlju, razara je, nakazi joj lice, raspršuje stanovnike njene.",Croatian
"Svećenik će biti k'o i narod, gospodar k'o i sluga, gospodarica k'o i sluškinja, prodavač k'o i kupac, zajmodavac k'o i zajmoprimac, vjerovnik k'o i dužnik.",Croatian
"Opustošena će biti zemlja, opljačkana sasvim, jer je Jahve odlučio.",Croatian
"Zemlja tuži, vene, svijet gine, gasne, nebo sa zemljom propada.",Croatian
"Oskvrnjena je zemlja pod žiteljima svojim, jer prestupiše Zakon, pogaziše odredbu, Savez vječni razvrgoše.",Croatian
"Zato prokletstvo proždire zemlju, okajavaju stanovnici njeni. Zato su sažgani žitelji zemljini i malo je ljudi preostalo.",Croatian
"Vino tuguje, loza vene, uzdišu svi što bijahu srca vesela.",Croatian
"Prestalo je veselje uz bubnje, zamrla je graja razigrana; umukla je glazba citara.",Croatian
"Ne pije se više vino uz pjesmu, ogrknu piće silovito.",Croatian
"Razoren je grad ništavila, zatvoren ulaz svim kućama.",Croatian
"Jauk po ulicama zbog vina, nesta svakog veselja, radost je iz zemlje prognana.",Croatian
"Tek pustoš ostade u gradu, u trijeske smrskana su vrata.",Croatian
"Jer tako se zbiva na zemlji, među narodima, kao kad se oberu masline il' paljetkuje grožđe nakon berbe.",Croatian
"Oni glas podižu, kliču od radosti; uznose s mora veličajnost Jahvinu.",Croatian
"I na istoku ime Jahve slave oni, na otocima mora ime Jahve, Boga Izraelova.",Croatian
"S kraja zemlje čujemo pjesme: ""Slava Pravedniku!"" Ali ja kažem: ""Propadoh! Propadoh! Jao meni! Vjerolomci se iznevjeriše, nevjerom se, vjerolomci, iznevjeriše.""",Croatian
"Strava, jama, zamka tebi, žitelju zemlje:",Croatian
"tko pred glasom strave uteče u jamu će upasti; tko se iz jame izvuče zamka će ga uhvatit'. Da, otvorit će se ustave u visini i zatresti zemlji temelji.",Croatian
"Zemlja će se grozno razbiti, zemlja će se strašno raspući, zemlja će se silno uzdrmati,",Croatian
"zemlja će zateturati poput pijanca, zanjihat se poput kolibe; toliko će joj otežati bezakonje njeno da će pasti i neće više ustati.",Croatian
"I dogodit će se u onaj dan: Jahve će kazniti u visini Vojsku nebesku, a na zemlji sve kraljeve zemaljske;",Croatian
"bit će sakupljeni i zasužnjeni u jami, zatvoreni u tamnicu i nakon mnogih dana kažnjeni.",Croatian
"Pocrvenjet će mjesec, postidjet se sunce, jer će kraljevati Jahve nad Vojskama na gori Sionu i u Jeruzalemu i Slava će mu sjati pred starješinama.",Croatian
"Jahve, ti si Bog moj, uznosim te, tvoje ime slavim, jer si proveo čudesan naum, smišljen od davnine, istinit i vjeran,",Croatian
"jer grad si pretvorio u hrpu kamenja, a mjesto utvrđeno u ruševine. Tvrđa neprijateljska više nije grad, dovijeka se više obnoviti neće.",Croatian
"Zato te slavi narod snažan, grad moćnih plemena tebe se boji;",Croatian
"jer ti si utočište nevoljnom, utočište ubogom u nevolji; ti si skrovište od pljuska i od žege zaklon, jer ćud je silnička kao pljusak zimski;",Croatian
kao žega nad zemljom sušnom ti gušiš graju neprijatelja; kao žega sjenom oblaka prekinu se silniku pjesma pobjednička.,Croatian
"I Jahve nad Vojskama spremit će svim narodima na ovoj gori gozbu od pretiline, gozbu od izvrsna vina, od pretiline sočne, od vina staložena.",Croatian
"Na ovoj gori on će raskinuti zastor što zastiraše sve narode, pokrivač koji sva plemena pokrivaše",Croatian
"i uništit će smrt zasvagda. I suzu će sa svakog lica Jahve, Gospod, otrti - sramotu će svog naroda na svoj zemlji skinuti: tako Jahve reče.",Croatian
"I reći će se u onaj dan: ""Gle, ovo je Bog naš, u njega se uzdasmo, on nas je spasio; ovo je Jahve u koga se uzdasmo! Kličimo i veselimo se spasenju njegovu,",Croatian
"jer ruka Jahvina na ovoj gori počiva!"" Moab je izgažen na svome mjestu kao što se gazi slama na buništu;",Croatian
ondje on razmahuje rukama kao što ih razmahuje plivač kada pliva. Ali Jahve obara njegovu ponositost i propinjanja ruku njegovih.,Croatian
"Visoku tvrđu tvojih zidina on razvaljuje, na zemlju baca, u prah ruši.",Croatian
"U onaj dan pjevat ću ovu pjesmu u zemlji Judinoj: ""Tvrd grad mi imamo: za obranu nam On podiže zidove i predziđa.",Croatian
"Otvorite vrata! Nek' uđe narod pravedni koji čuva vjernost,",Croatian
"čiji je značaj čvrst, koji čuva mir jer se u te uzda.",Croatian
"Uzdajte se u Jahvu dovijeka, jer Jahve je Stijena vječna;",Croatian
"on obara one koji obitavahu visoko, razvaljuje tvrđu visoku, ruši u prah, sravnjuje sa zemljom,",Croatian
"te je gaze noge, noge ubogih i koraci nevoljnih.""",Croatian
"Put je pravednikov prav, ti ravniš stazu pravednom.",Croatian
"Da, na stazi tvojih sudova željno te, Jahve, čekamo; ime tvoje i spomen tvoj duša nam žudi.",Croatian
"Dušom svojom žudim tebe noću i duhom svojim u sebi te tražim. Jer kad se na zemlji pojave tvoji sudovi, uče se pravdi stanovnici kruga zemaljskoga.",Croatian
"Ako se pomiluje opaki, on se ne uči pravednosti. U zemlji pravednosti on čini bezakonje i ne obazire se na veličanstvo Jahvino.",Croatian
"Jahve, ruka je tvoja podignuta, a oni je ne vide. Nek' vide i postide se, nek' ih proguta revnost za narod, nek' ih proždre oganj pripravljen dušmanima tvojim.",Croatian
"Jahve, ti mir nama daješ, jer ti si tvorac svih djela naših.",Croatian
"Jahve, Bože naš, gospodarili su nama osim tebe drugi gospodari, ali tebe jedinog, ime tvoje, častimo.",Croatian
"Mrtvi neće oživjeti, sjene neće uskrsnuti, jer ti si ih kaznio i uništio i zatro svaki spomen na njih!",Croatian
"Umnožio si narod, Jahve, umnožio si narod, proslavio se, proširio sve granice zemlje!",Croatian
"Jahve, tražili su te u nevolji; izlijevali tihu molitvu, kad ih je stigla tvoja kazna.",Croatian
"Kao što se trudna žena pred porođajem grči i viče u bolovima, takvi smo, Jahve, pred tobom.",Croatian
"Zatrudnjeli smo, u mukama smo kao da rađamo, nismo donijeli duha spasenja zemlji nit' se rodiše stanovnici svijeta.",Croatian
"Tvoji će mrtvi oživjeti, uskrsnut će tijela. Probudite se i kličite, stanovnici praha! Jer rosa je tvoja - rosa svjetlosti, i zemlja će sjene na svijet dati.",Croatian
"Hajde, narode moj, uđi u sobe i vrata za sobom zatvori. Sakrij se časkom dok jarost ne prođe.",Croatian
"Jer, gle, izići će Jahve iz svog prebivališta da stanovnike zemljine kazni što se o njeg' ogriješiše. Izbacit će zemlja svu krv što je na njoj prolivena i neće više kriti onih koji su na njoj poklani.",Croatian
"U onaj dan kaznit će Jahve mačem ljutim, velikim i jakim Levijatana, zmiju hitru, Levijatana, zmiju vijugavu, i ubit će zmaja morskoga.",Croatian
"U onaj dan pjevajte mu, vinogradu vinorodnom:",Croatian
"Ja, Jahve, njega čuvam, svaki čas ga zalijevam, i da ga tko ne ošteti, danju i noću stražim.",Croatian
"Nema gnjeva u meni! Nek' se trnje i drač samo pojavi, protiv njega ustat ću u boj, svega ću ga sažgati!",Croatian
"Ili u moje nek' dođe okrilje, neka sklopi mir sa mnom, mir neka sklopi sa mnom!",Croatian
"Dolaze dani kad će se ukorijeniti Jakov, razgranit' se i procvasti Izrael, i sav svijet plodovima napuniti.",Croatian
Je li ga udario kako udari one koji njega udarahu? Je li ga ubio kako ubi one koji njega ubiše?,Croatian
"Za kaznu ga potjera, izagna, odnese ga silnim dahom svojim u dan istočnjaka.",Croatian
Tako će se okajati bezakonje Jakovljevo; a ovo je sve plod oproštenja grijeha njegova. Neka se smrve svi kamenovi žrtvenika kao što se u prah drobi krečno kamenje! Nek' se više ne dižu ašere i sunčani stupovi!,Croatian
"Jer opustje tvrdi grad, naselje je poharano, napušteno kao pustinja. Telad ondje pase - leži ondje, grmlje brsti.",Croatian
"Kad mu se osuše grane, lome ih, dolaze žene i oganj pale. Jer to je narod nerazuman, zato ga neće žaliti Stvoritelj, Tvorac mu se neće smilovati.",Croatian
"Jahve će u dan onaj klasje vrijeći od Eufrata do Potoka egipatskog, i bit ćete pobrani jedan po jedan, djeco Izraelova.",Croatian
"U onaj dan zatrubit će velika trublja, i doći će izgubljeni u zemlji asirskoj, i koji bijahu izgnani u zemlju egipatsku, i poklonit će se Jahvi na Svetoj gori, u Jeruzalemu.",Croatian
"Teško gizdavu vijencu pijanica Efrajimovih,  uvelu cvijetu blistava mu nakita - onima što uvrh plodnog dola leže vinom opijeni!",Croatian
"Evo, od Gospoda jaki i moćni, kao pljusak s tučom, kao vihor razorni, prolom oblaka i povodanj, i svom ih snagom na zemlju baca.",Croatian
Bit će izgažen nogama gizdav vijenac pijanica Efrajimovih,Croatian
"i uveo cvijet blistava mu nakita uvrh plodnih dolina; bit će kao rana smokva prije ljeta: čim je tko spazi, odmah je ubere.",Croatian
U onaj dan Jahve nad Vojskama postat će kruna slave i sjajan vijenac Ostatku svoga naroda -,Croatian
duh pravde onome koji sjedi na stolici sudačkoj i srčanost onome koji odbija napad na vrata.,Croatian
"Oni posrću od vina, teturaju od žestoka pića: svećenici i proroci od žestoka pića posrću; omami ih vino; teturaju od žestoka pića, posrću u viđenjima, ljuljaju se sudeći.",Croatian
"Svi su stolovi puni gnusnih bljuvotina, nigdje čista mjesta nema!",Croatian
"""Koga on to uči mudrosti, koga on upućuje u objavu? Zar djecu odviknutu od mlijeka odbijenu od prsiju?",Croatian
"Sav la-sav, sav la-sav, kav la-kav, kav la-kav, zeer šam, zeer šam.""",Croatian
"Da, mucavim usnama i na stranom jeziku govorit će se ovom narodu.",Croatian
"On im reče: ""Evo počinka, dajte umornom da otpočine! Evo odmora!"" Ali ne htjedoše poslušati.",Croatian
"Zato će im Jahve ovako govoriti: ""Sav la-sav, sav la-sav, kav la-kav, kav la-kav, zeer šam, zeer šam"", da hodeći padnu nauznak, da se razbiju, zapletu i uhvate.",Croatian
"Stoga čujte riječ Jahvinu, vi podsmjevači, vi što vladate narodom ovim koji je u Jeruzalemu.",Croatian
"Vi velite: ""Sklopismo savez sa smrću i s Podzemljem učinismo sporazum. Kad prođe bič razorni, ne, neće nas dohvatiti, jer od laži načinismo sebi sklonište i od obmane skrovište.""",Croatian
"Stog ovako govori Jahve Gospod: ""Evo, postavljam na Sion kamen odabrani, dragocjen kamen ugaoni, temeljac. Onaj koji u nj vjeruje neće propasti.",Croatian
"I uzet ću pravo za mjeru, a pravdu za tezulju."" I tuča će vam zastrti sklonište od laži, a voda otplaviti skrovište;",Croatian
"propast će savez vaš sa smrću, vaš sporazum s Podzemljem održat' se neće. Kada bič razorni prođe, satrt će vas;",Croatian
"kad god prođe, dohvatit će vas; prolazit će svako jutro, danju i noću. Samo će vas strah uputit u objavu.",Croatian
"Prekratka će bit' postelja da se čovjek pruži, preuzak pokrivač da se umota.",Croatian
"Da, kao na gori Perasimu, Jahve će ustati, kao u Dolini gibeonskoj, on će se razjariti, da izvrši djelo svoje, djelo čudnovato, da ispuni naum svoj, naum tajnoviti.",Croatian
"Podsmijevanja se okanite, da vas jače okovi ne stegnu; jer čuh da je od Gospoda, Jahve nad Vojskama, zemlji ovoj dosuđeno uništenje.",Croatian
"Poslušajte i čujte glas moj, prisluhnite pomno moju besjedu.",Croatian
"Ore li orač svakog dana, brazdi, brana njivu svoju?",Croatian
"A kad joj poravna površinu, ne sije li grahor, ne sipa li kumin? Pšenicu gdje treba, proso i ječam, i napokon raž po rubovima?",Croatian
"Bog ga njegov upućuje, on ga uči djelu pravom.",Croatian
"Ne mlati se grahor cijepom, nećeš točkom po kuminu, već se grahor štapom mlati, a kumin se prutom lupa.",Croatian
"A da li se žito tare? Ne, nećeš ga dovijeka mlatiti: po njem ćeš pognat kolski točak i konje, ali ga zdrobiti nećeš.",Croatian
"I to dolazi od Jahve nad Vojskama, savjetom divnog, mudrošću velikog.",Croatian
"Teško Arielu! Arielu, gradu što ga opkoli David! Nek' se niže godina na godinu, nek' se izredaju blagdani,",Croatian
"pa ću pritisnuti Ariel i nastat će jauk i lelek. Za mene ćeš biti Ariel,",Croatian
"opkolit ću te kao David, rovovima okružiti, suprot tebi nasipe ću dići.",Croatian
"Oboren govorit ćeš sa zemlje, iz praha mucat' riječju prigušenom, glas će ti se iz zemlje dizat' kao pokojnikov, iz praha ćeš šaptati besjedu.",Croatian
"Kao sitna prašina bit će mnoštvo tvojih dušmana, kao pljeva razvijana - rulja silnika: i odjednom, u tren oka:",Croatian
"pohodit će te Jahve nad Vojskama grmljavinom, tutnjem, bukom velikom, vihorom, olujom i plamenim ognjem što proždire.",Croatian
"Bit će k'o san, utvara noćna: mnoštvo svih naroda što vojuje s Arielom i svih onih koji zavojštiše na nj i na utvrde njegove i koji ga odasvud pritijesniše.",Croatian
"Bit će kao kad gladan sanja da jede, a probudi se prazna želuca; i kao kad žedan sanja da pije, pa se, iznemogao, suha grla probudi. Tako će se dogoditi mnoštvu naroda koji vojuju protiv Gore sionske.",Croatian
"Stanite, skamenite se od čuda, oslijepite i obnevidite! Pijani su, ali ne od vina, posrću, ali ne od silna pića.",Croatian
"Jahve je izlio na vas duh obamrlosti, zatvorio je oči vaše - proroke, zastro glave vaše - vidioce.",Croatian
"Zato će vam svako viđenje biti kao riječi u zapečaćenoj  knjizi: dade li se kome tko zna čitati govoreći: ""De, čitaj to!""  - on će odgovoriti: ""Ne mogu jer je zapečaćena.""",Croatian
"A dade li  se kome tko ne zna čitati govoreći: ""Čitaj to!"" - on će odvratiti:  ""Ne znam čitati.""",Croatian
"Jahve reče: ""Jer mi narod ovaj samo ustima pristupa i samo me usnama časti, a srce mu je daleko od mene i njegovo štovanje naučena ljudska uredba,",Croatian
"zato ću, evo, i dalje čudno postupati s ovim narodom - čudno i prečudno: i propast će mudrost njegovih mudraca, pomračit se umnost njegovih umnika.""",Croatian
"Teško onima koji se od Jahve kriju da bi svoje sakrili namjere i koji u mraku djeluju i zbore: ""Tko nas vidi i tko nas pozna?""",Croatian
"Kolike li naopakosti vaše! Cijeni li se glina kao lončar, pa da djelo rekne svome tvorcu: ""NIje me on načinio""? Ili lonac da rekne lončaru: ""On ne razumije ništa""?",Croatian
"Neće li se naskoro Libanon u voćnjak pretvoriti, a voćnjak izroditi u šumu?",Croatian
"I čut će u onaj dan gluhi riječi knjige; oslobođene mraka i tmine, oči će slijepih vidjeti.",Croatian
"A siromasi će se opet radovati u Jahvi, najbjedniji će klicat' Svecu Izraelovu,",Croatian
"jer neće više biti silnika, nestat će podsmjevača, istrijebit će se svi koji zlo snuju:",Croatian
"oni koji riječju druge okrivljuju, oni koji na vratima sucu postavljaju zamku i nizašto obaraju pravednika.",Croatian
"Zato ovako govori Jahve, Bog kuće Jakovljeve, koji otkupi Abrahama: ""Neće se odsad više stidjeti Jakov i više mu neće lice blijedjeti,",Croatian
"jer kad vidi usred sebe djelo mojih ruku, svetit će ime moje."" Svetit će Sveca Jakovljeva, bojat će se Boga Izraelova.",Croatian
"Zabludjeli duhom urazumit će se, a oni što mrmljaju primit će pouku.",Croatian
"Teško sinovima odmetničkim! - riječ je Jahvina. Oni provode osnove koje nisu moje, sklapaju saveze koji nisu po mom duhu i grijeh na grijeh gomilaju.",Croatian
"Zaputiše se u Egipat, ne pitajući usta moja, da se uteku faraonovu zaklonu i da se zaštite u sjeni Egipta.",Croatian
"Zaklon faraonov bit će na sramotu, i na ruglo zaštita u sjeni Egipta.",Croatian
"Eno mu knezova već u Soanu, podanici stigoše u Hanes:",Croatian
"svi će se oni razočarati u narodu beskorisnom, neće im biti na pomoć ni na korist, već na sramotu i porugu.",Croatian
"Proroštvo o negepskim životinjama. Kroza zemlju nevolje i bijede, lavice i lava koji riču, ljutice i zmaja krilatog, nose oni blago na leđima magaraca i bogatstvo na grbi deva, nose ga narodu beskorisnom.",Croatian
"Jer prazna je i ništavna pomoć Egipta, zato ga i zovemo: Rahab - danguba.",Croatian
Ded napiši na ploču i zapiši u knjigu da vremenima budućim svjedočanstvo ostane.,Croatian
"Ovo je narod odmetnički, sinovi lažljivi, sinovi koji neće da slušaju Zakon Jahvin.",Croatian
"Vidovitima oni govore: ""Okanite se viđenja!"" a vidiocima: ""Ne prorokujte istinu! Govorite nam što je ugodno, opsjene nam prorokujte!",Croatian
"Skrenite s puta, zastranite sa staze, uklonite nam s očiju Sveca Izraelova!""",Croatian
"Stog' ovako zbori Svetac Izraelov: ""Jer riječ ovu odbacujete, a uzdate se u opačinu i prijevaru i na njih se oslanjate,",Croatian
"grijeh će vam taj biti poput pukotine, visoko na zidu izbočene, koja prijeti rušenjem.",Croatian
"Da se sruši k'o što se glinen sud razbije, slupan nemilice, te mu se među krhotinama ne nađe ni rbine, žerave da uzmeš s ognjišta il' zagrabiš vode iz studenca.""",Croatian
"Jer ovako govori Jahve Gospod, Svetac Izraelov: ""Mir i obraćenje - spas vam je, u smirenu uzdanju snaga je vaša. Ali vi ne htjedoste.",Croatian
"Rekoste: 'Ne! Pobjeći ćemo na konjima!' - i zato, bježat ćete! 'Na brzim ćemo konjima jahati!' - i zato, bit će brži vaši neprijatelji!""",Croatian
"Pobjeći će vas tisuća kad jedan zaprijeti, zaprijete li petorica, u bijeg ćete nagnut' dok vas ne preostane k'o kopljača na vrhu gore il' na brijegu zastava.",Croatian
"Al' Jahve čeka čas da vam se smiluje, i stog izglÄedÄa da vam milost iskaže, jer Jahve je Bog pravedan - blago svima koji njega čekaju.",Croatian
"Da, puče sionski koji živiš u Jeruzalemu, više ne plači!  Čim začuje vapaj tvoj, odmah će ti se smilovati; čim te čuje, uslišit će te.",Croatian
"Hranit će vas Gospod kruhom tjeskobe, pojiti  vodom nevolje, al' se više neće kriti tvoj Učitelj - oči će ti  gledati Učitelja tvoga.",Croatian
"I uši će tvoje čuti riječ gdje iza  tebe govori: ""To je put, njime idite"", bilo da vam je krenuti  nadesno ili nalijevo.",Croatian
"Smatrat ćeš nečistima svoje srebrne  kumire i pozlatu svojih kipova; odbacit ćeš ih kao nečist i reći  im: ""Napolje!""",Croatian
"A on će dati kišu tvojem sjemenu što ga posiješ  u zemlju, i kruh kojim zemlja urodi bit će obilat i hranjiv.  Stoka će tvoja pasti u onaj dan po prostranim pašnjacima.",Croatian
"Volovi  i magarci što obrađuju zemlju jest će osoljenu krmu, ovijanu  lopatom i vijačom.",Croatian
I na svakoj gori i na svakome povišenom  brijegu bit će potoka i rječica - u dan silnoga pokolja kad se  kule budu rušile.,Croatian
"Tada će svjetlost mjesečeva biti kao svjetlost  sunčana, a svjetlost će sunčana postati sedam puta jača, kao  svjetlost sedam dana - u dan kad Jahve iscijeli prijelom svojemu  narodu, izliječi rane svojih udaraca.",Croatian
"Gle, ime Jahve izdaleka dolazi, gnjev njegov gori, dim je neizdrživ. Usne su mu pune jarosti, jezik mu oganj što proždire.",Croatian
"Dah mu je kao potok nabujali što do grla seže. On dolazi da prosije narode rešetom zatornim, da stavi uzde zavodljive u čeljusti naroda.",Croatian
"Tad će vam pjesma biti kao u noćima blagdanskim, kad su srca vesela kao u onoga koji uza zvuke frule hodočasti na Goru Jahvinu, k Stijeni Izraelovoj.",Croatian
"Jahve će zagrmjet glasom veličajnim i pokazat ruku svoju što udara u jarosnu gnjevu, sred ognja zatornog, iz olujna pljuska i krupÄe kamene.",Croatian
"Od glasa Jahvina prepast će se Asur, šibom ošinut.",Croatian
"I kad god ga udari šiba kaznena, kojom će ga Jahve išibati, nek' se oglase bubnjevi i citare - u sav jek boja on s njima ratuje!",Croatian
"Odavna je pripravljen Tofet za Moleka - lomača visoka, široka, mnogo ognja, mnogo drvlja. Dah gnjeva Jahvina, kao potok sumporni, njega će spaliti.",Croatian
"Teško onima što slaze u Egipat po pomoć i nadu u konje polažu te se uzdaju u mnoga kola i u mnoštvo konjanika, ne gledajuć' s uzdanjem u Sveca Izraelova i od Jahve savjeta ne tražeć'.",Croatian
"Al' i on je mudar i navalit će zlo, i neće poreć' svojih prijetnja; on će ustat' na dom zlikovački i na pomoć zločinačku.",Croatian
"Egipćanin je čovjek, a ne Bog; konji su mu meso, a ne duh; kada Jahve rukom mahne, posrnut će pomagač i past će onaj komu pomaže - svi će zajedno propasti.",Croatian
"Da, ovako mi reče Jahve: Kao što lav ili lavić nad plijenom reži, pa i kad se strči na njega mnoštvo pastira, on se ne prepada vike njihove, nit' za njihovu graju mari - tako će Jahve nad Vojskama sići da vojuje za goru Sion, za visinu njezinu.",Croatian
"Kao ptice što lepršaju krilima, Jahve nad Vojskama zaklanjat će Jeruzalem, zaklanjat' ga, izbaviti, poštedjet' ga i spasiti.",Croatian
"Vratite se onome od kog otpadoste tako duboko, sinovi Izraelovi.",Croatian
"Da, u onaj će dan svatko prezreti svoje kumire srebrne i zlatne što ih rukama sebi za grijeh načiniste.",Croatian
"Asur neće pasti od mača ljudskoga: proždrijet će ga mač, ali ne čovječji. Od mača će bježat', al' će mu satnici pod tlaku pasti.",Croatian
"Užasnut, ostavit će svoju hridinu, prestravljeni, knezovi od svoje će bježat' zastave - riječ je Jahve, čiji je oganj na Sionu i čija je peć u Jeruzalemu.",Croatian
"Evo po pravdi kralj kraljuje, po pravici vladaju knezovi:",Croatian
"svaki je kao zavjetrina, utočište od nevremena, kao u sušnoj zemlji potoci, kao sjena u žednoj pustari.",Croatian
"Oči vidovitih neće više biti slijepe, uši onih što čuju slušat će pozorno;",Croatian
"srce nerazumnih shvaćat će mudrost, mucavci će govorit' okretno i razgovijetno;",Croatian
"pokvarenjaka neće više zvati plemenitim, varalicu neće više držat' odličnikom.",Croatian
"Jer, pokvarenjak govori ludosti i srce mu bezakonje snuje, da počini zlodjela, da o Jahvi oholo govori; da gladnoga ostavi prazna želuca, da žednome napitak uskrati.",Croatian
"U varalice pakosno je oružje; on spletke samo kuje, da lažima upropasti uboge, pa i kad nevoljnik pravo dokazuje.",Croatian
U plemenita nakane su plemenite i plemenito on djeluje.,Croatian
"Ustajte, žene nehajne, slušajte moj glas; kćeri lakoumne, čujte mi besjedu.",Croatian
"Za godinu i nekoliko dana drhtat ćete, lakoumnice, jer jematve neće biti, plodovi se neće brati.",Croatian
"Dršćite, nehajnice, strepite, lakoumnice, svucite se, obnažite, oko bedara kostrijet opašite!",Croatian
"Bijte se u prsa zbog ljupkih polja, plodnih vinograda;",Croatian
"zbog njiva naroda mojega što rađaju trnjem i dračem; zbog svih kuća veselih, grada razigranog.",Croatian
"Jer, napuštena bit će palača, opustjet će bučni grad; Ofel i kula postat će brlog dovijeka - bit će radost divljim magarcima, paša stadima,",Croatian
"dok se na nas ne izlije duh iz visina. Tad će pustinja postat' voćnjak, a voćnjak se u šumu pretvorit'.",Croatian
"U pustinji će se nastaniti pravo, i pravda će prebivati u voćnjaku.",Croatian
"Mir će biti djelo pravde, a plod pravednosti - trajan pokoj i uzdanje.",Croatian
"Narod će moj prebivati u nastambama pouzdanim, u bezbrižnim počivalištima.",Croatian
"A šuma će biti oborena, grad će biti snižen.",Croatian
"Blago vama: sijat ćete kraj svih voda, puštajući vola i magarca da slobodno idu!",Croatian
"Teško tebi koji nepustošen pustošiš,  koji pljačkaš nepljačkan, kad prestaneš, tebe će opustošiti, opljačkat' te kad prestaneš pljačkati.",Croatian
"Jahve, smiluj nam se, u te se uzdamo! Budi mišica naša svako jutro, naš spas u doba nevolje.",Croatian
"Od silna tutnja pobjegoše narodi, ti ustade, raspršiše se puci",Croatian
"i plijen se skuplja kao što se kupe šaške, na nj će navaliti kao jato skakavaca.",Croatian
"Uzvišen je Jahve jer u visini stoluje, on puni Sion pravom i pravednošću.",Croatian
Pouzdan je tvoj vijek: mudrost i znanje spasonosno su blago - a strah Gospodnji njegovo bogatstvo.,Croatian
"Gle, stanovništvo Arielovo kuka po ulicama, glasnici mironosni plaču gorko.",Croatian
"Opustješe ceste, s putova nesta putnika; raskidaju se savezi, preziru se svjedoci, ni prema kome nema obzira.",Croatian
"Gine zemlja u žalosti, u stidu vene Libanon. Šaron je kao stepa, Bašan i Karmel ogolješe.",Croatian
"""Sada ću ustati"", veli Jahve, ""sada ću se dići, sada uzvisiti.",Croatian
"Začeste sijeno, rodit ćete slamu; dah moj proždrijet će vas kao oganj.",Croatian
"Narodi će biti sažgani u vapno, kao posječeno trnje što gori u vatri.",Croatian
"Čujte, vi koji ste daleko, što sam učinio, a vi koji ste blizu poznajte mi snagu!""",Croatian
"Na Sionu strepe grešnici, trepet spopada bezbožnika: ""Tko će od nas opstati pred ognjem zatornim, tko će od nas opstati pred žarom vječnim?""",Croatian
"Onaj koji hodi u pravdi i pravo govori, koji prezire dobit od prinude, koji otresa ruku da ne primi mito, koji zatiskuje uši da ne čuje o krvoproliću, koji zatvara oči da ne vidi zlo:",Croatian
"on će prebivati u visinama, tvrđe na stijenama bit će mu utočište, imat će dosta kruha i vode će mu svagda dotjecati.",Croatian
"Oči će ti gledati kralja u njegovoj ljepoti, promatrat će zemlju nepreglednu.",Croatian
"Srce će ti u strahu misliti: Gdje li je onaj što je brojio, gdje li onaj što je mjerio, gdje li onaj što je prebrajao mladiće?",Croatian
"Nećeš više vidjeti divljega naroda, naroda nerazumljiva i neshvatljiva govora, jezika strana što ga nitko ne razumije.",Croatian
"Pogledaj na Sion, grad blagdana naših: oči će ti Jeruzalem vidjeti, prebivalište zaštićeno, šator što se ne prenosi, kojem se kolčići nikad ne vade, nit' mu se ijedno uže otkida.",Croatian
"Ondje nam je Jahve silni, umjesto rijeka i širokih rukavaca: neće onud proći nijedna lađa s veslima niti će koji bojni brod projedriti.",Croatian
"Jer Jahve je sudac naš, Jahve naš vojvoda, Jahve je kralj naš - on će nas spasiti.",Croatian
"Užad ti je popustila, ne može držati jarbola ni razviti stijega, pa se dijeli golemo blago oteto - kljasti će se naplijeniti plijena!",Croatian
"I nijedan građanin neće reći: ""Bolestan sam!"" Narodu što živi ondje krivnja će se oprostiti.",Croatian
"Pristupite, puci, da čujete, pomno slušajte, narodi; čuj, zemljo, i sve što te ispunja, kruže zemaljski i sve što raste po tebi!",Croatian
"Jer razgnjevi se Jahve na sve narode, razjari se na svu vojsku njihovu. Izruči ih uništenju, pokolju ih predade.",Croatian
"Leže njihovi pobijeni, smrad se diže od trupla mnogih, krv gorama proteče,",Croatian
"raspade se sva vojska nebeska. Nebesa se sviše kao knjiga i pada sva njihova vojska k'o što lozov list otpada, k'o što se trusi lišće smokovo.",Croatian
"Jer na nebu je opijeni mač moj: gle, na Edom on se obara da kazni narod što ga prokleh.",Croatian
"Mač Jahvin krvlju je opijen, omašćen pretilinom, krvlju janjećom i jarećom, pretilinom bubrega ovnujskih. Jer Jahvi se u Bosri žrtva prinosi, veliko klanje u zemlji edomskoj.",Croatian
"S njima će biti poklani bivoli i junad s bikovima. Zemlja će se njihovom napojiti krvlju, i prašina njihova omastit' pretilinom,",Croatian
"jer Jahvi je ovo dan odmazde, godina naplate da Sion osveti.",Croatian
"Potoci se njegovi obrću u smolu, prašina njegova u sumpor, i zemlja će mu postat smola goreća.",Croatian
"Ni noću ni danju ugasit' se neće, dim će joj se dizati dovijeka, iz koljena u koljeno pusta će ostati, za vjekove vjekova nitko neće prolaziti njome.",Croatian
"Zaposjest će je jež i čaplja, sova i gavran prebivat će u njoj. Rastegnut će nad njom uže pustoši i visak praznine.",Croatian
"Ondje će se nastaniti jarci, neće biti više plemića njezinih, ondje se više neće proglašavat' kraljevi, svi će joj knezovi biti uništeni.",Croatian
"Nići će trnje u njenim dvorcima, u tvrđavama kopriva i stričak, ona će biti jazbina čagljima, ležaj nojevima.",Croatian
"Ondje će se sretat divlje mačke s hijenama, jarci će dozivati jedan drugoga; ondje će se odmarati Lilit našav počivalište.",Croatian
"Ondje će se gnijezditi guja, odlagati jaja, ležat' na njima, u sjeni ih tvojoj izleći; onamo će slijetati jastrebovi jedan za drugim.",Croatian
"Istražujte u knjizi Jahvinoj i čitajte, nijedno od tog ne izosta, jer usta njegova tako narediše i duh njegov njih sakupi.",Croatian
"Jer on im je ždrijeb bacio i ruka im njegova užetom zemlju odmjeri: dovijeka će je oni posjedovati, od koljena do koljena nju će obitavati.",Croatian
"Nek' se uzraduje pustinja, zemlja sasušena, neka kliče stepa, nek' ljiljan procvjeta.",Croatian
"Nek' bujno cvatom cvate, da, neka od veselja kliče i nek' se raduje. Dana joj je slava Libanona, divota Karmela i Šarona; oni će vidjeti slavu Jahvinu, divotu Boga našega.",Croatian
"Ukrijepite ruke klonule, učvrstite koljena klecava!",Croatian
"Recite preplašenim srcima: ""Budite jaki, ne bojte se! Evo Boga vašega, odmazda dolazi, Božja naplata, on sam hita da nas spasi!""",Croatian
"Sljepačke će oči progledati, uši će se gluhih otvoriti,",Croatian
"tad će hromi skakati k'o jelen, njemakov će jezik klicati. Jer će u pustinji provreti voda, i u stepi potoci,",Croatian
"sažgana će zemlja postat' jezero, a tlo žedno - izvori. U brlozima gdje ležahu čaglji izrast će rogoz i trska.",Croatian
"Bit će ondje čista cesta, a zvat će se Sveti put: nitko nečist njime neće proći, bezumnici njime neće lutati.",Croatian
"Ondje neće više biti lÓava, nit' će onud zvijer prolaziti, već će hodit' samo otkupljeni,",Croatian
"vraćati se otkupljenici Jahvini. Doći će u Sion kličuć' od radosti, s veseljem vječnim na čelima; pratit će ih radost i veselje, pobjeći će bol i jauci.",Croatian
Četrnaeste godine Ezekijina kraljevanja asirski kralj Sanherib  napade sve utvrđene judejske gradove i osvoji ih.,Croatian
"Tada pošalje  asirski kralj iz Lakiša u Jeruzalem kralju Ezekiji velikoga peharnika  s jakom vojskom. On stade kod vodovoda Gornjeg ribnjaka, na putu  u Valjarevo polje.",Croatian
"K njemu iziđe upravitelj dvora Elijakim, sin Hilkijin, pisar Šebna i savjetnik Joah, sin Asafov.",Croatian
"Veliki im peharnik reče: ""Kažite Ezekiji: Ovako govori  veliki kralj, kralj asirski: 'Kakvo je to uzdanje u koje se uzdaš?",Croatian
Misliš li da su prazne riječi već i savjet i snaga za rat?  U koga se uzdaš da si se pobunio protiv mene?,Croatian
"Eto, oslanjaš  se na Egipat, na slomljenu trsku koja prodire i probada dlan  onomu tko se na nju nasloni. Takav je faraon, kralj egipatski, svima koji se uzdaju u njega.'",Croatian
"Možda ćete mi odgovoriti:  'Uzdamo se u Jahvu, Boga svojega.' Ali nije li njemu Ezekija  uklonio uzvišice i žrtvenike i zapovjedio Judejcima i Jeruzalemu:  'Samo se pred ovim žrtvenikom klanjajte!'",Croatian
"Hajde, okladi se  s mojim gospodarom, kraljem asirskim: dat ću ti dvije tisuće  konja ako mogneš naći jahače za njih.",Croatian
Kako ćeš onda odoljeti  jednome jedinom od najmanjih slugu moga gospodara? Ali ti se  uzdaš u Egipat da će ti dati kola i konjanike!,Croatian
"Naposljetku, zar sam ja mimo volju Jahvinu krenuo protiv ove zemlje da je  razorim? Sam mi je Jahve rekao: 'Idi na tu zemlju i razori je!'""",Croatian
"Elijakim, Šebna i Joah rekoše velikom peharniku: ""Molimo  te, govori svojim slugama aramejski, jer mi razumijemo; ne govori  s nama judejski da čuje narod koji je na zidinama.""",Croatian
"Ali im  veliki peharnik odgovori: ""Zar me moj gospodar poslao da ovo  kažem tvojem gospodaru i tebi, a ne upravo onim ljudima koji  sjede na zidinama, osuđeni da s vama jedu svoju nečist i piju  svoju mokraću?""",Croatian
"Tada se veliki peharnik uspravi i u sav glas povika na  judejskom ove riječi: ""Čujte riječ velikoga kralja, kralja asirskoga!",Croatian
"Ovako veli kralj: 'Neka vas Ezekija ne zavarava, jer vas  ne može izbaviti iz moje ruke.",Croatian
Neka vas Ezekija ne hrabri  pouzdanjem u Jahvu govoreći: Jahve će nas sigurno izbaviti: ovaj  grad neće pasti u ruke kralju asirskom.,Croatian
"Ne slušajte Ezekije, jer ovako veli asirski kralj: Sklopite mir sa mnom, predajte  mi se, pa neka svaki od vas jede plodove iz svoga vinograda i  sa svoje smokve i neka pije vode iz svojega studenca",Croatian
"dok  ne dođem i ne odvedem vas u zemlju kao što je vaša, u zemlju  pšenice i mošta, u zemlju kruha i vinograda.",Croatian
Ne dajte da  vas Ezekija zaludi govoreći vam: Jahve će vas izbaviti. Jesu  li bogovi drugih naroda izbavili svoje zemlje iz ruku asirskoga  kralja?,Croatian
"Gdje su bogovi hamatski i arpadski, gdje su bogovi  sefarvajimski, gdje su bogovi samarijski da izbave Samariju iz  moje ruke?",Croatian
"Koji su među svim bogovima tih zemalja izbavili  svoju zemlju iz moje ruke, da bi Jahve izbavio Jeruzalem iz ruke  moje?'""",Croatian
"Šutjeli su i ni riječi mu nisu odgovorili, jer kralj  bijaše zapovjedio: ""Ne odgovarajte mu!""",Croatian
"Upravitelj dvora  Elijakim, sin Hilkijin, pisar Šebna i savjetnik Joah, sin Asafov, dođoše k Ezekiji, razdrijevši haljine, i saopćiše mu riječi  velikoga peharnika.",Croatian
"Čuvši to, kralj Ezekija razdrije svoje haljine, obuče kostrijet  i ode u Dom Jahvin.",Croatian
"Zatim posla Elijakima, upravitelja dvora, kraljevskog pisara Šebnu i svećeničke starješine, odjevene u  kostrijet, k proroku Izaiji, sinu Amosovu.",Croatian
"Oni mu rekoše:  ""Ovako veli Ezekija: 'Ovo je dan nevolje, kazne i rugla: prispješe  djeca do porođaja, a nema snage da se rode.",Croatian
"Možda je Jahve, Bog tvoj, čuo riječi velikog peharnika koga je kralj asirski, gospodar njegov, poslao da se izruguje Bogu živome, i možda  će Jahve, Bog tvoj, kazniti riječi koje je čuo! Pomoli se pobožno  za Ostatak koji je još preostao!'""",Croatian
"Kad su sluge kralja Ezekije stigle k Izaiji,",Croatian
"on im  reče: ""Kažite svome gospodaru: 'Ovako veli Jahve: Ne boj se riječi  koje si čuo kada su na me hulile sluge kralja asirskoga.",Croatian
"Udahnut  ću u njega duh, i kad čuje jednu vijest, vratit će se u svoju  zemlju. I učinit ću da u svojoj zemlji pogine od mača.'""",Croatian
"Veliki peharnik vrati se i nađe asirskoga kralja gdje  opsjeda Libnu, jer bijaše čuo da je kralj otišao iz Lakiša.",Croatian
"Dočuo  je, naime, da je Tirhaka, etiopski kralj, zavojštio na njega. Tada Sanherib ponovo uputi poslanike da kažu Ezekiji:",Croatian
"""Ovako  recite judejskom kralju Ezekiji: 'Neka te ne vara tvoj Bog, u  koga se uzdaš, govoreći ti: Jeruzalem neće pasti u ruke asirskog  kralja.",Croatian
"Ti znaš što su kraljevi asirski učinili svim zemljama  izručivši ih prokletstvu! A ti, ti li ćeš se spasiti?",Croatian
"Jesu  li bogovi spasili narode koje su uništili moji oci: Gozance,  Harance, Resefce i Edence, u Tel Basaru?",Croatian
"Gdje je kralj hamatski, kralj arpadski, kralj Sefarvajima, Hene i Ive?'""",Croatian
Ezekija primi pismo iz ruke poslanikove i pročita ga.  Zatim uđe u Dom Jahvin i razvi ga ondje pred Jahvom.,Croatian
I pomoli  se Ezekija Jahvi ovako:,Croatian
"""Jahve nad Vojskama, Bože Izraelov, koji stoluješ nad kerubima, ti si Bog jedini nad svim kraljevstvima  na zemlji, ti si stvorio nebo i zemlju.",Croatian
"Prikloni uho, Jahve, i počuj! Otvori oči, Jahve, i vidi! Sanheribove čujder riječi koje poruči da izruga Boga živoga.",Croatian
"Istina je, o Jahve, asirski su kraljevi zatrli sve narode  i zemlje njihove;",Croatian
"pobacali im u oganj bogove, jer ne bijahu  bogovi to, već djela ruku ljudskih, od drva i kamena; zato ih  i uništiše.",Croatian
"Ali sada, Jahve, Bože naš, izbavi nas iz ruke  njegove, da spoznaju sva kraljevstva zemlje da si ti, Jahve,  Bog jedini!""",Croatian
"Tad Izaija, sin Amosov, poruči Ezekiji: ""Ovako veli Jahve, Bog Izraelov: 'Uslišah molitvu koju mi uputi zbog Sanheriba, kralja asirskoga.'",Croatian
"Evo riječi što je Jahve objavi protiv  njega:  Prezire te, ruga ti se, djevica, Kći sionska; za tobom maše glavom kći jeruzalemska.",Croatian
"Koga si grdio, hulio? Na koga si glasno vikao, ohol pogled dizao? Na Sveca Izraelova!",Croatian
"Po slugama si svojim vrijeđao Gospoda. Govorio si: s mnoštvom kola ja popeh se na vrh gorÄa, na najviše vrhunce Libanona. Posjekoh mu ja cedre najviše i čemprese ponajljepše. Dosegoh mu vrh najviši, i vrt njegov šumoviti.",Croatian
Kopao sam i pio sam vode tuđe; stopalima tad isuših sve rijeke egipatske.,Croatian
"Čuješ li dobro? Odavna to sam snovao, odiskona smišljao, sada to ostvarujem: na tebi je da prometneš gradove tvrde u razvaline;",Croatian
"stanovnici njini, nemoćni, prepadnuti i smeteni, bjehu kao trava u polju kao mlado zelenilo, kao trava vrh krovova opaljena vjetrom istočnim.",Croatian
"Znam kad se dižeš i kad sjedaš, kad izlaziš i kad se vraćaš.",Croatian
"Jer bjesnio si na me i jer obijest tvoja do ušiju mi dođe, prsten ću ti provući kroz nozdrve, uzde stavit' u žvale, vratit ću te putem kojim si došao!",Croatian
"A znak nek' ti bude ovo: ove će se godine jesti što se samo okrÄunÄi, dogodine što samo uzraste, a treće godine sijte i žanjite, sadite vinograde, jedite im rod.",Croatian
"Preživjeli iz kuće Judine, žilje će pustit' u dubinu, plodom rodit' u visinu.",Croatian
Jer će iz Jeruzalema izaći Ostatak. Sačuvani s gore Siona. Sve će to učinit' ljubomora Jahve nad Vojskama.,Croatian
"Zato ovo govori Jahve o kralju asirskom: U ovaj grad on ući neće, ovamo strijele svoje neće izmetati, k njemu neće ni štit okrenuti, niti oko njega nasipe kopati.",Croatian
"Vratit će se putem kojim je i došao, u grad ovaj neće ući - riječ je Jahvina.",Croatian
"Grad ću ovaj štitit, zakriliti ga, sebe radi i rad sluge svoga Davida.""",Croatian
"Tad iziđe Anđeo Jahvin i pobi u asirskom taboru sto osamdeset  i pet tisuća ljudi. Ujutru, kad je valjalo ustati, gle, bijahu  ondje sve sami mrtvaci.",Croatian
Sanherib podiže tabor i ode. Vratio se u Ninivu.,Croatian
"Jednoga  dana, dok se klanjao u hramu svoga boga Nimroka, njegovi ga sinovi  Adramelek i Sareser ubiše mačem i pobjegoše u zemlju araratsku.  Na njegovo se mjesto zakralji sin mu Asar-Hadon.",Croatian
"U ono se vrijeme Ezekija razbolje nasmrt. Prorok Izaija, sin  Amosov, dođe mu i reče: ""Ovako veli Jahve: 'Uredi kuću svoju, jer ćeš umrijeti, nećeš ozdraviti.'""",Croatian
Ezekija se okrenu zidu  i ovako se pomoli Jahvi:,Croatian
"""Ah, Jahve, sjeti se da sam pred  tobom hodio vjerno i poštena srca i učinio što je dobro u tvojim  očima."" I Ezekija briznu u gorak plač.",Croatian
Tada dođe riječ Jahvina Izaiji:,Croatian
"""Idi i reci Ezekiji:  Ovako kaže Jahve, Bog oca tvoga Davida: 'Uslišao sam tvoju molitvu, vidio tvoje suze. Izliječit ću te; za tri dana uzići ćeš u Dom  Jahvin. Dodat ću tvome vijeku petnaest godina.",Croatian
"Izbavit ću  tebe i ovaj grad iz ruku asirskoga kralja. Jest, zakrilit ću  ovaj grad!'""",Croatian
"Izaija odgovori: ""Evo ti znaka od Jahve da će učiniti što  je rekao:",Croatian
"sjenu koja je sišla po stupnjevima Ahazova sunčanika  vratit ću za deset stupnjeva natrag."" I vrati se sunce deset  stupnjeva natrag po stupnjevima po kojima bijaše već sišlo.",Croatian
"Pjesan Ezekije, kralja judejskoga, kada se razbolio pa  ozdravio od svoje bolesti:",Croatian
"""Govorio sam: U podne dana svojih ja moram otići. Na vratima Podzemlja mjesto mi je dano za ostatak mojih ljeta.",Croatian
"Govorio sam: Vidjet više neću Jahve na zemlji živih, vidjet više neću nikoga od stanovnika ovog svijeta.",Croatian
"Stan je moj razvrgnut, bačen daleko, kao šator pastirski; poput tkalca moj si život namotao da bi me otkinuo od osnove. Od jutra do noći skončat ćeš me,",Croatian
"vičem sve do jutra; kao što lav mrska kosti moje, od jutra do noći skončat ćeš me.",Croatian
"Poput laste ja pijučem, zapomažem kao golubica, uzgor mi se okreću oči, zauzmi se, jamči za me.",Croatian
"Kako ću mu govoriti i što ću mu reći? TÓa on je koji djeluje. Slavit ću te sva ljeta svoja, premda s gorčinom u duši.",Croatian
"Gospodine, za tebe živjet će srce moje i živjet će moj duh. Ti ćeš me izliječiti i vratiti mi život,",Croatian
"bolest će mi se pretvorit' u zdravlje. Ti si spasio dušu moju od jame uništenja, za leđa si bacio sve moje grijehe.",Croatian
"Jer Podzemlje ne slavi te, ne hvali te Smrt; oni koji padnu u rupu u tvoju se vjernost više ne uzdaju.",Croatian
"Živi, živi, jedino on te slavi kao ja danas. Otac naučava sinovima tvoju vjernost.",Croatian
"U pomoć mi, Jahve priteci, i mi ćemo pjevati uz harfe sve dane svojega života pred Hramom Jahvinim.""",Croatian
"Izaija naloži: ""Donesite oblog od smokava, privijte mu  ga na čir i on će ozdraviti.""",Croatian
"Ezekija upita: ""Po kojem ću  znaku prepoznati da ću uzići u Dom Jahvin?""",Croatian
"U to vrijeme posla babilonski kralj Merodak Baladan, sin Baladanov, pisma s darom Ezekiji, jer bijaše čuo da se razbolio i ozdravio.",Croatian
"Ezekija se obradova tome i pokaza poslanicima svoju riznicu  - srebro, zlato, miomirise i mirisavo ulje - svoju oružanu i  sve što je bilo u skladištima. Nije bilo ničega u njegovu dvoru  i u svemu njegovu gospodarstvu što im Ezekija nije pokazao.",Croatian
"Tada prorok Izaija dođe kralju Ezekiji i upita ga: ""Što  su rekli ti ljudi i odakle su došli k tebi?"" Ezekija odgovori:  ""Došli su iz daleke zemlje, iz Babilona.""",Croatian
"Izaija upita dalje:  ""Što su vidjeli u tvojem dvoru?"" Ezekija odgovori: ""Vidjeli su  sve što je u mojem dvoru; nema u mojim skladištima ničega što  im nisam pokazao.""",Croatian
"Tad Izaija reče Ezekiji: ""Čuj riječ Jahve nad Vojskama:",Croatian
"'Evo dolaze dani kada će sve što je u tvojem dvoru, sve što  su tvoji oci nakupili do danas, biti odneseno u Babilon. Ništa  neće ostati,' kaže Jahve.",Croatian
"'A od sinova koji poteku od tebe, koji ti se rode, neke će uzeti da budu uškopljeni dvorani babilonskoga  kralja.'""",Croatian
"Ezekija odgovori Izaiji: ""Povoljna je riječ koju  ti je Jahve objavio."" A mislio je: ""Bit će barem mira i sigurnosti  za moga života.""",Croatian
"""Tješite, tješite moj narod, govori Bog vaš.",Croatian
"Govorite srcu Jeruzalema, vičite mu da mu se ropstvo okonča, da mu je krivnja okajana, jer iz Jahvine ruke primi dvostruko za sve grijehe svoje.""",Croatian
"Glas viče: ""Pripravite Jahvi put kroz pustinju. Poravnajte u stepi stazu Bogu našemu.",Croatian
"Nek' se povisi svaka dolina, nek' se spusti svaka gora i brežuljak. Što je neravno, nek' se poravna, strmine nek' postanu ravni.",Croatian
"Otkrit će se tada Slava Jahvina i svako će je tijelo vidjeti, jer Jahvina su usta govorila.""",Croatian
"Glas nalaže: ""Viči!"" Odgovorih: ""Što da vičem?"" - ""Svako je tijelo k'o trava, k'o cvijet poljski sva mu dražest.",Croatian
"Sahne trava, vene cvijet, kad dah Jahvin preko njih prođe. Doista, narod je trava.",Croatian
"Sahne trava, vene cvijet, ali riječ Boga našeg ostaje dovijeka.""",Croatian
"Na visoku se uspni goru, glasniče radosne vijesti, Sione! Podigni snažno svoj glas, glasniče radosne vijesti, Jeruzaleme! Podigni ga, ne boj se, reci judejskim gradovima: ""Evo Boga vašega!""",Croatian
"Gle, Gospod Jahve dolazi u moći, mišicom svojom vlada! Evo s njim naplata njegova, a ispred njega njegova nagrada.",Croatian
"Kao pastir pase stado svoje, u ruke uzima jaganjce, nosi ih u svome naručju i brižljivo njeguje dojilice.",Croatian
"Tko je šakom izmjerio more i nebesa premjerio pedljem? Tko je mjericom izmjerio zemlju i planine na mjerila, a tezuljom bregove?",Croatian
"Tko je pokrenuo duh Jahvin, koji ga je uputio savjetnik?",Croatian
"S kim se on posvjetova, tko je njemu mudrost ulio, naučio ga putovima pravde? Tko li ga je naučio znanju, pokazao mu put k umnosti?",Croatian
"Gle, narodi su kao kap iz vjedra, vrijede kao prah na tezulji. Otoci, gle, lebde poput truna!",Croatian
"Libanon je malen za lomaču, a zvijeri njegovih nema dosta za paljenicu.",Croatian
"Svi narodi k'o ništa su pred njim, ništavilo su njemu i praznina.",Croatian
S kime ćete prispodobit' Boga? I s kakvim ga likom usporedit'?,Croatian
"Ljevač lijeva idol, zlatar ga pozlaćuje i lijeva od srebra lančiće.",Croatian
Siromah za prinos bira drvo koje ne trune; i vješta traži umjetnika. da mu načini kip nepomičan.,Croatian
Zar ne znate? Zar niste čuli? Nije li vam odiskona otkriveno? Zar niste shvatili tko zasnova zemlju?,Croatian
"On stoluje vrh kruga zemaljskoga kom su stanovnici poput skakavaca. Kao zastor nebesa je razastro, kao šator za stan razapeo.",Croatian
"On obraća u ništa knezove, uništava suce zemaljske.",Croatian
"Tek što su zasađeni, tek što su posijani, tek što im stabljika u zemlju korijen pruži, on puhne na njih i oni posahnu, vihor ih k'o pljevu raznese.",Croatian
"""S kime ćete mene prispodobit', tko mi je ravan?"" - kaže Svetac.",Croatian
Podignite oči i gledajte: tko je to stvorio? Onaj koji na broj izvodi vojsku njihovu i koji ih sve zove po imenu.,Croatian
"Zašto kažeš, Jakove, i ti, Izraele, govoriš: ""Moj put sakriven je Jahvi, Bogu mom izmiče moja pravica?""",Croatian
"Zar ne znaš? Zar nisi čuo? Jahve je Bog vječni, krajeva zemaljskih stvoritelj. On se ne umara, ne sustaje, i um je njegov neizmjerljiv.",Croatian
"Umornome snagu vraća, jača nemoćnoga.",Croatian
"Mladići se more i malakšu, iznemogli, momci posrću.",Croatian
"Al' onima što se u Jahvu uzdaju snaga se obnavlja, krila im rastu kao orlovima, trče i ne sustaju, hode i ne more se.",Croatian
"Umuknite preda mnom, otoci, nek' novu snagu narodi priberu. Nek' se primaknu i progovore; zajedno pristupimo k sudu.",Croatian
"""Tko je podigao s Istoka onog kog ukorak prati Pobjeda? Tko mu izručuje narode i kraljeve podlaže? Prah su pod mačem njegovim, k'o pljevu ih njegov luk raspršuje.",Croatian
"Goni ih, napreduje pouzdano, noge mu se ceste ne dotiču.",Croatian
"Tko je to učinio i izvršio? Onaj koji odiskona zove naraštaje, ja, Jahve, koji sam prvi i bit ću ovaj isti s posljednjima!""",Croatian
"Otoci gledaju i strah ih obuzima, dršću krajevi zemaljski, oni se bliže i već su tu.",Croatian
"Svatko pomaže svome drugu i bratu svom zbori: ""Hrabro!""",Croatian
"Ljevač bodri zlatara, onaj koji gladi čekićem bodri onog koji kuje na nakovnju. On govori o spajanju: ""Dobro je"", i čavlima kip učvršćuje da se ne pomiče.",Croatian
"Ti, Izraele, slugo moja, Jakove, kog sam izabrao, potomče Abrahama, mojega ljubimca!",Croatian
"Ti koga uzeh s krajeva zemlje i pozvah s rubova njenih, ti kome rekoh: ""Ti si sluga moj, izabrao sam te i nisam te odbacio.""",Croatian
"Ne boj se jer ja sam s tobom; ne obaziri se plaho jer ja sam Bog tvoj. Ja te krijepim i pomažem ti, podupirem te pobjedničkom desnicom.",Croatian
"Gle, postidjet će se i smesti svi koji su na tebe bjesnjeli, bit će uništeni i propast će oni što se s tobom parbiše!",Croatian
"Tražit ćeš svoje protivnike, ali ih nećeš naći. Bit će uništeni, svedeni na ništa oni koji protiv tebe vojuju.",Croatian
"Jer ja, Jahve, Bog tvoj, krijepim desnicu tvoju i kažem ti: ""Ne boj se, ja ti pomažem.""",Croatian
"Ne boj se, Jakove, crviću, Izraele, ličinko, ja sam pomoć tvoja - riječ je Jahvina - Svetac Izraelov tvoj je otkupitelj.",Croatian
"Gle, činim te mlatilom oštrim, novim, dvostrukih zubaca; mlatit ćeš i satirati brda, u prah ćeš pretvoriti bregove.",Croatian
"Vijat ćeš ih, vjetar će ih odnijeti, vihor će ih raspršiti. A ti ćeš kliktati u Jahvi, dičit ćeš se Svecem Izraelovim.",Croatian
"Ubogi i bijedni vodu traže, a nje nema! Jezik im se osuši od žeđi. Ja, Jahve, njih ću uslišiti, ja, Bog Izraelov, ostavit' ih neću.",Croatian
"U goleti bregova otvorit ću rijeke i posred dolova izvore. Pustinju ću pretvoriti u močvaru, a u vrela sušnu zemlju.",Croatian
"Posadit ću u pustinji cedar, bagrem, mirtu i maslinu. Stepu ću pošumiti čempresom, brijestom i šimširom zajedno.",Croatian
"Nek' svi vide i nek' znaju, nek' promisle i nek' shvate: ruka Jahvina to učini, Svetac Izraelov stvori sve.",Croatian
"""Iznesite svoj spor, kaže Jahve, predočite dokaze, kaže kralj Jakovljev.",Croatian
"Nek' pristupe i nek' nam objave ono što će se zbiti. TÓa što su nam otkrili o onom što bijaše, što se ispunilo, da o tom mislimo? Il' objavite što će biti, da doznamo ono što dolazi.",Croatian
"Otkrijte nam što će se poslije zbiti, i poznat ćemo da ste bogovi. Učinite nešto, dobro ili zlo, da se začudimo i prepadnemo zajedno.",Croatian
"Ali vi niste ništa i djela su vam ništavna, gnusan je koji vas izabere.""",Croatian
"Podigoh ga sa sjevera da dođe, zazvah ga po imenu s istoka. Kao blato gazio je namjesnike, kao što po glini lončar gazi.",Croatian
"Tko je to odiskona objavio da bismo znali, unaprijed prorekao da bismo rekli: istina je? Ali nikog nema tko bi objavio, niti koga da bi navijestio, niti koga da čuje riječi vaše.",Croatian
"Ja prvi rekoh Sionu: ""Gle, evo ih""; prvi Jeruzalemu poslah glasnika vijesti radosne.",Croatian
"Gledao sam, ali ne bješe nikoga, ni jednoga od njih da savjet dade, da ih pitam i da odgovore.",Croatian
"Svi zajedno ništa su, ništavna su djela njihova, vjetar i ispraznost njihovi kipovi.",Croatian
"Evo Sluge mojega koga podupirem,  mog izabranika, miljenika duše moje. Na njega sam svoga duha izlio da donosi pravo narodima.",Croatian
"On ne viče, on ne diže glasa, niti se čuti može po ulicama.",Croatian
"On ne lomi napuknutu trsku niti gasi stijenj što tinja. Vjerno on donosi pravdu,",Croatian
ne sustaje i ne malakše dok na zemlji ne uspostavi pravo. Otoci žude za njegovim naukom.,Croatian
"Ovako govori Jahve, Bog, koji stvori i razastrije nebesa, koji rasprostrije zemlju i njeno raslinje, koji dade dah narodima na njoj i dah bićima što njome hode.",Croatian
"Ja, Jahve, u pravdi te pozvah, čvrsto te za ruku uzeh; oblikovah te i postavih te za Savez narodu i svjetlost pucima,",Croatian
"da otvoriš oči slijepima, da izvedeš sužnje iz zatvora, iz tamnice one što žive u tami.",Croatian
"Ja, Jahve mi je ime, svoje slave drugom ne dam, niti časti svoje kipovima.",Croatian
"Što prije prorekoh, evo, zbi se, i nove događaje ja naviještam, i prije negoli se pokažu, vama ih objavljujem.",Croatian
"Pjevajte Jahvi pjesmu novu, i s kraja zemlje hvalu njegovu, neka ga slavi more sa svim što je u njem, otoci i njihovi žitelji!",Croatian
"Nek' digne glas pustinja i njeni gradovi, nek' odjeknu naselja gdje žive Kedarci! Nek' podvikuju stanovnici Stijene, neka kliču s gorskih vrhova!",Croatian
Nek' daju čast Jahvi i hvalu mu naviještaju po otocima!,Croatian
"Kao junak izlazi Jahve, kao ratnik žar svoj podjaruje. Uz bojni poklik i viku ratnu ide junački na svog neprijatelja.",Croatian
"""Šutjeh dugo, gluh se činjah, svladavah se; sad vičem kao žena kada rađa, dašćem i uzdišem.",Croatian
"Isušit ću brda i bregove, sparušiti svu zelen po njima, rijeke ću u stepe pretvoriti i močvare isušiti.",Croatian
"Vodit ću slijepce po cestama, uputit' ih putovima. Pred njima ću tamu u svjetlost obratit', a neravno tlo u ravno. To ću učiniti i neću propustiti.",Croatian
"Uzmaknut će u golemu stidu koji se uzdaju u kipove, koji ljevenim likovima govore: 'Vi ste naši bogovi.'""",Croatian
"Čujte, gluhi! Progledajte, slijepi, da vidite!",Croatian
"Tko je slijep ako ne moj sluga, tko je gluh kao glasnik koga šaljem? Tko je slijep kao prijatelj, tko je gluh kao sluga Jahvin?",Croatian
"Mnogo si vidio, ali nisi mario, uši ti bjehu otvorene, ali nisi čuo!",Croatian
Jahvi se svidjelo zbog njegove pravednosti da uzveliča i proslavi Zakon svoj.,Croatian
"A narod je ovaj opljačkan i oplijenjen, mladići mu stavljeni u klade, vrgnuti u zatvore. Plijene ih, a nikoga da ih izbavi; robe ih, a nitko da kaže: ""Vrati!""",Croatian
Tko od vas mari za to? Tko pazi i sluša unapredak?,Croatian
"Tko je pljačkašu izručio Jakova i otimačima Izraela? Nije li Jahve, protiv koga smo griješili, čijim putima ne htjedosmo hoditi, čiji Zakon nismo slušali?",Croatian
"Zato izli na Izraela žarki gnjev svoj i strahote ratne: plamen ga okruži odasvud, al' on ni to nije shvatio; sažeže ga, al' on ni to k srcu ne uze.",Croatian
"Sada ovako govori Jahve, koji te stvorio, Jakove, koji te sazdao, Izraele: ""Ne boj se, jer ja sam te otkupio; imenom sam te zazvao: ti si moj!",Croatian
"Kad preko vode prelaziš, s tobom sam; ili preko rijeke, neće te preplaviti. Pođeš li kroz vatru, nećeš izgorjeti, plamen te opaliti neće.",Croatian
"Jer ja sam Jahve, Bog tvoj, Svetac Izraelov, tvoj spasitelj. Za otkupninu tvoju dajem Egipat, mjesto tebe dajem Kuš i Šebu.",Croatian
"Jer dragocjen si u mojim očima, vrijedan si i ja te ljubim. Stog i dajem ljude za tebe i narode za život tvoj.",Croatian
Ne boj se jer ja sam s tobom. S istoka ću ti dovest' potomstvo i sabrat ću te sa zapada.,Croatian
"Reći ću sjeveru: 'Daj mi ga!' a jugu 'Ne zadržavaj ga!' Sinove mi dovedi izdaleka i kćeri moje s kraja zemlje,",Croatian
"sve koji se mojim zovu imenom i koje sam na svoju slavu stvorio, koje sam sazdao i načinio.""",Croatian
"Izvedi narod slijep, premda oči ima, i gluh, premda uši ima.",Croatian
"Neka se saberu sva plemena i neka se skupe narodi. Tko je od njih to prorekao i davno navijestio? Nek' dovedu svjedoke da se opravdaju, neka se čuje da se može reći: ""Istina je!""",Croatian
"Jer vi ste mi svjedoci, riječ je Jahvina, i moje sluge koje sam izabrao, da biste znali i vjerovali i uvidjeli da sam to ja. Prije mene nijedan bog nije bio načinjen i neće poslije mene biti.",Croatian
"Ja, ja sam Jahve, osim mene nema spasitelja.",Croatian
"Ja sam prorekao, spasio i navijestio, i nema među vama tuđinca! Vi ste mi svjedoci, riječ je Jahvina, a ja sam Bog",Croatian
"od vječnosti - ja jesam! I nitko iz ruke moje ne izbavlja; što učinim, tko izmijeniti može?",Croatian
"Ovako govori Jahve, otkupitelj vaš, Svetac Izraelov: ""Radi vas poslah protiv Babilona, oborit ću prijevornice zatvorima i Kaldejci će udarit u kukanje.",Croatian
"Ja sam Jahve, Svetac vaš, stvoritelj Izraelov, kralj vaš!""",Croatian
"Ovako govori Jahve, koji put po moru načini i stazu po vodama silnim;",Croatian
"koji izvede bojna kola i konje, vojsku i junake, i oni padoše da više ne ustanu, zgasnuše, kao stijenj se utrnuše.",Croatian
"Ne spominjite se onog što se zbilo, nit' mislite na ono što je prošlo.",Croatian
"Evo, činim nešto novo; već nastaje. Zar ne opažate? Da, put ću napraviti u pustinji, a staze u pustoši.",Croatian
"Slavit će me divlje zvijeri, čaglji i nojevi, jer vodu ću stvorit' u pustinji, rijeke u stepi, da napojim svoj narod, izabranika svoga.",Croatian
I narod koji sam sebi sazdao moju će kazivati hvalu!,Croatian
"Ali me ti, Jakove, nisi zazvao, niti si se zamorio oko mene, Izraele!",Croatian
"Nisi mi prinosio ovce za paljenicu, nisi me častio žrtvama. A ja te silio nisam na prinose, nisam ti dodijavao ištući kada.",Croatian
"Nisi mi kupovao za novac trsku, nisi me sitio salom svojih žrtava; nego si me grijesima svojim mučio, bezakonjem svojim dosađivao mi.",Croatian
"A ja, ja radi sebe opačine tvoje brišem i grijeha se tvojih ne spominjem.",Croatian
"Podsjeti me, zajedno se sporimo, govori ti da se opravdaš.",Croatian
"Prvi je otac tvoj sagriješio, posrednici tvoji od mene se odmetnuli,",Croatian
"knezovi su tvoji oskvrnuli Svetište. Tad izručih Jakova prokletstvu, i poruzi Izraela.",Croatian
"Sad čuj, Jakove, slugo moj, Izraele, kog sam izabrao.",Croatian
"Ovako kaže Jahve, koji te stvorio, koji te od utrobe sazdao i pomaže ti: ""Ne boj se, Jakove, slugo moja, Ješurune, kog sam izabrao.",Croatian
Jer na žednu ću zemlju vodu izliti i po tlu sušnome potoke. Izlit ću duh svoj na tvoje potomstvo i blagoslov na tvoja pokoljenja.,Croatian
"Rast će kao trava pokraj izvora, kao vrbe uz vode tekućice.",Croatian
"Jedan će reći: 'Ja sam Jahvin', drugi će se zvati imenom Jakovljevim. Treći će sebi na ruci napisati: 'Jahvin' i nazvat će se imenom Izraelovim.""",Croatian
"Ovako govori kralj Izraelov i otkupitelj njegov, Jahve nad Vojskama: ""Ja sam prvi i ja sam posljednji: osim mene Boga nema.",Croatian
"Tko je kao ja? Nek' ustane i govori, nek' navijesti i nek' mi razloži! Tko je od vječnosti otkrio što se zbilo? Nek' nam navijesti što će još doći!",Croatian
"Ne plašite se, ne bojte se: nisam li vam to odavna navijestio i otkrio? Vi ste mi svjedoci: ima li Boga osim mene? Ima li Stijene? Ja ne znam!""",Croatian
"Tko god pravi kipove, ništavan je, i dragocjenosti njegove  ne koriste ničemu. Svjedoci njihovi ništa ne vide i ništa ne  znaju, da im budu na sramotu.",Croatian
Tko pravi boga i lijeva kip  da od toga korist ne očekuje?,Croatian
"Gle, svi će štovatelji likova  biti osramoćeni, izrađivači njihovi više od bilo koga. Nek' se  saberu svi i pojave: prepast će se i postidjeti odjednom.",Croatian
"Kovač ga izrađuje na živu ugljevlju, čekićem ga oblikuje, snažnom ga rukom obrađuje. Gladan je i iznemogao; ne pije vode, iscrpljuje se.",Croatian
"Drvodjelja uzima mjeru, pisaljkom lik ocrta, ostruže  ga dlijetom, šestarom ga zaokruži i izdjelja ga po uzoru na lik  ljudski, kao lijepo ljudsko obličje, da stoji u hramu.",Croatian
"Bijaše  sebi nasjekao cedre, uzeo čempres ili hrast koje je za se njegovao  među šumskim drvećem; ili je posadio bor koji raste od kiše.",Croatian
"Čovjeku su dobra za vatru; uzima ih da se ogrije; pali ih  da ispeče kruh. Ali od njih djelja i boga pred kojim pada ničice, pravi kip i klanja mu se.",Croatian
"Polovinom od toga naloži, dakle, oganj, peče meso na žeravi, jede pečenku i siti se: grije se  i govori: ""Ah, grijem se i uživam uz vatru.""",Croatian
"Ali od onoga  što preostane pravi sebi boga, svog kumira, pada pred njim ničice  i klanja mu se i moli: ""Spasi me, jer si ti moj bog.""",Croatian
"Ne znaju oni i ne razumiju: zaslijepljene su im oči pa  ne vide, i srce pa ne shvaćaju.",Croatian
"Takav ne razmišlja, nema  u njega znanja ni razbora da sebi kaže: ""Polovinom od ovoga naložio  sam oganj, na žeravici ispekao kruh, ispržio meso koje sam pojeo, pa zar ću od ostatka načiniti gnusobu? Zar ću se komadu drveta  klanjati?""",Croatian
"On voli pepeo, zavodi ga prevareno srce. Neće spasti  svog života i nikad neće reći: ""Nije li varka ovo u mojoj desnici?""",Croatian
"Sjeti se toga, Jakove, i ti, Izraele, jer si sluga moj! Ja sam te stvorio i sluga si mi, Izraele, neću te zaboraviti!",Croatian
Kao maglu rastjerao sam tvoje opačine i grijehe tvoje poput oblaka. Meni se obrati jer ja sam te otkupio.,Croatian
"Kličite, nebesa, jer je Jahve učinio! Orite se, dubine zemljine! Odjekujte radošću, planine, i vi, šume, sa svim svojim drvećem! Jer Jahve je otkupio Jakova, proslavio se u Izraelu!",Croatian
"Ovako govori Jahve, otkupitelj tvoj i tvorac tvoj od utrobe: ""Ja sam Jahve koji sam sve stvorio, koji sam nebesa sam razapeo i učvrstio zemlju bez pomoći ičije.",Croatian
"Ja osujećujem znamenja vrača, i čarobnjake u luđake promećem; silim mudrace da ustuknu i mudrost im obraćam u bezumlje,",Croatian
"ali potvrđujem riječ sluge svojega, ispunjam naum svojih glasnika. Ja govorim Jeruzalemu: 'Naseli se!' I gradovima judejskim: 'Sagradite se!' Iz razvalina ja ih podižem.",Croatian
Ja govorim moru: 'Presahni! Presušujem ti rijeke.',Croatian
"Ja govorim Kiru: 'Pastiru moj!' I on će sve želje moje ispuniti govoreći Jeruzalemu: 'Sagradi se!' i Hramu: 'Utemelji se!'""",Croatian
"Ovako govori Jahve o Kiru, pomazaniku svome: ""Primih ga za desnicu da pred njim oborim narode i raspašem bokove kraljevima, da rastvorim pred njim vratnice, da mu nijedna vrata ne budu zatvorena.",Croatian
"Ja ću hoditi pred tobom da poravnam uzvisine, da razbijem mjedene vratnice, da slomim željezne prijevornice.",Croatian
"Dajem ti tajna blaga i skrivena bogatstva, da bi spoznao da sam ja Jahve koji te zovem po imenu, Bog Izraelov.",Croatian
"Radi sluge svog Jakova i Izraela, svog izabranika, po imenu ja te pozvah, imenovah te premda me znao nisi.",Croatian
"Ja sam Jahve i nema drugoga; osim mene Boga nema. Iako me ne poznaš, naoružah te:",Croatian
"nek' se znade od istoka do zapada da izvan mene sve je ništavilo."" Ja sam Jahve i nema drugoga;",Croatian
"ja tvorim svjetlost i stvaram tamu. Ja stvaram sreću i dovodim nesreću, ja, Jahve, činim sve to.",Croatian
"Rosite, nebesa, odozgo, i oblaci, daždite pravednošću. Neka se rastvori zemlja da procvjeta spasenje, da proklija izbavljenje! Ja, Jahve, stvaram sve.",Croatian
"Jao onome tko raspravlja s tvorcem svojim, a sud je među glinenim sudovima! Kaže li glina lončaru: ""Što radiš?"" ili djelo njegovo: ""Kljast si!""",Croatian
"Jao onom koji kaže ocu: ""Što si rodio?"" Ili ženi: ""Što si na svijet dala?""",Croatian
"Ovako govori Jahve, Svetac Izraelov, njegov tvorac: ""Zar je vaše da me o mojoj djeci pitate i da mi nad djelom ruku mojih zapovijedate?",Croatian
Ja sam načinio zemlju i čovjeka na njoj stvorio; svojim sam rukama razapeo nebesa i zapovijedam svim vojskama njihovim.,Croatian
"Ja sam ga podigao da pobijedi i poravnao sam mu sve putove. On će obnoviti moj Grad i sužnje moje vratiti bez otkupnine i naknade."" Tako kaže Jahve nad Vojskama.",Croatian
"Ovako govori Jahve: ""Ratari Egipta i trgovci Kuša, i Sebejci, ljudi rasta visoka, prijeći će tebi i tvoji će biti; za tobom će ići okovani, tebi će se klanjati i molit će ti se: 'Jedino je kod tebe Bog, nema drugoga; ništavni su bogovi.'""",Croatian
"Doista ti si Bog skriveni, Bog Izraelov, Spasitelj.",Croatian
"Postidjet će se i poniknut će svi zajedno, otići će u ruglu oni koji prave kipove.",Croatian
A Jahve će vječnim spasenjem spasit' Izraela. Nećete se postidjeti i nećete poniknuti dovijeka.,Croatian
"Da, ovako govori Jahve, nebesa Stvoritelj - on je Bog - koji je oblikovao i sazdao zemlju, koji ju je učvrstio i nije je stvorio pustu, već ju je uobličio za obitavanje: ""Ja sam Jahve i nema drugoga.",Croatian
"Nisam govorio u tajnosti, u zakutku mračne zemlje. Nisam rekao potomstvu Jakovljevu: 'Tražite me u pustoši.' Ja, Jahve, govorim pravo i naviještam čestito.""",Croatian
"""Saberite se i dođite, pristupite zajedno, svi preživjeli od naroda! Neznalice puke oni su što nose kip izrađen od drveta i mole boga koji ih spasit' ne može.",Croatian
"Objavite, iznesite svoje dokaze, svjetujte se zajedno: tko je to od davnine navijestio i od tada prorekao? Nisam li ja, Jahve? Nema drugoga boga do mene; Boga pravednog i Spasitelja osim mene nema.",Croatian
"Obratite se k meni da se spasite, svi krajevi zemlje, jer ja sam Bog i nema drugoga!",Croatian
"Sobom se samim kunem, iz mojih usta izlazi istina, riječ neopoziva, da će se preda mnom prignuti svako koljeno, mnome će se svaki jezik zaklinjati",Croatian
"govoreći: 'Jedino je u Jahvi pobjeda i snaga!'"" K njemu će doći, postiđeni, svi što na nj su bjesnjeli.",Croatian
U Jahvi će pobijediti i proslavit se sve potomstvo Izraelovo!,Croatian
"Pade Bel! Sruši se Nebo! Prte svoje kipove na životinje i stoku, nose ih kao breme, teret što zamara.",Croatian
"Padaju, ruše se svi zajedno, ne mogu spasiti one što ih nose, nego i sami u ropstvo odlaze.",Croatian
"""Slušajte me, kućo Jakovljeva, i svi koji ostadoste od kuće Izraelove! Ja sam vas ponio tek što se rodiste, i nosio vas od krila materina.",Croatian
"Do starosti vaše ja ću ostat' isti, do vaših sjedina podupirat ću vas. To sam činio; nosit ću vas i dalje, pomagati vas, izbavljati.",Croatian
"S kime biste me usporedili i izjednačili, s kime prispodobili: komu da sam sličan?",Croatian
"Vade zlato iz kese i tezuljom mjere srebro, pa naimlju zlatara da od njeg boga načini te pred njim padaju ničice i klanjaju se.",Croatian
"Dižu ga na rame i nose ga, onda ga stavljaju na njegovo mjesto; on stoji i ne miče se s njega. Prizivaju li ga, on ne odgovara i nikog ne spasava od nevolje njegove.",Croatian
"Sjetite se toga i budite ljudi, uzmite to k srcu, otpadnici,",Croatian
"sjetite se prošlosti pradavne: ja sam Bog i nema drugoga; Bog, nitko mi sličan nije!",Croatian
"Onaj sam koji od početka svršetak otkriva i unaprijed javlja što još se nije zbilo! Ja kažem: Odluka će se moja ispuniti, izvršit ću sve što mi je po volji.",Croatian
"S istoka zovem grabljivicu, iz daleke zemlje zovem čovjeka svog nauma. Rekao sam - ispunit ću, naumio sam - izvršit ću.",Croatian
"Slušajte me, vi koji gubite srčanost i koji ste daleko od pobjede.",Croatian
"Primičem svoju pobjedu, nije više daleko, spasenje moje zakasniti neće. Na Sion ću spas staviti, u Izraela svoju slavu.""",Croatian
"Spusti se, sjedni u prašinu, djevice, kćeri babilonska! Sjedni na zemlju, bez prijestolja, kćeri kaldejska! Jer, neće te više zvati nježnom i tankoćutnom.",Croatian
"Uzmi mlin i melji brašno! Skini prijevjes, podigni skut, razgali bedra, prijeđi preko rijeke!",Croatian
"Nek' se golotinja tvoja otkrije, nek' se sramota tvoja pokaže! Ja ću se osvetiti, odvraćat' me nitko neće.",Croatian
"Otkupitelj naš, ime mu je Jahve nad Vojskama, Svetac Izraelov, kaže:",Croatian
"""Sjedi šutke, u mrak se povuci, kćeri kaldejska. Jer, neće te više zvati vladaricom kraljevstava.",Croatian
"Razgnjevih se na svoj narod, oskvrnuh svoju baštinu. Tebi ih u ruke izručih, a ti im ne iskaza milosti. Na starce si stavljala jaram svoj preteški.",Croatian
Govorila si: 'Dovijeka gospodaricom ću ostati.' Nikad nisi to k srcu uzela ni pomislila kako će se završiti.,Croatian
"A sad poslušaj, razvratnice, koja sjediš bezbrižno i u srcu svom govoriš: 'Ja, i nitko drugi! Nikad neću obudovjeti, neću djece izgubiti!'",Croatian
"Stići će te oboje, za tren, u isti dan! Izgubit ćeš djecu, obudovjet ćeš! Punom će te mjerom snaći oboje, pokraj svega tvojeg vračanja i množine tvojih zaklinjanja!",Croatian
"U zloću si se svoju uzdala, govorila si: 'Nitko me ne vidi!' Mudrost tvoja i znanje zavedoše te. U svom si srcu govorila: 'Ja i nitko drugi!'",Croatian
Zlo će te snaći - nećeš ga presresti; oborit će se na te nesreća - nećeš je odvratiti; doći će na te propast iznenada - nećeš je predvidjeti.,Croatian
"Ustraj, dakle, u svojim zaklinjanjima i u tolikim svojim čaranjima, oko kojih si se trudila od mladosti. Možda će ti biti od koristi? Možda ćeš s njima strah utjerati?",Croatian
"Izmoriše te mnogi tvoji savjetnici! Nek' ustanu samo da te spase oni koji premjeravaju nebesa, koji promatraju zvijezde i koji svakog mjeseca proriču ono što će te snaći.",Croatian
"Gle, oni će biti poput pljeve, oganj će ih sažeći. Ni sami sebe neće izbaviti iz zagrljaja plamenoga. Neće ostat' ni žerave da se tko ogrije, ni ognjišta da uza nj posjedne!",Croatian
"Takvi će ti biti vrači tvoji, oko kojih si se trudila od mladosti! Poći će svaki svojim putem, i nikog neće biti da te spasi.""",Croatian
"Čujte ovo, kućo Jakovljeva, vi koji se zovete imenom Izraelovim i koji ste izišli iz voda Judinih! Vi koji se Jahvinim imenom kunete i slavite Boga Izraelova, ali ne u istini i pravdi.",Croatian
"Jer vi se nazivate po Svetome gradu i oslanjate se na Boga Izraelova, Jahve nad Vojskama njemu je ime.",Croatian
"Dogođaje prošle odavna sam navijestio, iz mojih su izišli usta i ja sam ih objavio, učinih brzo, i zbi se.",Croatian
"Jer znao sam da si tvrdokoran, da ti je šija žila gvozdena i čelo da ti je mjedeno.",Croatian
"Zato sam ti već onda navijestio, javio ti prije nego što se zbilo, da ne bi rekao: ""Moj kip učini to, rezani moj lik i ljeveni kip zapovjediše tako!""",Croatian
"Čuo si i vidio sve to; zar ne priznaješ? A sada navijestit ću ti nešto novo, otajno, što još ne znaš;",Croatian
"ovog je trena stvoreno, a ne odavna, o tome dosad nisi ništa čuo, da ne bi rekao: ""Znao sam.""",Croatian
"Nisi o tome čuo ni znao, niti se uho tvoje prije otvorilo, jer znadoh da ćeš se iznevjeriti i da te od utrobe majčine zovu otpadnikom.",Croatian
"Radi imena svoga odgađah svoj gnjev, radi časti svoje susprezah se da te ne uništim.",Croatian
"Gle, pročistio sam te poput srebra, iskušao te u talioniku nevolje.",Croatian
"Sebe radi činih tako, sebe radi! TÓa zar da se ime moje obeščasti? Slave svoje drugome ne dam!",Croatian
"Čuj me, Jakove, Izraele, koga sam pozvao: Ja jesam, ja sam prvi, ja sam i posljednji.",Croatian
"Ruka moja zemlju utemelji, desnica mi razape nebesa. Pozovem ih samo, i odmah dolaze.",Croatian
"Saberite se svi i čujte: tko je od njih to prorekao? ""Onaj koga Jahve ljubi ispunit će volju moju nad Babilonom i nad potomstvom kaldejskim.""",Croatian
"Ja rekoh i pozvah ga, vodih ga i pomogoh u naumu.",Croatian
"Pristupite k meni i počujte ovo: ""Od početka nisam vam govorio tajno, i kad se zbivalo, bijah ondje."" - ""A sada me Gospod Jahve šalje s duhom svojim.""",Croatian
"Ovako govori Jahve, otkupitelj tvoj, Svetac Izraelov: ""Ja, Jahve, Bog tvoj, tvojem dobru te učim, vodim te putem kojim ti je ići.",Croatian
"O, da si pazio na zapovijedi moje, kao rijeka sreća bi tvoja bila, a pravda tvoja kao morski valovi!",Croatian
"Potomstva bi tvojeg bilo kao pijeska, a poroda utrobe tvoje kao njegovih zrnaca! Nikad ti se ime ne bi zatrlo niti izbrisalo preda mnom!""",Croatian
"Izađite iz Babilona, bježite iz Kaldeje! Glasno kličući, kazujte, objavljujte, do nakraj zemlje razglasite! Govorite: ""Jahve je otkupio slugu svoga Jakova!",Croatian
"Nisu žeđali dok ih je kroz pustinju vodio; iz stijene je za njih vodu izbio, rascijepio je pećinu i potekla je voda.""",Croatian
"""Nema mira opakima,"" kaže Jahve.",Croatian
"Čujte me, otoci, slušajte pomno, narodi daleki! Jahve me pozvao od krila materina, od utrobe majke moje spomenuo se moga imena.",Croatian
"Od usta mojih britak mač je načinio, sakrio me u sjeni ruke svoje, od mene je oštru načinio strijelu, sakrio me u svome tobolcu.",Croatian
"Rekao mi: ""Ti si Sluga moj, Izraele, u kom ću se proslaviti!""",Croatian
"A ja rekoh: ""Zaludu sam se mučio, nizašto naprezao snagu."" Ipak, kod Jahve je moje pravo, kod mog Boga nagrada je moja. A sad govori Jahve, koji me od utrobe Slugom svojim načini, da mu vratim natrag Jakova, da se sabere Izrael.",Croatian
"Proslavih se u očima Jahvinim, Bog moj bijaše mi snaga.",Croatian
"I reče mi: ""Premalo je da mi budeš Sluga, da podigneš plemena Jakovljeva i vratiš Ostatak Izraelov, nego ću te postaviti za svjetlost narodima, da spas moj do nakraj zemlje doneseš.""",Croatian
"Ovako govori Jahve, otkupitelj Izraelov, Svetac njegov, onome kog preziru i odbacuju narodi, sluzi silničkome: ""Kad vide, dići će se kraljevi, bacit će se ničice knezovi, zbog Jahve, koji je vjernost svoju pokazao, Sveca Izraelova, koji te izabrao.""",Croatian
"Ovako govori Jahve: ""U vrijeme milosti ja ću te uslišiti, u dan spasa ja ću ti pomoći. Sazdao sam te i postavio za Savez narodu, da zemlju podignem, da nanovo razdijelim baštinu opustošenu,",Croatian
"da kažeš zasužnjenima: 'Iziđite!' a onima koji su u tami: 'Dođite na svjetlo!' Oni će pasti uzduž svih putova, i paša će im biti po svim goletima.",Croatian
"Neće više gladovat' i žeđati, neće ih mučiti žega ni sunce, jer vodit će ih onaj koji im se smiluje, dovest će ih k izvorima vode.",Croatian
"Sve gore svoje obratit će u putove, i ceste će se moje povisiti.""",Croatian
"Gle, jedni dolaze izdaleka, drugi sa sjevera i sa zapada, a neki iz zemlje sinimske.",Croatian
"Kličite, nebesa, veseli se, zemljo, podvikujte, planine, od veselja; jer Jahve tješi narod svoj, on je milosrdan nevoljnima.",Croatian
"Sion reče: ""Jahve me ostavi, Gospod me zaboravi.""",Croatian
"""Može li žena zaboravit' svoje dojenče, ne imat' sućuti za čedo utrobe svoje? Pa kad bi koja i zaboravila, tebe ja zaboraviti neću.",Croatian
"Gle, u dlanove sam te svoje urezao, zidovi tvoji svagda su mi pred očima.",Croatian
"Obnovitelji tvoji hitaju, rušioci tvoji i pustošitelji odlaze od tebe.",Croatian
"Obazri se oko sebe i pogledaj: sabiru se svi i dolaze k tebi. Života mi moga"" - riječ je Jahvina - ""svima ćeš se njima zaodjenuti k'o nakitom, i njima ćeš se k'o nevjesta ukrasiti!",Croatian
"Jest, tvoje ruševine, tvoje razvaline i tvoja zemlja poharana pretijesna će biti žiteljima tvojim kad se udalje oni što te zatirahu.",Croatian
"Opet će na tvoje uši reći sinovi kojih si bila lišena: 'Pretijesno mi je mjesto ovo, makni se da se mogu smjestiti.'",Croatian
"I ti ćeš se u srcu svom zapitati: 'Tko mi rodi sve ove? Bijah bez djece, neplodna, prognana i odbačena, pa tko ih podiže? Bijah, eto, sama ostala, a oni gdje su bili?'""",Croatian
"Ovako govori Gospod Jahve: ""Evo, dajem rukom znak narodima i zastavu svoju dižem plemenima. Vratit će ti u naručju sinove, nosit će ti kćeri na plećima.",Croatian
"Kraljevi će biti tvoji skrbnici, a kneginje im tvoje dojkinje. Klanjat će ti se licem do zemlje i prah će lizat s tvojih nogu. I znat ćeš da sam ja Jahve: koji se u me uzdaju, neće se posramiti.""",Croatian
Može li se otet plijen junaku? Može li sužanj pobjeć pobjedniku?,Croatian
"Da, ovako govori Jahve: ""Bit će oduzet sužanj junaku, pobjeći će plijen pobjedniku! S onima koji se s tobom spore ja ću se sporiti, tvoju djecu ja ću izbaviti;",Croatian
"tlačiteljima ću tvojim dati njihovo meso za jelo i svojom krvlju opit će se kao moštom. I znat će svako tijelo da sam ja Jahve, Spasitelj tvoj, i da je tvoj okupitelj Silni Jakovljev.""",Croatian
"Ovako govori Jahve: ""Gdje je otpusno pismo vaše matere kojim sam je otpustio? Ili tko je od mojih vjerovnika taj komu sam vas prodao? Zbog bezakonja ste svojih prodani, zbog nevjere je mati vaša otpuštena.",Croatian
"Zašto ne nađoh nikoga kad sam došao? Zašto se ne odazva nitko kad sam zazvao? Zar mi je ruka prekratka da izbavi, ili u meni snage nema da oslobodim? Gle, prijetnjom svojom isušujem more, u pustinje rijeke pretvaram; njihove se ribe raspadaju jer vode nema i od žeđi ugibaju.",Croatian
"Nebesa oblačim u tminu i kostrijet im dajem za pokrivač!""",Croatian
Gospod Jahve dade mi jezik vješt da znam riječju krijepiti umorne. Svako jutro on mi uho budi da ga slušam kao učenici.,Croatian
Gospod Jahve uši mi otvori: ne protivih se niti uzmicah.,Croatian
"Leđa podmetnuh onima što me udarahu, a obraze onima što mi bradu čupahu, i lica svojeg ne zaklonih od uvreda ni od pljuvanja.",Croatian
"Gospod mi Jahve pomaže, zato se neću smesti. Zato učinih svoj obraz k'o kremen i znam da se neću postidjeti.",Croatian
Blizu je onaj koji mi pravo daje. Tko će se pravdati sa mnom? Iziđimo zajedno! Tko je protivnik moj u parnici? Nek' mi se približi!,Croatian
"Gle, Gospod mi Jahve pomaže, tko će me osuditi? Svi će se oni k'o haljina izlizati, moljac će ih razjesti.",Croatian
"""Tko god se od vas Jahve boji, nek' posluša glas Sluge njegova! Tko u tmini hodi, bez tračka svjetlosti, nek' se uzda u ime Jahvino, nek' se na Boga svog osloni.",Croatian
"Ali svi vi oganj palite, raspirujete žeravicu. Idite u plamenove ognja svojega i u žeravu koju raspiriste. Tako će vam moja učiniti ruka: ležat ćete u mukama.",Croatian
"Čujte me, vi koji za pravdom težite,  koji Jahvu tražite; pogledajte stijenu iz koje ste isječeni i jamu duboku iz koje ste izvađeni.",Croatian
"Pogledajte oca svoga Abrahama i Saru koja vas porodi! Jest, sam bijaše kad sam ga pozvao, al' sam ga blagoslovio i umnožio.""",Croatian
"Jest, Jahvi se sažalio Sion, sažalile mu se njegove razvaline. Pustaru će njegovu učiniti poput Edena, a stepu poput Vrta Jahvina. Klicanje i radost njim će odjekivat', i zahvalnice i glas hvalospjeva.",Croatian
"""Pomno me slušaj, puče moj, počujte me, narodi! Jer od mene Zakon dolazi i moje pravo za svjetlo narodima.",Croatian
"Brzo će stići pravda moja, moje će spasenje doći kao svjetlost. Moja će mišica suditi narodima. Mene očekuju otoci i u moju se mišicu uzdaju.",Croatian
"K nebu oči podignite, na zemlju dolje pogledajte. K'o dim će se rasplinut' nebesa, zemlja će se k'o haljina istrošit', kao komarci nestat će joj žitelji. Ali će spasenje moje trajati dovijeka, i pravdi mojoj neće biti kraja.",Croatian
"Poslušajte me, vi koji poznajete pravo, narode kojima je moj Zakon u srcu. Ne bojte se poruge ljudske, ne plašite se uvreda!",Croatian
"Jer moljac će ih razjesti kao haljinu, crv će ih rastočiti kao vunu. Ali će pravda moja trajati dovijeka i spas moj od koljena do koljena.""",Croatian
"Probudi se! Probudi se! Opaši se snagom, mišice Jahvina! Probudi se, kao u dane davne, za drevnih naraštaja. Nisi li ti rasjekla Rahaba i probola Zmaja?",Croatian
"Nisi li ti isušila more, vodu velikog bezdana, i od dubine morske put načinila da njime prolaze otkupljeni?",Croatian
"Vratit će se oni što ih je oslobodio Jahve i s radosnim kricima doći će na Sion. Vječna će sreća biti nad glavama, pratit će ih klicanje i radost, nestat će tuge i jecaja.",Croatian
"Ja, ja sam tješitelj vaš. Tko si ti da se bojiš smrtna čovjeka i sina čovječjeg, koji je kao trava?",Croatian
"Zaboravio si Jahvu, svoga Stvoritelja, koji razastrije nebesa i koji zemlju utemelji; sveudilj strepiš, svaki dan, od tlačiteljeve jarosti. Kao da je pregnuo da te uništi. Ali gdje je sad jarost tlačiteljeva?",Croatian
"Doskora će biti slobodan sužanj, neće umrijeti u jami, niti će mu kruha nedostajati.",Croatian
"Jer, ja sam Jahve, Bog tvoj, koji burkam more da mu valovi buče, ime mi je Jahve nad Vojskama.",Croatian
"Svoje sam ti riječi stavio u usta, u sjenu svoje ruke sakrio  sam te kad sam razastro nebesa, utemeljio zemlju i rekao Sionu:  ""Ti si narod moj!""",Croatian
"Probudi se, probudi se, ustani, Jeruzaleme! Ti koji si pio iz ruke Jahvine čašu gnjeva njegova. Ispio si pehar opojni, do dna ga iskapio.",Croatian
Od svih sinova koje je rodio ne bješe nikog da ga vodi; od svih sinova koje je podigao ne bješe nikog da ga pridrži.,Croatian
"Ovo te dvoje pogodilo - tko da te požali? - pohara i rasap, glad i mač - tko da te utješi?",Croatian
"Sinovi ti leže obamrli po uglovima svih ulica, kao antilopa u mreži, puni gnjeva Jahvina, prijetnje Boga tvojega.",Croatian
"Zato čuj ovo, bijedniče, pijan, ali ne od vina.",Croatian
"Ovako govori Jahve, Gospod tvoj, tvoj Bog, branitelj tvoga naroda: ""Iz ruke ti, evo, uzimam čašu opojnu, pehar gnjeva svojega: nećeš ga više piti.",Croatian
"Stavit ću je u ruke tvojim tlačiteljima, onima koji su ti govorili: 'Prigni se da prijeđemo!' I ti si im leđa kao tlo podmetao, kao put za prolaznike.",Croatian
"Probudi se! Probudi se! Odjeni se snagom, Sione! Odjeni se najsjajnijim haljinama, Jeruzaleme, grade sveti, jer više neće k tebi ulaziti neobrezani i nečisti.",Croatian
"Otresi prah sa sebe, ustani, izgnani Jeruzaleme! Skini okov sa svog vrata, izgnana kćeri sionska.""",Croatian
"Jest, ovako govori Jahve: ""Bili ste prodani nizašto i  bit ćete otkupljeni bez novaca.""",Croatian
"Jest, ovako govori Gospod  Jahve: ""Moj je narod sišao nekoć u Egipat da se ondje nastani  kao stranac, potom ga Asirci nizašto potlačiše.",Croatian
"Ali sada,  čemu sam ja ovdje - riječ je Jahvina - kad je moj narod bio bez  razloga porobljen, a gospodari njegovi likuju - riječ je Jahvina  - i bez prestanka se danomice ime moje huli.",Croatian
"Zato će narod  moj poznati moje ime i shvatit će u onaj dan da sam ja koji govorim:  'Evo me!'""",Croatian
"Kako su ljupke po gorama noge glasonoše radosti koji oglašava mir, nosi sreću, i spasenje naviješta govoreć Sionu: ""Bog tvoj kraljuje!""",Croatian
"Čuj, stražari ti glas podižu, zajedno svi kliču od radosti, jer na svoje oči vide gdje se na Sion vraća Jahve.",Croatian
"Radujte se, kličite, razvaline jeruzalemske, jer je Jahve utješio narod svoj i otkupio Jeruzalem.",Croatian
"Ogolio je Jahve svetu svoju mišicu pred očima svih naroda, da svi krajevi zemaljski vide spasenje Boga našega.",Croatian
"Odlazite, odlazite, iziđite odatle, ne dotičite ništa nečisto! Iziđite iz njegove sredine! Očistite se, vi koji nosite posude Jahvine!",Croatian
"Jer nećete izići u hitnji, niti ćete ići bježeći, jer će vam prethodnica biti Jahve, a zalaznica Bog Izraelov!",Croatian
"Gle, uspjet će Sluga moj, podignut će se, uzvisit' i proslaviti!",Croatian
Kao što se mnogi užasnuše vidjevši ga - tako mu je lice bilo neljudski iznakaženo te obličjem više nije naličio na čovjeka -,Croatian
"tako će on mnoge zadiviti narode i kraljevi će pred njim usta stisnuti videć' ono o čemu im nitko nije govorio, shvaćajuć' ono o čemu nikad čuli nisu:",Croatian
"""Tko da povjeruje u ono što nam je objavljeno, kome se otkri ruka Jahvina?""",Croatian
"Izrastao je pred njim poput izdanka, poput korijena iz zemlje sasušene. Ne bijaše na njem ljepote ni sjaja da bismo se u nj zagledali, ni ljupkosti da bi nam se svidio.",Croatian
"Prezren bješe, odbačen od ljudi, čovjek boli, vičan patnjama, od kog svatko lice otklanja, prezren bješe, odvrgnut.",Croatian
"A on je naše bolesti ponio, naše je boli na se uzeo, dok smo mi držali da ga Bog bije i ponižava.",Croatian
"Za naše grijehe probodoše njega, za opačine naše njega satriješe. Na njega pade kazna - radi našeg mira, njegove nas rane iscijeliše.",Croatian
Poput ovaca svi smo lutali i svaki svojim putem je hodio. A Jahve je svalio na nj bezakonje nas sviju.,Croatian
"Zlostavljahu ga, a on puštaše, i nije otvorio usta svojih. K'o jagnje na klanje odvedoše ga; k'o ovca, nijema pred onima što je strižu, nije otvorio usta svojih.",Croatian
"Silom ga se i sudom riješiše; tko se brine za njegovu sudbinu? Da, iz zemlje živih ukloniše njega, za grijehe naroda njegova nasmrt ga izbiše.",Croatian
"Ukop mu odrediše među zločincima, a grob njegov bi s bogatima, premda nije počinio nepravde nit' su mu usta laži izustila.",Croatian
"Al' se Jahvi svidje da ga pritisne bolima. Žrtvuje li život svoj za naknadnicu, vidjet će potomstvo, produžit' sebi dane i Jahvina će se volja po njemu ispuniti.",Croatian
Zbog patnje duše svoje vidjet će svjetlost i nasititi se spoznajom njezinom. Sluga moj pravedni opravdat će mnoge i krivicu njihovu na sebe uzeti.,Croatian
"Zato ću mu mnoštvo dati u baštinu i s mogućnicima plijen će dijeliti, jer sam se ponudio na smrt i među zlikovce bio ubrojen, da grijehe mnogih ponese na sebi i da se zauzme za zločince.",Croatian
"Kliči, nerotkinjo, koja nisi rađala;  podvikuj od radosti, ti što ne znaš za trudove! Jer osamljena više djece ima negoli udata, kaže Jahve.",Croatian
"Raširi prostor svog šatora, razastri, ne štedi platna svog prebivališta, produži mu užeta, kolčiće učvrsti!",Croatian
Jer proširit ćeš se desno i lijevo. Tvoje će potomstvo zavladat' narodima i napučit će opustjele gradove.,Croatian
"Ne boj se, nećeš se postidjeti; na srami se, nećeš se crvenjeti. Zaboravit ćeš sramotu svoje mladosti i više se nećeš spominjati rugla udovištva svoga.",Croatian
"Jer suprug ti je tvoj Stvoritelj, ime mu je Jahve nad Vojskama; tvoj je Otkupitelj Svetac Izraelov, Bog zemlje svekolike on se zove.",Croatian
"Jest, k'o ženu ostavljenu, u duši ucviljenu, Jahve te pozvao. Zar se smije otpustiti žena svoje mladosti, pita Bog tvoj.",Croatian
"""Za kratak trenutak ostavih tebe, al' u sućuti velikoj opet ću te prigrliti.",Croatian
"U provali srdžbe sakrih načas od tebe lice svoje, al' u ljubavi vječnoj smilovah se tebi,"" govori Jahve, tvoj Otkupitelj.",Croatian
"""Bit će mi k'o za Noinih dana, kad se zakleh da vode Noine neće više preplaviti zemlju; tako se zaklinjem da se više neću na tebe srditi nit' ću ti prijetiti.",Croatian
"Nek' se pokrenu planine i potresu brijezi, al' se ljubav moja neće odmać' od tebe, nit' će se pokolebati moj Savez mira,"" kaže Jahve koji ti se smilovao.",Croatian
"""O nevoljnice, vihorom vitlana, neutješna, gle, postavit ću na smaragd tvoje kamenje i na safir tvoje temelje.",Croatian
"Od rubina dići ću ti kruništa, vrata tvoja od prozirca, ograde ti od dragulja.",Croatian
"Svi će ti sinovi Jahvini biti učenici, i velika će biti sreća djece tvoje.",Croatian
"Na pravdi ćeš biti zasnovana. Odbaci tjeskobu, nemaš se čega bojati, odbaci strah jer ti se neće primaći.",Croatian
"Ako li te napadnu, neće doći od mene; tko se na te digne, zbog tebe će pasti.",Croatian
"Gle, ja sam stvorio kovača koji raspaljuje žeravu i vadi iz nje oružje da ga kuje. Ali stvorih i zatornika da uništava.",Croatian
"Neće uspjeti oružje protiv tebe skovano. Dokazat ćeš da je zao svaki jezik što na te udari na sudu. To je baština slugu Jahvinih, to im je pobjeda od mene"" - riječ je Jahvina.",Croatian
"""O svi vi koji ste žedni, dođite na vodu; ako novaca i nemate, dođite. Bez novaca i bez naplate kupite vina i mlijeka!",Croatian
"Zašto da trošite novac na ono što kruh nije i nadnicu svoju na ono što ne siti? Mene poslušajte, i dobro ćete jesti i sočna ćete uživati jela.",Croatian
"Priklonite uho i k meni dođite, poslušajte, i duša će vam živjeti. Sklopit ću s vama Savez vječan, Savez milosti Davidu obećanih.""",Croatian
"Evo, učinih te svjedokom pucima, knezom i zapovjednikom narodima.",Croatian
"Evo, pozvat ćeš narod koji ne poznaješ, i narod koji te ne zna dohrlit će k tebi radi Jahve, Boga tvojega, i Sveca Izraelova, jer on te proslavio.",Croatian
"Tražite Jahvu dok se može naći, zovite ga dok je blizu!",Croatian
"Nek' bezbožnik put svoj ostavi, a zlikovac naume svoje. Nek' se vrati Gospodu, koji će mu se smilovati, k Bogu našem jer je velikodušan u praštanju.",Croatian
"""Jer misli vaše nisu moje misli i puti moji nisu vaši puti,"" riječ je Jahvina.",Croatian
"""Visoko je iznad zemlje nebo, tako su puti moji iznad vaših putova, i misli moje iznad vaših misli.""",Croatian
"""Kao što daždi i sniježi s neba bez prestanka dok se  zemlja ne natopi, oplodi i ozeleni da bi dala sjeme sijaču i  kruha za jelo,",Croatian
"tako se riječ koja iz mojih usta izlazi ne  vraća k meni bez ploda, nego čini ono što sam htio i obistinjuje  ono zbog čega je poslah.""",Croatian
"Da, s radošću ćete otići i u miru ćete biti vođeni. Gore će i brda klicati od radosti pred vama i sva će stabla u polju pljeskati.",Croatian
"Umjesto trnja rast će čempresi, umjesto koprive mirta će nicati. I bit će to Jahvi na slavu, kao znak vječan, neprolazan.",Croatian
"Ovako govori Jahve: ""Držite se prava i činite pravdu, jer  će uskoro doći moj spas i objaviti se moja pravednost.""",Croatian
Blago čovjeku koji čini tako i sinu čovječjem što se toga  pridržava: koji poštuje subotu da je ne oskvrni i koji ruke svoje  čuva od svakoga zla djela.,Croatian
"Neka sin tuđinčev koji je prionuo uz Jahvu ne govori:  ""Jamačno će me Jahve odvojiti od svojega naroda."" Neka uškopljenik  ne govori: ""Ja sam, evo, tek suho drvo.""",Croatian
"Jer ovako govori Jahve: ""S uškopljenicima koji obdržavaju  subotu, koji izabiru što je meni drago i ostanu postojani u Savezu  mome -",Croatian
"podići ću u kući svojoj i među svojim zidovima spomenik  i ime, bolje nego sinovima i kćerima, dat ću im vječno ime koje  neće biti iskorijenjeno.",Croatian
"A sinove tuđinske koji pristadoše uz Jahvu da mu služe  i da ljube ime Jahvino i da mu budu službenici, koji poštuju  subotu i ne oskvrnjuju je i postojani su u Savezu mome,",Croatian
"njih  ću dovesti na svoju svetu goru i razveseliti u svojem Domu molitve.  Njihove žrtve paljenice i klanice bit će ugodne na mojem žrtveniku, jer će se Dom moj zvati Dom molitve za sve narode.""",Croatian
"Riječ je Gospoda Jahve koji sabire raspršene Izraelce:  ""Sabrat ću ih još povrh onih koji su već sabrani.""",Croatian
"Sve zvijeri poljske, dođite jesti, i sve vi, zvijeri šumske!",Croatian
"Svi su mu stražari slijepi, i ništa ne shvaćaju. Svi su oni psi nijemi, ne mogu lajati. Sanjaju i drijemlju, najmilije im spavati.",Croatian
"Psi su to proždrljivi, nezasitni; pastiri su to bez razbora: svaki svojim putem okreće, svaki za dobitkom svojim.",Croatian
"""Dođite, donijet ću vina; napit ćemo se pića žestoka, i sutra će biti kao danas, izobilje veliko, preveliko!""",Croatian
"Pravednik gine, i nitko ne mari. Uklanjaju ljude pobožne, i nitko ne shvaća. Da, zbog zla uklonjen je pravednik",Croatian
da bi ušao u mir. Tko god je pravim putem hodio počiva na svom ležaju.,Croatian
"Pristupite sad, sinovi vračarini, leglo preljubničko i bludničko!",Croatian
"S kim se podrugujete, na koga razvaljujete usta i komu jezik plazite? Niste li vi porod grešan i leglo lažljivo?",Croatian
"Vi koji se raspaljujete među hrašćem, pod svakim zelenim drvetom, žrtvujući djecu u dolinama i u rasjelinama stijena!",Croatian
"Dio je tvoj među oblucima potočnim, oni, oni su baština tvoja. Njima izlijevaš ljevanicu, njima prinosiš darove! Zar da se time ja utješim?",Croatian
"Na gori visokoj, uzdignutoj, svoj si ležaj postavila i popela se onamo da prinosiš žrtvu klanicu.",Croatian
"Za vrata i dovratke metnula si spomen svoj; daleko od mene svoj ležaj raskrivaš, penješ se na nj i širiš ga. Pogađala si se s onima s kojima si voljela lijegati, sve si više bludničila s njima gledajuć' im mušku snagu.",Croatian
"S uljem za Molekom trčiš, s pomastima mnogim, nadaleko posla glasnike svoje, strovali ih u Podzemlje.",Croatian
"Iscrpljena si od tolikih lutanja, al' nisi rekla: ""Beznadno je!"" Snagu si svoju nanovo našla te nisi sustala.",Croatian
"Koga si se uplašila i pobojala da si se iznevjerila, da se više nisi mene spominjala, niti si me k srcu uzimala? Šutio sam, zatvarao oči, zato me se nisi bojala.",Croatian
Ali ću objavit' o tvojoj pravdi i djela ti tvoja neće koristiti.,Croatian
"Kad uzmeš vikati, nek' te izbave kipovi koje si skupila, sve će ih vjetar raznijeti, vihor će ih otpuhnuti. A tko se u me uzda, baštinit će zemlju i zaposjest će svetu goru moju.",Croatian
"Govorit će se: Naspite, naspite, poravnajte put! Uklonite zapreke s puta mog naroda!",Croatian
"Jer ovako govori Višnji i Uzvišeni, koji vječno stoluje i ime mu je Sveti: ""U prebivalištu visokom i svetom stolujem, ali ja sam i s potlačenim i poniženim, da oživim duh smjernih, da oživim srca skrušenih.",Croatian
Jer neću se prepirati dovijeka ni vječno se ljutiti: preda mnom bi podlegao duh i duše što sam ih stvorio.,Croatian
"Zbog grijeha lakomosti njegove razgnjevih se, udarih ga i sakrih se rasrđen. Ali on okrenu za srcem svojim",Croatian
"i vidjeh putove njegove. Izliječit ću ga, voditi i utješit' one što s njime tuguju -",Croatian
"stavit ću hvalu na usne njihove. Mir, mir onom tko je daleko i tko je blizu,"" govori Jahve, ""ja ću te izliječiti.""",Croatian
"Al' opaki su poput mora uzburkanog koje se ne može smiriti, valovi mu mulj i blato izmeću.",Croatian
"""Nema mira grešnicima!"" govori Bog moj.",Croatian
"Viči iz sveg grla, ne suspeži se! Glas svoj poput roga podigni. Objavi mom narodu njegove zločine, domu Jakovljevu grijehe njegove.",Croatian
"Dan za danom oni mene traže i žele znati moje putove, kao narod koji vrši pravdu i ne zaboravlja pravo Boga svoga. Od mene ištu pravedne sudove i žude da im se Bog približi:",Croatian
"""Zašto postimo ako ti ne vidiš, zašto se trapimo ako ti ne znaš?"" Gle, u dan kad postite poslove nalazite i na posao gonite radnike svoje.",Croatian
"Gle, vi postite da se prepirete i svađate i da pesnicom bijete siromahe. Ne postite više kao danas, i čut će vam se glas u visini!",Croatian
"Zar je meni takav post po volji u dan kad se čovjek trapi? Spuštati kao rogoz glavu k zemlji, sterati poda se kostrijet i pepeo, hoćeš li to zvati postom i danom ugodnim Jahvi?",Croatian
"Ovo je post koji mi je po volji, riječ je Jahve Gospoda: Kidati okove nepravedne, razvezivat' spone jarmene, puštati na slobodu potlačene, slomiti sve jarmove;",Croatian
"podijeliti kruh svoj s gladnima, uvesti pod krov svoj beskućnike, odjenuti onog koga vidiš gola i ne kriti se od onog tko je tvoje krvi.",Croatian
"Tad će sinut' poput zore tvoja svjetlost, i zdravlje će tvoje brzo procvasti. Pred tobom će ići tvoja pravda, a Slava Jahvina bit će ti zalaznicom.",Croatian
"Vikneš li, Jahve će ti odgovorit, kad zavapiš, reći će: ""Evo me!"" Ukloniš li iz svoje sredine jaram, ispružen prst i besjedu bezbožnu,",Croatian
"dadeš li kruha gladnome, nasitiš li potlačenog, tvoja će svjetlost zasjati u tmini i tama će tvoja kao podne postati,",Croatian
"Jahve će te vodit' bez prestanka, sitit će te u sušnim krajevima. On će krijepit' kosti tvoje i bit ćeš kao vrt zaljeven, kao studenac kojem voda nikad ne presuši.",Croatian
"I ti ćeš gradit' na starim razvalinama, dići ćeš temelje budućih koljena. Zvat će te popravljačem pukotina i obnoviteljem cesta do naselja.",Croatian
"Zadržiš li nogu da ne pogaziš subotu i u sveti dan ne obavljaš poslove; nazoveš li subotu milinom a časnim dan Jahvi posvećen; častiš li ga odustajuć' od puta, bavljenja poslom i pregovaranja -",Croatian
"tad ćeš u Jahvi svoju milinu naći, i ja ću te provesti po zemaljskim visovima, dat ću ti da uživaš u baštini oca tvog Jakova, jer Jahvina su usta govorila.",Croatian
"Ne, nije ruka Jahvina prekratka da spasi, niti mu je uho otvrdlo da ne bi čuo,",Croatian
"nego su opačine vaše jaz otvorile između vas i Boga vašega. Vaši su grijesi lice njegovo zastrli, i on vas više ne sluša.",Croatian
"Jer ruke su vaše u krvi ogrezle, a vaši prsti u zločinima. Usne vam izgovaraju laž, a jezik podlost mrmlja.",Croatian
"Nitko s pravom tužbu ne podiže, niti koga sude po istini. U ništavilo se uzdaju, laž kazuju, začinju zloću, a rađaju bezakonje.",Croatian
"Legu jaja gujina, tkaju mrežu paukovu; pojede li tko njihovo jaje, umire, razbije li ga, iz njega ljutica izlazi.",Croatian
"Njihovim tkanjem nemoguće se odjenuti, ne možeš se pokriti njihovom rukotvorinom. Rukotvorine su njihove djela zločinačka, rukama svojim čine nasilje.",Croatian
"Noge njihove u zlo hitaju i brze su da krv nevinu proliju. Misli su im misli zločinačke, pustoš i propast na njinim su putima.",Croatian
"Put mira oni ne poznaju, na stazama njihovim nema pravice. Iskrivili su svoje putove, tko njima kreće mira ne poznaje.",Croatian
"Stog' se pravo od nas udaljilo, zato pravda ne dopire do nas. Nadasmo se svjetlosti, a ono tama; i vidjelu, a ono u tmini hodimo.",Croatian
"Pipamo kao slijepci duž zida, tapkamo kao bez očiju. Spotičemo se u podne k'o u sumraku, sasvim zdravi, kao da smo mrtvi.",Croatian
"Svi mumljamo kao medvjedi i gučemo tužno kao golubovi. Očekivasmo Sud, a njega nema, i spasenje - od nas je daleko.",Croatian
"Jer mnogo je naših opačina pred tobom i grijesi naši protiv nas svjedoče. Doista, prijestupi su naši pred nama, mi znademo svoju krivicu;",Croatian
"pobunili smo se i zanijekali Jahvu, odmetnuli se od Boga svojega, govorili podlo, odmetnički, mrmljali u srcu riječi lažljive.",Croatian
"Tako je potisnuto pravo, i pravda mora stajati daleko. Jer na trgu posrnu istina i poštenju nema više pristupa.",Croatian
"Vjernosti je ponestalo, a tko izbjegava zlo, bude opljačkan. Jahve vidje, i ne bi mu milo što nema pravice.",Croatian
"Vidje da nema čovjeka, začudi se što nema posrednika. Tad mu pomože njegova mišica i njegova ga pravda poduprije.",Croatian
"Pravednost je obukao k'o oklop, stavio na glavu kacigu spasenja. Osvetom se odjenuo k'o haljom, ogrnu se revnošću kao plaštem.",Croatian
"Vratit će svakome po njegovim djelima: gnjev svojim protivnicima, odmazdu dušmanima.",Croatian
Sa zapada vidjet će ime Jahvino i Slavu njegovu s istoka sunčanog. Jer doći će kao uska rijeka koju goni dah Jahvin.,Croatian
"Ali doći će Otkupitelj Sionu, i onima od sinova Jakovljevih koji se obrate od svog otpadništva, riječ je Jahvina.",Croatian
"""A ovo je moj Savez s njima,"" govori Jahve. ""Duh moj  koji je na tebi i riječi moje koje stavih u tvoja usta neće izići  iz usta tvojih ni usta tvojega potomstva, ni iz usta potomstva  tvojih potomaka, od sada pa dovijeka,"" veli Jahve.",Croatian
"Ustani, zasini, jer svjetlost tvoja dolazi, nad tobom blista Slava Jahvina.",Croatian
"A zemlju, evo, tmina pokriva, i mrklina narode! A tebe obasjava Jahve, i Slava se njegova javlja nad tobom.",Croatian
"K tvojoj svjetlosti koračaju narodi, i kraljevi k istoku tvoga sjaja.",Croatian
"Podigni oči, obazri se: svi se sabiru, k tebi dolaze. Sinovi tvoji dolaze izdaleka, kćeri ti nose u naručju.",Croatian
"Gledat ćeš tad i sjati radošću, igrat će srce i širit' se, jer k tebi će poteći bogatstvo mora, blago naroda k tebi će pritjecati.",Croatian
"Mnoštvo deva prekrit će te, jednogrbe deve iz Midjana i Efe. Svi će iz Šebe doći donoseći zlato i tamjan i hvale Jahvi pjevajući.",Croatian
"Sva stada kedarska u tebi će se sabrati, ovnovi nebajotski bit će ti na službu. Penjat će se k'o ugodna žrtva na moj žrtvenik, proslavit ću Dom Slave svoje!",Croatian
"Tko su oni što lebde poput oblaka, k'o golubovi prema golubinjacima svojim?",Croatian
"Da, to se zbog mene sabiru brodovi, lađe su taršiške pred njima da izdaleka dovezu tvoje sinove, a s njima srebro njihovo i zlato, zbog imena Jahve, Boga tvojega, zbog Sveca Izraelova koji te proslavi.",Croatian
"Zidine će tvoje obnoviti stranci i kraljevi njihovi služit će ti. U svojoj srdžbi ja sam te udario, al' u svojoj naklonosti opet ti se smilovah.",Croatian
"Vrata će tvoja biti otvorena svagda, ni danju ni noću neće se zatvarati, da propuste k tebi bogatstva naroda s kraljevima koji ih vode.",Croatian
"Jer propast će narod i kraljevstvo koje ti ne bude htjelo služiti, i ti će se narodi sasvim zatrti.",Croatian
"K tebi će doći slava Libanona, čempresi, jele i brijestovi skupa, da ukrase prostor mojega Svetišta, podnožje će moje proslaviti!",Croatian
"K tebi će, sagnuti, dolaziti sinovi tvojih tlačitelja, pred noge ti padat' koji te prezirahu. Nazivat će te Gradom Jahvinim, Sionom Sveca Izraelova.",Croatian
"Zato što si bio ostavljen, omražen, izbjegavan, učinit ću te vječnim ponosom, radošću od koljena do koljena.",Croatian
"Ti ćeš sisati mlijeko naroda, sisat ćeš grudi kraljeva. I znat ćeš da sam ja, Jahve, Spasitelj tvoj, Silni Jakovljev, tvoj Otkupitelj.",Croatian
"Mjesto mjedi, donijet ću zlato; mjesto željeza, donijet ću srebro; mjesto drva, mjed; mjesto kamena, željezo. Za glavara tvoga postavit ću Mir, Pravdu za vladara.",Croatian
"Više se neće slušat' o nasilju u tvojoj zemlji ni o pustošenju i razaranju na tvojem području. Zidine ćeš svoje nazivati Spasom, Slavom svoja vrata.",Croatian
"Neće ti više sunce biti svjetlost danju nit' će ti svijetlit' mjesečina, nego će Jahve biti tvoje vječno svjetlo i tvoj će Bog biti tvoj sjaj.",Croatian
"Sunce tvoje neće više zalaziti nit' će ti mjesec pomrčati, jer će Jahve biti tvoje vječno svjetlo, i okončat će se dani tvoje žalosti.",Croatian
"Svi u tvom narodu bit će pravednici i posjedovat će zemlju dovijeka, mog nasada izdanci, mojih ruku djelo, da bih se u njima proslavio.",Croatian
"Od najmanjega postat će tisuća, od neznatnoga moćan narod. Ja, Jahve, govorio sam; u pravo ću vrijeme izvršiti.",Croatian
"Duh Jahve Gospoda na meni je, jer me Jahve pomaza, posla me da radosnu vijest donesem ubogima, da iscijelim srca slomljena; da zarobljenima navijestim slobodu i oslobođenje sužnjevima;",Croatian
da navijestim godinu milosti Jahvine i dan odmazde Boga našega; da razveselim ožalošćene na Sionu,Croatian
"i da im dadem vijenac mjesto pepela, ulje radosti mjesto ruha žalosti, pjesmu zahvalnicu mjesto duha očajna. I zvat će ih Hrastovima pravde, Nasadom Jahvinim - na slavu njegovu.",Croatian
"Oni će nanovo dići drevne razvaline, sazdati opet mjesta poharana, ruševine prošlih pokoljenja.",Croatian
"Tuđinci će doći da vam stada pasu, stranci će vam biti ratari i vinogradari.",Croatian
"A vas će zvati ""Svećenici Jahvini"", nazivat će vas ""Službenici Boga našega"". Uživat ćete bogatstva naroda, blagom se njihovim dičiti.",Croatian
"Dvostruka bijaše njihova sramota - rug i prezir bijahu im baština - zato će u zemlji svojoj baštinit' dvostruko, njihova će biti radost vječita.",Croatian
"Jer ja, Jahve, ljubim pravdu, a mrzim grabež nepravedni. Vjerno ću ih nagraditi i sklopiti s njima Savez vječni.",Croatian
"Slavno će im biti sjeme među pucima i potomstvo među narodima. Tko god ih vidi, prepoznat će da su sjeme što ga Jahve blagoslovi.",Croatian
"Radošću silnom u Jahvi se radujem, duša moja kliče u Bogu mojemu, jer me odjenu haljinom spasenja, zaogrnu plaštem pravednosti, kao ženik kad sebi vijenac stavi il' nevjesta kad se uresi nakitom.",Croatian
"Kao što zemlja tjera svoje klice, kao što u vrtu niče sjemenje, učinit će Gospod da iznikne pravda i hvala pred svim narodima.",Croatian
"Sionu za ljubav neću šutjeti, Jeruzalema radi neću mirovati dok pravda njegova ne zasine k'o svjetlost, dok njegovo spasenje ne plane k'o zublja.",Croatian
"I puci će vidjet' tvoju pravednost, i tvoju slavu svi kraljevi; prozvat će te novim imenom što će ga odrediti usta Jahvina.",Croatian
U Jahvinoj ćeš ruci biti kruna divna i kraljevski vijenac na dlanu Boga svog.,Croatian
"Neće te više zvati Ostavljenom ni zemlju tvoju Opustošenom, nego će te zvati Moja milina, a zemlju tvoju Udata, jer ti si milje Jahvino i zemlja će tvoja imat' supruga.",Croatian
"Kao što se mladić ženi djevicom, tvoj će se graditelj tobom oženiti; i kao što se ženik raduje nevjesti, tvoj će se Bog tebi radovati.",Croatian
"Na zidine tvoje, Jeruzaleme, stražare sam postavio: ni danju ni noću ne smiju zašutjeti. O, vi koji podsjećate Jahvu, vama nema počinka!",Croatian
"I ne dajte mu mira dok ne obnovi Jeruzalem, dok ga opet slavom na zemlji ne učini.",Croatian
"Zakle se Gospod desnicom i mišicom svojom snažnom: ""Neću više dati žita tvoga za hranu neprijateljima. Neće više tuđinci piti tvoga vina o kojem si teško radio.",Croatian
"Neka ga jedu oni koji su ga želi i neka hvale Jahvu, neka ga piju oni što su ga trgali u predvorju mojega Svetišta!""",Croatian
"Prođite, prođite kroz vrata, poravnajte put narodu! Nasipajte, nasipajte cestu, uklonite s nje kamenje. Podignite stijeg narodima!",Croatian
"Evo, Jahve oglasuje do nakraj zemlje: ""Recite kćeri sionskoj: Evo, dolazi tvoj spasitelj. Evo, s njim naplata njegova i njegova nagrada ispred njega!",Croatian
"Oni će se zvati 'Sveti narod', 'Otkupljenici Jahvini'. A tebe će zvati 'Traženi' - 'Grad neostavljeni'.""",Croatian
"Tko je taj što dolazi iz Edoma, iz Bosre, u haljinama crvenim? Tko je taj što veličanstveno odjenut pun snage korača? - Ja sam to koji naučavam pravdu, velik kad spasavam!",Croatian
- Zašto je crvena tvoja haljina i odijelo kao u onog koji gazi u kaci?,Croatian
"- U kaci sam sam gazio, od narodÄa nikog ne bijaše. U gnjevu ih svom izgazih i zgnječih u svojoj jarosti. Krv mi njihova poprska haljine, iskaljah svu odjeću svoju.",Croatian
"Jer dan osvete bijaše mi u srcu, došla je godina mojeg otkupljenja.",Croatian
"Ogledah se, al' ne bješe pomoćnika! Začudih se, al' ne bješe potpore. Tada mi je moja mišica pomogla i moja me srdžba poduprla.",Croatian
"U gnjevu svom satrijeh narode, u bijesu sve ih izgazih i zemlju polih krvlju njihovom!",Croatian
"Slavit ću ljubav Jahvinu, slavna djela njegova - za sve što nam Jahve učini, za veliku dobrotu domu Izraelovu što nam je iskaza u svojoj samilosti, u obilju svoje ljubavi.",Croatian
"Reče: ""Dosta, oni su narod moj, sinovi koji se neće iznevjeriti!"" I on im posta Spasiteljem u svim njihovim tjeskobama.",Croatian
"Nije slao poslanika ni anđela nego ih je sam spasio. U svojoj ljubavi i samilosti sam ih je otkupio, podigao ih i nosio u sve dane od davnine.",Croatian
"Ali se oni odmetnuše, ožalostiše sveti Duh njegov. Zato im je postao neprijatelj i sam je na njih zavojštio.",Croatian
"Spomenuše se tad davnih dana i sluge njegova Mojsija: ""Gdje li je onaj koji izvuče iz vode pastira stada svojega? Gdje je onaj koji udahnu u njega Duh svoj sveti?",Croatian
"Koji je Mojsijevu desnicu vodio veličanstveno svojom mišicom, koji vodu pred njima razdvoji i steče sebi ime vječno;",Croatian
koji ih provede dnom bezdana kao konja po pustinji i nisu se spoticali?,Croatian
"Poput stoke što silazi u dolinu, Duh Jahvin vodio ih počivalištu. Tako si ti vodio narod svoj i slavno ime sebi stekao.",Croatian
"Pogledaj s nebesa i vidi iz prebivališta svoga svetog i slavnog. Gdje li je ljubomora tvoja i snaga? Zar se susteglo ganuće tvog srca i samilost tvoja prema meni? Ah, sućuti nam svoje ne ustegni,",Croatian
"jer Otac si naš! Abraham nas ne poznaje i ne spominje nas se Izrael; Jahve, ti si naš Otac, Otkupitelj naš - ime ti je oduvijek.",Croatian
"Zašto, o Jahve, zašto nas puštaš da lutamo daleko od tvojih putova, zašto si dao da nam srce otvrdne da se tebe više ne bojimo? Vrati se, radi slugu svojih i radi plemenÄa što su tvoja baština!",Croatian
"Zašto bezbožnici gaze tvoje Svetište, a neprijatelji naši blate tvoju svetinju?",Croatian
"Odavna postadosmo kao oni kojima više ne vladaš i koji tvoje ime više ne nose. O, da razdreš nebesa i siđeš, da ime svoje objaviš neprijateljima: pred licem tvojim tresla bi se brda, pred tobom bi drhtali narodi,",Croatian
"(63:19) Odavna postadosmo kao oni kojima više ne vladaš i koji tvoje ime više ne nose. O, da razdreš nebesa i siđeš, da ime svoje objaviš neprijateljima: pred licem tvojim tresla bi se brda, pred tobom bi drhtali narodi,",Croatian
(64:1) kao kad oganj suho granje zapali  i vatra vodu zakuha!,Croatian
"(64:2) Čineć' djela strahotna, neočekivana, silazio si i brda su se tresla pred tobom!",Croatian
"(64:3) Odvijeka se čulo nije, uho nijedno nije slušalo, oko nijedno nije vidjelo, da bi koji bog, osim tebe, takvo što činio onima koji se uzdaju u njega.",Croatian
"(64:4) Pomažeš onima što pravdu čine radosno i tebe se spominju na putima tvojim; razgnjevismo te, griješismo, od tebe se odmetnusmo.",Croatian
"(64:5) Tako svi postasmo nečisti, a sva pravda naša k'o haljine okaljane. Svi mi k'o lišće otpadosmo i opačine naše k'o vjetar nas odnose.",Croatian
"(64:6) Nikog nema da tvoje ime prizove, da se probudi i osloni o tebe. Jer lice si svoje od nas sakrio i predao nas u ruke zločinima našim.",Croatian
"(64:7) Pa ipak, naš si otac, o Jahve: mi smo glina, a ti si naš lončar - svi smo mi djelo ruku tvojih.",Croatian
"(64:8) Ne srdi se, Jahve, odveć žestoko, ne spominji se bez prestanka naše krivice. De pogledaj - tÓa svi smo mi narod tvoj!",Croatian
"(64:9) Opustješe sveti gradovi tvoji, Sion pustinja posta, i pustoš Jeruzalem.",Croatian
"(64:10) Dom, svetinja naša i ponos naš, u kom te oci naši slavljahu, ognjem izgori i sve su nam dragocjenosti opljačkane.",Croatian
"(64:11) Zar ćeš se na sve to, Jahve, sustezati, zar ćeš šutjet' i ponižavati nas odveć žestoko?",Croatian
"Potražiše me koji ne pitahu za me, nađoše me koji me ne tražahu; rekoh: ""Evo me! Evo me!"" narodu koji ne prizivaše ime moje.",Croatian
"Svagda sam pružao ruku narodu odmetničkom, koji hodi putem zlim, za mislima svojim,",Croatian
"narodu koji me bez prestanka u lice srdi: žrtvuju po vrtovima, kad prinose na opekama,",Croatian
"na grobovima stanuju i noće na skrovitim mjestima, jedu svinjetinu, meću u zdjele jela nečista.",Croatian
"I još govore: ""Ukloni se! Ne prilazi mi da te ne posvetim."" Oni su mi dim u nosu, oganj što gori povazdan.",Croatian
"Evo, sve je napisano preda mnom: neću ušutjet' dok im ne platim, dok im ne platim u njedra,",Croatian
"za bezakonja vaša i vaših otaca, sva zajedno - govori Jahve. Koji su prinosili kad na gorama i pogrđivali me na brežuljcima - izmjerit ću im u krilo plaću za djela prijašnja.",Croatian
"Ovako govori Jahve: ""Kao što o soku u grozdu vele: 'Ne uništavajte ga, u njemu je blagoslov!' tako ću učiniti i ja radi slugu svojih, neću sve uništiti.",Croatian
"Izvest ću iz Jakova potomstvo, a iz Jude baštinika gora svojih; baštinit će ih odabranici moji, i moje će se sluge ondje naseliti.",Croatian
"Šaron će postati pašnjak ovcama, a nizina akorska počivalište govedima - narodu mojem koji mene traži.",Croatian
"A vi koji ste Jahvu ostavili, koji ste zaboravili Svetu goru moju, koji pripremate stol Gadu, koji Meniju naljev lijevate,",Croatian
"za mač sam vas odredio - past ćete ničice da vas kolju. Jer zvao sam vas, a vi se niste odazvali, govorio sam, a vi niste slušali, nego ste činili što je zlo u očima mojim, izabirali ste što mi nije po volji.""",Croatian
"Stog ovako Jahve Gospod govori: ""Evo, sluge će moje jesti, a vi ćete gladovati. Evo, sluge će moje piti, a vi ćete žeđati. Evo, sluge će se moje veseliti, a vi ćete se stidjeti.",Croatian
"Evo, sluge će se moje radovati od sreće u srcu, a vi ćete vikati od boli u srcu i kukati duše slomljene!",Croatian
Ime ćete svoje ostaviti za kletvu mojim izabranicima: 'Tako te ubio Jahve!' A sluge svoje on će zvati drugim imenom.,Croatian
"Tko se u zemlji bude blagoslivljao, nek' se blagoslivlje Bogom vjernim. I tko se u zemlji bude kleo, nek' se kune Bogom vjernim. Jer prijašnje će nevolje biti zaboravljene, od očiju mojih bit će sakrivene.",Croatian
"Jer, evo, ja stvaram nova nebesa i novu zemlju. Prijašnje se više neće spominjati niti će vam na um dolaziti.",Croatian
"Veselite se i dovijeka kličite zbog onoga što ja stvaram; jer, evo, od Jeruzalema stvaram klicanje, od naroda njegova radost.",Croatian
"I klicat ću nad Jeruzalemom, radovat' se nad svojim narodom. U njemu više neće čuti ni plača ni vapaja.",Croatian
"U njemu više neće biti novorođenčeta koje živi malo dana ni starca koji ne bi godina svojih navršio: najmlađi će umrijet' kao stogodišnjak, a tko ne doživi stotinu godina prokletim će se smatrati.",Croatian
"Gradit će kuće i stanovat' u njima, saditi vinograde i uživati rod njihov.",Croatian
"Neće se više graditi da drugi stanuju ni saditi da drugi uživa: vijek naroda moga bit će k'o vijek drveta, izabranici moji dugo će uživati plodove ruku svojih.",Croatian
"Neće se zalud mučiti i neće rađati za smrt preranu, jer će oni s potomcima svojim biti rod blagoslovljenika Jahvinih.",Croatian
"Prije nego me zazovu, ja ću im se odazvat'; još će govoriti, a ja ću ih već uslišiti.",Croatian
"Vuk i jagnje zajedno će pasti, lav će jesti slamu k'o govedo; al' će se zmija prahom hraniti. Nitko neće činiti zla ni štete na svoj Svetoj gori mojoj"" - govori Jahve.",Croatian
"Ovako govori Jahve: ""Nebesa su moje prijestolje, a zemlja podnožje nogama! Kakvu kuću da mi sagradite i gdje da bude mjesto mog prebivališta?",Croatian
"TÓa sve je moja ruka načinila i sve je moje"" - riječ je Jahvina. ""Ali na koga svoj pogled svraćam? Na siromaha i čovjeka duha ponizna koji od moje riječi dršće.",Croatian
"Ima ih koji kolju bika, ali i ljude ubijaju; žrtvuju ovcu, ali i psu vrat lome. Netko prinosi žrtvu, ali i krv svinjsku; prinose kad, ali časte i kipove. Kao što oni izabraše svoje putove i duši im se mile gnusobe njihove,",Croatian
"tako ću i ja izabrati za njih nevolje nesmiljene, pustit ću na njih ono čega se plaše. Jer zvao sam, a nitko se ne odazva, govorio sam, a nitko ne posluša, nego su činili što je zlo u očima mojim, izabrali ono što mi nije po volji.""",Croatian
"Poslušajte riječ Jahvinu, vi koji od njegove riječi dršćete. ""Govore braća vaša koja na vas mrze i odbacuju vas radi moga imena: 'Neka se proslavi Jahve, pa da radost vašu vidimo.' Ali oni će biti postiđeni.""",Croatian
"Čuj! Buka iz grada, glas iz Hrama! Glas je to Jahve koji uzvraća svojim neprijateljima.",Croatian
"Prije neg' bolove oćutje, eto je rodila. Prije neg' trudove osjeti, porodi dječaka.",Croatian
"Tko je takvo što čuo, tko je takvo što vidio? Može li se zemlja u jednom danu napučiti? Može li se narod odjednom roditi? A tek što je osjetila trudove, Sionka rodi sinove!",Croatian
"""Zar bih ja otvorio krilo materino a da ono ne rodi?"" - govori Jahve. ""Zar bih ja, koji dajem rađanje, zatvorio maternicu?"" - kaže Bog tvoj.",Croatian
"Veselite se s Jeruzalemom, kličite zbog njega svi koji ga ljubite! Radujte se, radujte s njime svi koji ste nad njim tugovali!",Croatian
Nadojite se i nasitite na dojkama utjehe njegove da se nasišete i nasladite na grudima krepčine njegove.,Croatian
"Jer ovako govori Jahve: ""Evo, mir ću na njih kao rijeku svratiti i kao potok nabujali bogatstvo naroda. Dojenčad ću njegovu na rukama nositi i milovati na koljenima.",Croatian
"Kao što mati tješi sina, tako ću i ja vas utješiti - utješit ćete se u Jeruzalemu.""",Croatian
"Kad to vidite, srce će vam se radovati i procvast će vam kosti k'o mlada trava. Očitovat će se ruka Jahvina na njegovim slugama i gnjev nad neprijateljima njegovim.",Croatian
"Jer, evo, dolazi Jahve s ognjem - bojna su mu kola poput vihora - da u jarosti gnjev svoj iskali i prijetnje svoje u ognju žarkome.",Croatian
"Da, sudit će Jahve ognjem i mačem svakom smrtniku: pobijenih Jahvinih mnoštvo će biti.",Croatian
"Oni koji se posvećuju i čiste u vrtovima iza onog jednog u sredini, koji jedu svinjetinu, nečisto i miševe - svi će zajedno izginuti, riječ je Jahvina.",Croatian
"Ja dobro poznajem njihova djela i namjere njihove. ""Dolazim da saberem sve puke i jezike, i oni će doći i vidjeti  moju Slavu!",Croatian
"Postavit ću im znak i poslat ću preživjele od  njih k narodima u Taršiš, Put, Lud, Mošek, Roš, Tubal i Javan  - k dalekim otocima koji nisu čuli glasa o meni ni vidjeli moje  Slave - i oni će naviještati Slavu moju narodima.",Croatian
"I dovest  će svu vašu braću između svih naroda kao prinos Jahvi - na konjima, na bojnim kolima, nosilima, na mazgama i jednogrbim devama -  na Svetu goru svoju u Jeruzalemu"" - govori Jahve - ""kao što sinovi  Izraelovi prinose prinos u čistim posudama u Domu Jahvinu.",Croatian
"I  uzet ću sebi između njih svećenike, levite"" - govori Jahve.",Croatian
"""Jer, kao što će nova nebesa i zemlja nova, koju ću stvoriti, trajati preda mnom"" - riječ je Jahvina - ""tako će vam ime i potomstvo trajati.",Croatian
"Od mlađaka do mlađaka, od subote do subote, dolazit će svi ljudi da se poklone pred licem mojim"" - govori Jahve.",Croatian
"Izlazeći, gledat ću trupla ljudi koji se od mene odmetnuše: crv njihov neće umrijeti i njihov se oganj neće ugasiti - bit će na gadost svim ljudima.",Croatian
"Riječi Jeremije, sina Hilkijina, svećenika iz Anatota, u zemlji  Benjaminovoj.",Croatian
"Njemu dođe riječ Jahvina, u dane Jošije, sina Amonova, kralja Judina, trinaeste godine vladanja njegova:",Croatian
"zatim u  dane Jojakima, sina Jošijina, kralja Judina, do svršetka jedanaeste  godine Sidkije, sina Jošijina, kralja Judeje sve do Jeruzalema, u petom mjesecu izgnanstva.",Croatian
Dođe mi riječ Jahvina:,Croatian
"""Prije nego što te oblikovah u majčinoj utrobi, ja te znadoh; prije nego što iz krila majčina izađe, ja te posvetih, za proroka svim narodima postavih te.""",Croatian
"A ja rekoh: ""Ah, Gospode Jahve, gle, ja ne umijem govoriti: dijete sam.""",Croatian
"A Jahve mi odvrati: ""Ne govori: 'Dijete sam!' Već idi k onima kojima te šaljem i reci sve ono što ću ti narediti.",Croatian
"Ne boj ih se: jer ja sam s tobom da te izbavim,"" riječ je Jahvina.",Croatian
"I tada Jahve pruži ruku, dotače se usta mojih i reče: ""Evo, u usta tvoja stavljam riječi svoje.",Croatian
"Gle: postavljam te danas nad narode i kraljevstva, da istrebljuješ i rušiš, da zatireš i ništiš, da gradiš i sadiš.""",Croatian
"I dođe mi riječ Jahvina: ""Što vidiš, Jeremija?"" A ja  ću: ""Vidim granu bademovu.""",Croatian
"Tada mi Jahve reče: ""Dobro vidiš, jer ja bdim nad riječima svojim da ih ispunim!""",Croatian
"I dođe mi riječ Jahvina: ""Što vidiš?"" A ja ću: ""Vidim  uzavrio lonac, a otvor mu gleda na sjever.""",Croatian
"I Jahve mi reče: ""Sa sjevera buknut će zlo protiv svih stanovnika ove zemlje.",Croatian
"Jer evo, ja ću sazvati sva sjeverna kraljevstva"" - riječ je Jahvina. ""I ona će doći: svako će od njih staviti svoje prijestolje pred ulaz vrata Jeruzalema, protiv svih zidina njegovih, i protiv svih gradova judejskih.",Croatian
"I sudit ću im za sve opačine njihove; zato što me ostaviše, zato što kadiše drugim bogovima i klanjahu se djelima ruku svojih.",Croatian
"Ti bedra svoja sad opaši, ustaj, pa ćeš im govoriti sve što ću tebi zapovjediti. Ne dršći pred njima, da ne bih morao učiniti da uzdršćeš pred njima.",Croatian
"Danas te, evo, postavljam kao grad utvrđeni, kao stup željezni, k'o zidinu brončanu protiv sve zemlje: protiv kraljeva i knezova judejskih, svećenika i naroda ove zemlje.",Croatian
"I borit će se s tobom, al' te neće nadvladati, jer ja sam s tobom da te izbavim,"" riječ je Jahvina.",Croatian
I dođe mi riječ Jahvina:,Croatian
"""Idi i viči u uši Jeruzalemu: Ovako govori Jahve: Spominjem se mladosti tvoje privržene, ljubavi tvoje vjereničke: ti pođe za mnom u pustinju, po zemlji gdje se ne sije.",Croatian
"Izrael bijaše Jahvi svetinja, prvina plodova njegovih; tko god od njih jeđaše, bijaše kažnjen; zlo ga snađe"" - riječ je Jahvina.",Croatian
"""Čujte riječ Jahvinu, dome Jakovljev, i svi rodovi doma Izraelova.",Croatian
"Ovako govori Jahve: 'Kakvu nepravdu nađoše oci vaši na meni te se udaljiše od mene? Za ispraznošću pođoše, te sami isprazni postadoše.",Croatian
"Ne pitahu: Gdje je Jahve koji nas izvede iz zemlje egipatske te nas vođaše kroz pustinju, po zemlji pustoj, jedva prohodnoj, po zemlji suhoj i mračnoj, po zemlji kojom nitko ne prolazi, nit' se tko nastanjuje?'",Croatian
"U zemlju vinograda i maslinika ja vas dovedoh, da se hranite plodom i dobrotom njezinom. Ali tek što uđoste, zemlju moju oskvrnuste i baštinu moju u gnusobu pretvoriste.",Croatian
"Svećenici ne govorahu: 'Gdje je Jahve?' Tumači Zakona mene ne upoznaše, pastiri otpadoše od mene, a proroci prorokovahu u ime Baalovo i iđahu za onima što im pomoći ne mogoše.",Croatian
Zato ću još parnicu voditi s vama - riječ je Jahvina - i parbit ću se sa sinovima sinova vaših.,Croatian
"Pođite, dakle, na otoke kitimske, da vidite, ili u Kedar pošljite izvidnice te dobro promislite i provjerite je li se igda što slično zbilo.",Croatian
Je li koji narod mijenjao bogove - oni čak i nisu bogovi! A narod moj Slavu svoju zamijeni za one što ne pomažu!,Croatian
"Zapanjite se nad tim, nebesa, zgranite se i zaprepastite,"" riječ je Jahvina.",Croatian
"""Jer dva zla narod moj učini: ostavi mene, Izvor vode žive, te iskopa sebi kladence, kladence ispucane što vode držati ne mogu.",Croatian
Je li Izrael rob il' sluga u kući rođen? Zašto plijenom posta?,Croatian
"Lavovi su na nj rikali, podizali glas svoj. U pustoš pretvoriše zemlju njegovu, gradove popališe, nema im žitelja.",Croatian
Čak i oni iz Memfisa i Tafnisa brijahu ti tjeme.,Croatian
"Nisi li to sam sebi učinio otpavši od Jahve, Boga svojega?",Croatian
"A sad, zašto krećeš u Egipat da piješ vode iz Nila? Zašto krećeš u Asiriju da piješ vode iz Rijeke?",Croatian
"Opačina te tvoja kažnjava, otpadništvo te tvoje osuđuje. Shvati i vidi kako je teško i gorko što ostavi Jahvu, Boga svojega, što više nema straha mog u tebi"" - riječ je Gospoda Jahve nad Vojskama.",Croatian
"""Da, odavna ti slomi jaram svoj, raskide veze što te vezahu i reče: 'Neću da robujem.' Pa ipak, na svakom povišem humu, pod svakim drvetom zelenim lijegao si k'o bludnica.",Croatian
"A ja te zasadih kao lozu izabranu, k'o sadnicu plemenitu. Kako li mi se samo prometnu u jalov izrod, u lozu divlju!",Croatian
"Da se i lužinom opereš, napravljenom od mnogo pepela, ostat će mrlja bezakonja tvoga preda mnom"" - riječ je Jahve Gospoda.",Croatian
"""Kako samo možeš reći: 'Nisam se uprljala, za baalima nisam trčala.' Pogledaj tragove svoje u Dolini, upoznaj što si učinila. Deva brza što krstari stazama svojim,",Croatian
"magarica divlja navikla na pustinju, u pohoti svojoj požudno dašće, tko da je ukroti u vrijeme gonjenja? Tko god je traži, neće se umoriti, naći će je u mjesecu njezinu.",Croatian
"Čuvaj se da ti noga ne obosi, grlo se ne osuši. A ti kažeš: 'Ne, uzalud je! Jer volim strance, i za njima ću ići.'",Croatian
"Kao što se lupež zastidi kad ga uhvate, tako će se zastidjeti sinovi - dom Izraelov, oni, kraljevi, knezovi, svećenici i proroci njihovi",Croatian
"koji govore drvetu: 'Ti si otac moj!' a kamenu: 'Ti si me rodio!' jer mi leđa okreću, a ne lice, ali u nevolji svojoj zapomažu: 'Ustani, spasi nas!'",Croatian
"Gdje su bogovi što ih ti sam načini? Nek' ustanu ako te mogu spasiti u nevolji tvojoj! Jer imaš, o Judejo, bogova koliko i gradova! Koliko Jeruzalem ima ulica, toliko Baal ima žrtvenika.",Croatian
"Zašto hoćete da se sa mnom parbite? Svi se od mene odmetnuste"" - riječ je Jahvina.",Croatian
"""Zaludu sam udarao sinove vaše: vi iz toga ne uzeste pouke: mačevi vaši rastrgaše vaše proroke kao lav zatornik.",Croatian
"Kakva li ste roda? Čujte riječ Jahvinu: Zar bijah pustinja Izraelu, il' zemlja mračna? Zašto moj narod govori: 'Slobodu hoćemo, nećemo više k tebi!'",Croatian
"Zaboravlja li djevica svoj nakit il' nevjesta pojas svoj? A narod moj mene zaboravi, bezbroj je tomu već dana.",Croatian
"O, kako li dobro znaš svoj put kad tragaš za ljubavlju! Zato si i na zlo putove svoje navikla.",Croatian
"Čak su i ruke tvoje omašćene krvlju siromaha nevinih: nisi ih zatekla kako provaljuju vrata tvoja. Da, za sve njih ti ćeš odgovarati.",Croatian
"A govoriš: 'Nevina sam, gnjev se njegov odvratio od mene.' Evo me da ti sudim jer govoriš: 'Nisam zgriješila.'",Croatian
Kako si jadna u zabludjelosti svojoj! I Egipćani će te posramiti kao što te posramiše Asirci.,Croatian
"I odavde ćeš morati otići s rukama nad glavom svojom, jer Jahve odbaci one u koje se uzdaš; ti nećeš biti sretna s njima.""",Croatian
"""Ako muž otpusti ženu svoju i ona ide od njega te se uda za drugoga, ima li još pravo da se vrati njemu? Nije li ta žena sasvim oskvrnuta? A ti si bludničila s mnogim milosnicima, pa da se meni vratiš?"" - riječ je Jahvina.",Croatian
"Podigni oči na goleti i pogledaj: gdje te to nisu oskvrnuli? Na putovima si ih dočekivala kao Arapin u pustinji. Ti si oskvrnula zemlju bludom i opačinom svojom,",Croatian
zato i kiše prestadoše i kasni daždevi ne padoše. Čelo ti je kao u bludnice: ni zacrvenjela se nisi.,Croatian
"Ne dovikuješ li mi sada: 'Oče moj, ti si prijatelj mladosti moje!",Croatian
"Hoće li zauvijek plamtjeti, vječno tinjati gnjev tvoj?' Tako govoriš, a činiš i dalje zla koliko god možeš.""",Croatian
"Jahve mi reče u dane kralja Jošije: ""Vidje li što učini  odmetnica Izrael? Ona odlazi na svaku visoku goru i pod svako  zeleno stablo i ondje se podaje bludu.",Croatian
"A ja mišljah: 'Poslije  svega što učini vratit će se k meni.' Ali se ona ne vraća. I  to vidje sestra njena, nevjernica Judeja.",Croatian
"A vidje i kako otpustih  odmetnicu Izraela zbog svih preljuba i dadoh joj knjigu otpusnu.  Ali sestra joj, nevjernica Judeja, nimalo se ne poboja, pa i  ona okrenu u blud.",Croatian
I svojim lakoumnim bludom obeščasti zemlju;  činila je preljub s kamenjem i drvljem.,Croatian
"I nakon svega toga  nije se vratila k meni nevjernica sestra njezina, Judeja, svim  srcem svojim, već samo prijetvorno"" - riječ je Jahvina.",Croatian
"I reče mi Jahve: ""Odmetnica Izrael pravednija je od Judeje  nevjernice.",Croatian
"Idi i viči prema Sjeveru ove riječi. Reci: Vrati se, odmetnice, Izraele, riječ je Jahvina. Ne gnjevi se više lice moje na vas, jer sam milostiv - riječ je Jahvina - neću se gnjeviti dovijeka.",Croatian
"Samo priznaj svoju krivnju da si se odvrgla od Jahve, Boga svojega, i odlutala k tuđincima, pod svako drvo zeleno i nisi slušala glasa mojega - riječ je Jahvina.",Croatian
"Vratite se, sinovi odmetnici - riječ je Jahvina - jer  ja sam vaš Gospodar. Uzet ću vas, po jednoga iz svakoga grada, po dvojicu od svakoga roda, da vas odvedem na Sion.",Croatian
I dat  ću vam pastire po srcu svojemu koji će vas pasti razumno i mudro.,Croatian
"A kad se u one dane namnožite i narodite u zemlji - riječ  je Jahvina - više se neće govoriti: 'Kovčeg Jahvina Saveza' i  nitko neće na nj misliti, nitko ga se neće sjećati ni za njim  čeznuti, niti ga ponovo graditi.",Croatian
"U to će se vrijeme Jeruzalem  zvati 'Prijestolje Gospodnje'; i svi će se narodi u njemu sabrati  u ime Jahvino, i nijedan se više neće tvrdoglavo povoditi za  pokvarenim srcem svojim.",Croatian
"U one dane slagat će se dom Judin s domom Izraelovim;  i zajedno će krenuti iz Zemlje sjeverne u zemlju koju ocima vašim  dadoh u baštinu.""",Croatian
"A ja rekoh: ""Kako da te ubrojim među sinove i dam ti zemlju slasti, baštinu, najljepši biser među narodima! Pomislih: Ti ćeš me zvati 'Oče moj!' i nećeš se više odvratiti od mene.""",Croatian
"""Ali kao što se žena iznevjeri mužu svome, tako se i vi iznevjeriste meni, dome Izraelov"" - riječ je Jahvina.",Croatian
"Čuj! Po goletima plač se čuje, zapomaganje djece Izraelove, jer skrenuše s puta svojega. Jahvu, Boga svoga, zaboraviše.",Croatian
"- Vratite se, sinovi, što se odvratiste, izliječit ću odmetništva vaša! - Evo nas, dolazimo k tebi, jer ti si Jahve, Bog naš!",Croatian
"Doista, prijevarni su visovi, graja po brdima. Odista, u Jahvi, Bogu našemu, spasenje je Izraelovo!",Croatian
"Baal je proždro trud naših otaca još od mladosti naše: ovce njihove i goveda, nihove kćeri i sinove.",Croatian
"Lezimo u sramotu svoju, nek' nas pokrije ruglo naše! Jer Jahvi, Bogu svome, sagriješismo mi i oci naši, od mladosti svoje do dana današnjeg, i ne slušamo glasa Jahve, Boga svojega.",Croatian
"""Ako se, Izraele, želiš vratiti - riječ je Jahvina - k meni se vrati; ukloniš li grozote svoje, više ne moraš bježati od mene.",Croatian
"Ako se zakuneš: 'Živoga mi Jahve!' istinito, pravo i pravedno, narodi će se blagoslivljati u tebi i tobom se dičiti.""",Croatian
"Jer ovako govori Jahve Judejcima i Jeruzalemcima: ""Prokrčite sebi prljuše, ne sijte po trnjacima.",Croatian
"Obrežite se Jahvi, skinite obrezak sa srca svojega, Judejci i Jeruzalemci, jer će bijes moj buknuti kao vatra i gorjet će, a nikog da ugasi, zbog zlodjela i opačina što ih počiniste.",Croatian
"Objavite u Judeji, razglasite u Jeruzalemu! Trubite u rog širom zemlje, vičite punim glasom i recite: 'Svi na okup! Zavucimo se u gradove svoje utvrđene!'",Croatian
"Dižite znak prema Sionu! Bježite! Nemojte zastajati! Jer dovodim nesreću sa Sjevera, veliku propast.",Croatian
"Lav se podiže iz čestara svoga, zatornik naroda izađe iz svog mjesta, krenu da zemlju tvoju opustoši: gradove će tvoje razoriti, nestat će im žitelja.",Croatian
"Zato se u kostrijet ogrnite, kukajte, naričite, jer rasplamtjela jarost Jahvina nas nije mimoišla.",Croatian
"U dan onaj - riječ je Jahvina - klonut će srce kralju i knezovima. Svećenici će se zapanjiti, proroci umuknuti.",Croatian
"I reći će: 'Ah, Jahve, Gospodine, zaista nas teško prevari kad reče: 'Uživat ćete mir' a sad nam je mač pod grlom.'",Croatian
U to će se vrijeme reći narodu ovom i Jeruzalemu: Vruć vjetar s pustinjskih sipina puše prema kćeri naroda moga; ali ne da hladi i da pročisti!,Croatian
"Doći će mi vjetar pun prijetnje, i ja ću im tada izreći sud!",Croatian
"Gle: diže se k'o oblačine, kola mu slična vihoru, konji brži od orlova. Jao nama! Propadosmo!",Croatian
"Operi opačinu sa srca svoga, Jeruzaleme, da bi se spasio. Dokle će se u grudima tvojim misli zločinačke gnijezditi?",Croatian
"Jer glas naviješta od Dana, s gore Efrajimove najavljuje nesreću.",Croatian
"Opomenite, razglasite po Judeji, obznanite Jeruzalemu: neprijatelji dolaze iz daleke zemlje i poklike izvikuju protiv gradova judejskih;",Croatian
"poput čuvara poljskih okružuju Jeruzalem, jer se odmetnu od mene"" - riječ je Jahvina.",Croatian
"Put tvoj i djela tvoja to ti učiniše. To je tvoja nesreća! Kako je gorka, kako li pogađa u srce!",Croatian
"Utrobo moja! Utrobo moja, bolujem, srce mi se razdire! Dršće mi duša! Ne mogu šutjeti, jer čujem glas roga, poklike bojne.",Croatian
"Javljaju slom za slomom, sva je zemlja poharana, moji su šatori iznenada opustošeni, u tren oka sva skloništa moja uništena.",Croatian
"Dokle ću gledati bojne znakove, slušati pozive roga?",Croatian
"Da, bezuman je moj narod, ne poznaju me, djeca su oni nerazumna, ništa ne shvaćaju, mudri su tek za zlodjela, al' činiti dobro ne umiju.",Croatian
"Gledam zemlju: pusta je, evo, i prazna, nebesa: svjetlost im iščezla.",Croatian
"Gledam brda: gle, tresu se, a svi se humci uzdrmali.",Croatian
"Gledam: evo čovjeka nema, ptice nebeske sve su odletjele.",Croatian
"Gledam: plodno polje, evo, opustje, sve gradove razori Jahve žestinom gnjeva svoga.",Croatian
"Da, ovako govori Jahve: ""Sva će zemlja biti poharana, ja ću joj zadati posljednji udarac.",Croatian
"Na to će se zemlja u crno zaviti, a nebesa, gore, potamnjeti. Jer rekoh, i neću se raskajati, odlučih i neću odustati.",Croatian
"Pred vikom 'Konjanici i strijelci!' sva se zemlja u bijeg dade: bježe u šipražje, penju se na hridi: svi su gradovi napušteni: nigdje više žive duše.",Croatian
"A ti, opustošena, što ćeš učiniti? Da se i grimizom zaodjeneš, nakitom zlatnim ukrasiš i oči ličilom izraniš, uzalud se uljepšavaš! Ljubavnici tvoji tebe preziru: traže glavu tvoju.",Croatian
"Da, jauk kao u bolesnice čujem, vrisak kao u one što prvi put rađa; čuj, to kći sionska jeca i pruža ruke: 'Jao meni! Duša mi zamire pod udarcima ubojica!'",Croatian
"Prođite ulicama jeruzalemskim, pogledajte dobro i raspitajte se, tražite po njegovim trgovima, pa ako nađete ijednoga čovjeka koji čini pravo i traži istinu, oprostit ću ovom gradu"" - riječ je Jahvina.",Croatian
"Pa kad i govore: ""Živoga mi Jahve!"" doista se krivo zaklinju.",Croatian
"Jahve, nisu li oči tvoje upravljene k istini? Biješ ih, ali njih ne boli; zatireš ih, al' oni odbijaju pouku tvoju. Čelo im je tvrđe od litice, odbijaju da se obrate.",Croatian
"Rekoh: ""Samo siromasi tako ludo postupaju, jer ne znaju puta Jahvina ni pravo Boga svojega.",Croatian
"Poći ću, dakle, velikima i njima ću govoriti, jer oni poznaju put Jahvin i pravo Boga svojega."" Ali oni svi složno razbiše jaram i sve veze pokidaše.",Croatian
"I zato ih šumski lav napada, vuk pustinjski razdire, leopardi vrebaju gradove njihove, tko god iziđe iz njih bit će rastrgan. Jer su grijesi njihovi mnogobrojni, mnogostruki otpadi njihovi.",Croatian
"""Zašto da ti oprostim? Sinovi me tvoji napustiše, zaklinju se lažnim bogovima. Ja ih nasitih, oni preljub učiniše, u bludničinu kuću nagrnuše.",Croatian
"Oni su k'o ugojeni, sileni konji: ržu za ženom bližnjega svoga.",Croatian
Pa da to ne kaznim - riječ je Jahvina - narodu takvu da se ne osvetim?,Croatian
"Popnite se na zidove! Razarajte! Uništite, ali ne posvema! Iščupajte sve čokote jer nisu Jahvini.",Croatian
"Da, podlo me izdadoše dom Izraelov i dom Judin"" - riječ je Jahvina.",Croatian
"Zanijekaše Jahvu, rekoše: ""Nema ga! Zlo nas neće snaći, nećemo iskusiti ni gladi ni mača!",Croatian
"[13a] A proroci su poput vjetra, govornika nema među njima!""",Croatian
"Zato ovako govori Jahve, Bog nad Vojskama: ""Zato što su tako govorili, [13b] evo što će im se zbiti: U oganj ću pretvoriti svoje riječi u tvojim ustima, a narod ovaj u drvo da ga oganj proždre.",Croatian
"Evo, dovest ću na vas narod izdaleka, dome Izraelov - riječ je Jahvina. Narod nepobjediv, narod drevan, narod kojega jezik nećeš znati, ni razumjeti što govori.",Croatian
Tobolac mu je razjapljen grob. Svi su oni po izboru junaci.,Croatian
"On će proždrijet' tvoju žetvu, tvoj kruh, sinove i kćeri tvoje, ovce i goveda tvoja, grožđe i smokve tvoje, razorit će ti gradove tvrde u koje se sada uzdaš.""",Croatian
"""Ali ni tada - riječ je Jahvina - neću te posve uništiti.",Croatian
"A kad budu pitali: 'Zašto nam Jahve, Bog naš, učini sve  ovo?' ti ćeš im odgovoriti: 'Jer ste mene ostavili da biste služili  tuđim bogovima u svojoj zemlji, služit ćete tuđincu u zemlji  koja nije vaša!'""",Croatian
"""Objavite ovo domu Jakovljevu i obznanite po Judeji:",Croatian
"Čujte, dakle, ovo, narode ludi i nerazumni: oči imaju, a ne vide, uši imaju, a ne čuju!",Croatian
"Zar se mene nećete bojati - riječ je Jahvina - zar nećete drhtati preda mnom koji sam stavio pijesak moru za granicu, za vječnu među koje nikad neće prijeći: ono se biba, al' je nemoćno, valovi mu huče, ali prijeći neće.",Croatian
"No, u naroda ovog srce je prkosno, nepokorno; oni se udaljiše - to je snaga njihova!",Croatian
"Ne rekoše u srcu svome: 'Bojmo se Jahve, Boga svojega, koji nam u pravi čas šalje dažd rani i kišu kasnu i koji nam čuva tjedne određene za žetvu.'",Croatian
"Vaša bezakonja narušiše ovo, vaši vam grijesi uništiše blagostanje.",Croatian
"Da, u mome narodu ima zlikovaca: kao ptičari vrebaju iz zasjede, postavljaju zamke, hvataju ljude.",Croatian
"Kao što je krletka puna ptica, tako su njihove kuće pune grabeža; postadoše tako veliki i bogati,",Croatian
"tusti i ugojeni. Da, prevršila se mjera zla, ne brane prava, prava sirote ne sreću, ne mare za pravo sirotinje.",Croatian
Pa da to ne kaznim - riječ je Jahvina - narodu takvu da se ne osvetim?,Croatian
Strahote i grozote zbivaju se u ovoj zemlji:,Croatian
"proroci laž proriču, a svećenici poučavaju na svoju ruku. A mojem narodu to omilje! Al' što ćete raditi na kraju?",Croatian
"Bježite, sinovi Benjaminovi, isred Jeruzalema! U Tekoi zatrubite u rog, na Bet Hakeremu podignite bojni stijeg! Jer sa Sjevera se nadvija nesreća, propast velika.",Croatian
Može li se Kći sionska usporedit' s nježnom tratinom?,Croatian
"K njoj dolaze pastiri sa stadima. Svud oko nje razapeše šatore, svaki pase na dijelu svome.",Croatian
"S njome zametnite sveti boj! Na noge! Navalimo usred dana! Jao nama, jer se dan naginje k zapadu, a večernje sjene duljaju!",Croatian
"Na noge! Navalimo usred noći, razrušimo dvore njene!""",Croatian
"Jer ovako zbori Jahve nad Vojskama: ""Oborite stabla njena, podignite nasip oko Jeruzalema, to je grad laži, u njemu je sve samo tlačenje.",Croatian
"Kao što iz studenca izvire voda, tako iz njega opačina izvire. U njemu se čuje samo nasilje i pustošenje, preda mnom su svagda bolesti i rane.",Croatian
"Popravi se, Jeruzaleme, da mi se duša od tebe ne odvrati, da te ne pretvorim u pustoš, u zemlju nenastanjenu.""",Croatian
"Ovako govori Jahve nad Vojskama: ""Paljetkuj, paljetkuj kao lozu Ostatak Izraelov! Poput berača pruži ruke među čokote!""",Croatian
"Komu treba da govorim, koga da opomenem da me saslušaju? Gle, uho im je neobrezano stog ne mogu čuti. Gle, riječ Jahvina postade im porugom, nije im mila.",Croatian
"Prepun sam gnjeva Jahvina, ne mogu više izdržati! - Izlij ga, dakle, po djeci na ulici i na skupove mladića. Sve će ih obuzeti: muža i ženu, starca i čovjeka zrele dobi.",Croatian
"Njihove će kuće pripasti drugima, a tako i polja i žene im. ""Da, ispružit ću ruku svoju - govori Jahve - na stanovnike ove zemlje,",Croatian
"jer od najmanjega do najvećeg svi gramze za plijenom, od proroka do svećenika svi su varalice.",Croatian
"I olako liječe ranu naroda moga, vičući: 'Mir! Mir!' Ali mira nema.",Croatian
"Nek' se postide što gnusobu počiniše, no oni više ne znaju što je stid, ne umiju se više crvenjeti. I zato će popadati s onima što padaju, srušit će se kad stanem kažnjavati"" - govori Jahve.",Croatian
"Ovako govori Jahve: ""Stanite na negdašnje putove, raspitajte se za iskonske staze: Koji put vodi k dobru? Njime pođite i naći ćete spokoj dušama svojim! Al' oni rekoše: 'Ne idemo!'",Croatian
I postavih im stražare: 'Pazite na glas roga!' Al' oni rekoše: 'Nećemo paziti!',Croatian
"Zato čujte, narodi, i vi pastiri stada njihovih!",Croatian
"Čuj, zemljo! Gle, dovodim zlo na ovaj narod, plod njihove pobune, jer oni ne slušahu riječi moje, Zakon moj odbaciše.",Croatian
"Što će mi tamjan koji dolazi iz Šebe i trska mirisna iz zemlje daleke? Vaše mi paljenice nisu drage, nisu mi po volji klanice vaše.""",Croatian
"Zato ovako govori Jahve: ""Evo postavljam narodu ovome prepreke o koje će se spotaći, oci i djeca zajedno, poginut će susjed zajedno s prijateljem.""",Croatian
"Ovako govori Jahve: ""Evo dolazi narod iz zemlje sjeverne, puk velik diže se s krajeva zemlje:",Croatian
"u ruci im luk i koplje, okrutni su, nemilosrdni; graja im buči kao more, jašu na konjima, kao jedan za boj spremni protiv tebe, Kćeri sionska.",Croatian
"Kad saznasmo novost, ruke nam klonuše, strava nas obuze, bol kao porodilju.",Croatian
"Ne izlazite u polja, ne idite na putove, jer mačevi dušmanski prijete, užas sve uokolo.",Croatian
"Kćeri mog naroda, kostrijet pripaši, pospi se pepelom, nariči k'o za jedincem tužaljku pregorku. Jer će doći nenadano na nas pustošnik.",Croatian
Postavih te za ispitivača naroda mojeg da spoznaš i ispitaš putove njegove.,Croatian
"Svi su oni odmetnici najgori, okolo kleveću i mjed i željezo, svi su pokvareni.",Croatian
"Mijeh sopće da bi vatra proždrla olovo, zalud se ljevač trudi da ga rastopi: šljaka se ne da izlučiti.""",Croatian
"""Srebro odbačeno"", tako ih zovu, jer ih Jahve odbaci!",Croatian
Ovo je riječ što dođe Jeremiji od Gospodina:,Croatian
"""Stani pred  vrata Doma Jahvina, objavi ondje ovu riječ. Reci: Čujte riječ  Jahvinu, svi Judejci koji ulazite na ova vrata da se poklonite  Jahvi.",Croatian
"Ovako govori Jahve nad Vojskama, Bog Izraelov: 'Popravite  svoje putove i djela svoja, pa ću boraviti s vama na ovome mjestu.",Croatian
Ne uzdajte se u lažne riječi: 'Svetište Jahvino! Svetište  Jahvino! Svetište Jahvino!',Croatian
"Ali ako zaista popravite svoje  putove i djela svoja i ako zaista budete činili što je pravo, svatko prema bližnjemu svome,",Croatian
"ako ne budete tlačili stranca, sirote i udovice i ne budete prolijevali krvi nedužne na ovome  mjestu, ako ne budete trčali za tuđim bogovima na svoju nesreću  -",Croatian
"boravit ću s vama na ovome mjestu, u zemlji koju sam dao  vašim ocima zauvijek.",Croatian
Ali se vi uzdate u lažne i beskorisne  riječi!,Croatian
"Zar da kradete, ubijate, činite preljub, krivo se  zaklinjete, palite tamjan Baalu i trčite za tuđim bogovima kojih  ne poznajete,",Croatian
a onda da dolazite i stojite preda mnom u Domu  ovome koji nosi moje ime i govorite: 'Spašeni smo!' i da nakon  toga opet činite nedjela i opačine?,Croatian
"Zar je Dom ovaj, koji  se zove mojim imenom, u vašim očima pećina razbojnička? Ali ja  dobro vidim"" - riječ je Jahvina.",Croatian
"""Pođite, dakle, na moje mjesto koje je u Šilu, gdje nekoć  nastanih ime svoje, i pogledajte što od njega učinih zbog opačina  naroda svoga izraelskoga.",Croatian
"Kako činite sva ona ista nedjela  - riječ je Jahvina - i premda vas neumorno opominjem, vi ne slušate, a kad vas zovem, vi se ne odazivate:",Croatian
"od ovoga Doma što se  zove mojim imenom, u koje se vi uzdate, i od ovoga mjesta što  ga dadoh vama i ocima vašim učinit ću isto što sam učinio i od  Šila.",Croatian
"Odbacit ću vas od lica svojega kao što odbacih svu  braću vašu, sve potomstvo Efrajimovo.""",Croatian
"""A ti ne moli milosti za narod ovaj, ne diži glasa za  njih i ne moli, ne navaljuj na me jer te neću uslišiti.",Croatian
Ne  vidiš li što čine po gradovima judejskim i po ulicama jeruzalemskim?,Croatian
"Djeca kupe drva, oci pale vatru, žene mijese tijesto da ispeku  kolače 'kraljici neba' i lijevaju ljevanice tuđim bogovima da  me pogrde.",Croatian
"Zar mene tim pogrđuju - riječ je Jahvina - a ne  sebe na svoju sramotu?""",Croatian
"I stoga ovako govori Jahve Gospod:  ""Evo, gnjev svoj i jarost svoju izlit ću na ovo mjesto, na ljude  i na stoku, na poljsko drveće i na plodove zemlje, rasplamtjet  će se i neće se ugasiti.""",Croatian
"Ovako govori Jahve nad Vojskama, Bog Izraelov: ""Paljenicama  dometnite još i klanice, i jedite meso.",Croatian
"Ja ništa ne rekoh  ocima vašim o paljenicama i klanicama, niti im što o tom zapovjedih  kad ih izvedoh iz zemlje egipatske.",Croatian
"Ovo im ja zapovjedih:  'Slušajte glas moj, pa ću ja biti vaš Bog, a vi ćete biti moj  narod. Idite putem kojim vam zapovjedih, da vam dobro bude.'",Croatian
"A oni ne poslušaše, uho svoje ne prignuše, već pođoše po  savjetu i okorjelosti zloga srca svojega; okrenuše mi leđa, a  ne lice.",Croatian
"Od dana kad oci vaši iziđoše iz zemlje egipatske  pa do dana današnjeg slao sam vam tolike sluge svoje, proroke, iz dana u dan, neumorno.",Croatian
"Ali me oni nisu slušali, uho svoje  nisu prignuli, nego otvrdnuše, gori od otaca svojih.",Croatian
"Možeš  im sve to reći, ali te neće poslušati; zovi ih, neće ti se odazvati.",Croatian
"Zato im reci: 'Ovo je narod koji ne sluša glasa Jahve, Boga  svojega, i ne prima opomenÄe. Nestade istine, nestade je iz usta  njihovih.'""",Croatian
"Ostriži svoju dugu kosu, baci je. Po goletima protuži tužaljkom, jer Jahve odbaci i odvrgnu rod na koji se razgnjevio.",Croatian
"""Da, sinovi Judini čine što je zlo u očima mojim"" - riječ  je Jahvina. ""Postaviše grozote u Dom koji se mojim zove imenom, da ga oskvrnu;",Croatian
podigoše uzvišice tofetske u Dolini Ben Hinomu  i spaljuju vatrom svoje sinove i kćeri - što im ja nikad ne zapovjedih  niti mi to ikada na um pade.,Croatian
"Stoga evo dolaze dani - riječ  je Jahvina - kad se više neće reći Tofet ni Dolina Ben Hinom, nego Dolina klanja. U Tofetu će se pokapati mrtvi, jer drugdje  neće biti mjesta.",Croatian
"A mrtva tijela ovoga naroda bit će hrana  pticama nebeskim i zvjeradi zemaljskoj, i nitko se neće naći  da ih poplaši i otjera.",Croatian
"Uklonit ću iz gradova judejskih i  s ulica jeruzalemskih radost i veselje: jer će se zemlja ta pretvoriti  u pustinju.""",Croatian
"""U ono vrijeme - riječ je Jahvina - povadit će iz grobova kosti  kraljeva judejskih, kosti knezova njezinih, kosti svećenika,  kosti proroka i kosti žitelja jeruzalemskih.",Croatian
"I razasut će  ih prema suncu, prema mjesecu i prema svoj vojsci nebeskoj, koje  ljubljahu, kojima služahu, koje slijeđahu, koje za savjet pitahu  i kojima se klanjahu. I neće ih pokupiti i sahraniti; ostat će  kao gnoj po zemlji.",Croatian
"Tada će svima onima što preostanu od tih  zlih plemena, po svim mjestima kuda ih rasprših, smrt biti milija  od života"" - riječ je Jahve nad Vojskama.",Croatian
"""Reci im: Ovako govori Jahve: 'Padne li tko, neće li opet ustati, zaluta li, neće li se opet vratiti?",Croatian
"Zašto onda taj narod luta uporno i neprekidno? Čvrsto se drže laži, neće da se obrate.",Croatian
"Pazio sam i osluškivao: Ne govore kako valja. Nitko se ne kaje zbog pakosti svoje, i ne govori 'Što učinih?' Svatko je skrenuo trku svoju kao konj kad u boj nagne.",Croatian
"Čak i roda pod nebom zna svoje vrijeme, grlica, lastavica i ždral drže se vremena kad se moraju vratiti. A moj narod ne poznaje suda Jahvina.",Croatian
"Kako možete tvrditi: 'Mi smo mudri, u nas je Zakon Jahvin!' Zaista, u laž ga je pretvorila lažljiva pisaljka pisara!",Croatian
"Mudraci će biti osramoćeni, prestravljeni i uhvaćeni u zamku. Gle, oni prezreše riječ Jahvinu! A njihova mudrost - što im koristi?",Croatian
"Zato ću žene njihove dati strancima, a vaša polja osvajačima. Jer od najmanjeg do najvećega svi gramze za plijenom, od proroka do svećenika svi su varalice.",Croatian
I olako liječe ranu naroda mojega vičući: 'Mir! Mir!' Ali mira nema.,Croatian
"Neka se postide što gnusobu počiniše, no oni više ne znaju što je stid, ne umiju se više crvenjeti. Zato će popadati s onima što padaju, srušit će se kad stanem kažnjavati"" - govori Jahve.",Croatian
"""Htjedoh u berbu k njima - riječ je Jahvina - a ono ni grozda na trsu, ni smokve na smokvi; čak je i lišće uvelo. Zato ih predah onima što prolaze kraj njih.",Croatian
"'Zašto još čekamo? Na okup! Zavucimo se u tvrde gradove da ondje izginemo, jer nas Jahve, Bog naš, zatire, napaja nas vodom otrovanom, jer zgriješismo protiv Jahve.",Croatian
"Nadasmo se miru, ali dobra nema, čekasmo vrijeme ozdravljenja, al' evo užasa!",Croatian
"Iz Dana dopire njištanje konja njegovih, od rzanja njegovih pastuha dršće zemlja sva. Dolaze da proždru zemlju i što je napunja, grad i žitelje u njemu.'",Croatian
"I gle, puštam na vas otrovnice protiv kojih nema čarolija; ujedat će vas - riječ je Jahvina -",Croatian
"lijeka biti neće."" Bol me spopada, srce mi iznemoglo.",Croatian
"Evo zapomažu kćeri naroda moga iz zemlje daleke: ""Zar Jahve nije više na Sionu? Kralj njegov? Zašto me razjariše svojim kipovima, ništavilima tuđinskim?",Croatian
"Žetva prođe, minu ljeto, a mi nismo spašeni!""",Croatian
"Satrven sam što je kći naroda mojega satrvena, žalostan sam, stravom obuzet.",Croatian
Zar u Gileadu nema balzama? Nema li ondje liječnika? TÓa zašto ne dolazi ozdravljenje kćeri naroda mojega?,Croatian
"(8:23) O, tko bi glavu moju pretvorio u vrelo, a oči moje u vrutak suza, danju i noću da plačem nad poginulima kćeri svoje, naroda svojega!",Croatian
"(9:1) ""Da imam u pustinji obitavalište, ostavio bih narod svoj i daleko od njih otišao. Jer svi su oni preljubnici, rulja izdajnička.",Croatian
"(9:2) Kao luk napinju jezik, laž, a ne istina, prevladava na zemlji. Iz zla u zlo srljaju, mene ne poznaju"" - riječ je Jahvina!",Croatian
"(9:3) ""Nek se svatko čuva prijatelja, a brat bratu neka ne vjeruje, jer brat svaki nasljeduje Jakova, a svaki prijatelj raznosi klevete.",Croatian
"(9:4) Jedan drugoga varaju, istine ne govore, privikoše jezik da govori laži; izopačeni, ne mogu se više",Croatian
"(9:5) vratiti. Nasilje na nasilje! Prijevara za prijevarom! Neće da spoznaju mene"" - riječ je Jahvina.",Croatian
"(9:6) Stog ovako govori Jahve nad Vojskama: ""Evo, pretopit ću ih i ispitati, tÓa kako da i postupaju prema kćeri naroda moga?",Croatian
"(9:7) Jezik im je strijela ubojita, na ustima riječ prijevarna. 'Mir s tobom', pozdravljaju bližnjega, ali mu u srcu zamku spremaju.",Croatian
"(9:8) Pa da ih zbog toga ne kaznim - riječ je Jahvina - narodu takvu da se ne osvetim?""",Croatian
"(9:9) ""Zaplačite, tugujte nad brdima, nad ispašama pustinjskim naričite! Jer izgorješe, nitko ne prolazi, glas stada više se ne čuje. Od ptice nebeske do stoke sve pobježe, svega nestade.",Croatian
"(9:10) Od Jeruzalema učinit ću gomilu kamenja, brlog čagaljski, gradove judejske pretvorit ću u pustoš gdje nitko ne stanuje.""",Croatian
"(9:11) Tko je mudar da bi to razumio, kome su usta Jahvina govorila da objavi zašto zemlja izgorje kao pustinja i nitko njome više ne prolazi?",Croatian
"(9:12) I reče Jahve: ""Jer ostaviše Zakon moj koji im dadoh i  jer ne slušahu glasa mojega, niti ga slijeđahu,",Croatian
"(9:13) nego slijeđahu  okorjelo srce svoje i baale kojima ih oci njihovi naučiše,",Croatian
"(9:14) ovako  govori Jahve nad Vojskama, Bog Izraelov: Evo, nahranit ću narod  ovaj pelinom i napojiti ga vodom zatrovanom.",Croatian
"(9:15) I raspršit ću  ih među narode kojih ne poznavahu oni ni oci njihovi. A za njima  ću poslati mač da ih zatre."" Ovako govori Jahve nad Vojskama:",Croatian
"(9:16) ""Pazite! Pozovite narikače! Neka dođu! Pošaljite po najvještije! Neka dođu!",Croatian
"(9:17) Neka pohite da zapjevaju tužbalicu nad nama! Da suze poteku iz očiju naših, da voda poteče s trepavica naših!",Croatian
"(9:18) Sa Siona dopire tužbalica: 'O, kako smo upropašteni, osramoćeni veoma! Jer moramo zemlju ostaviti i stanove svoje napustiti.'""",Croatian
"(9:19) I zato, o žene, čujte riječ Jahvinu, i neka uho vaše primi riječ iz usta njegovih. Učite kćeri svoje jadati, jedna drugu naricati:",Croatian
"(9:20) ""Smrt se ušulja kroz prozore naše, uđe u dvore naše, djecu pokosi nasred ulice, mladiće nasred trgova.",Croatian
"(9:21) I mrtva tjelesa leže kao gnoj po oranicama, kao snoplje za žeteocem, a nikoga da ih skupi.""",Croatian
"(9:22) Ovako govori Jahve: ""Mudri neka se ne hvale mudrošću, ni junak neka se ne hvali hrabrošću, ni bogati neka se ne hvali bogatstvom.",Croatian
"(9:23) A tko se hvaliti hoće, neka se hvali time što ima mudrost da mene spozna. Jer ja sam Jahve koji tvori dobrotu, pravo i pravdu na zemlji, jer to mi je milo"" - riječ je Jahvina.",Croatian
"(9:24) ""Evo, bliže se dani"" - riječ je Jahvina - ""kaznit ću  sve koji su obrezani na tijelu:",Croatian
"(9:25) Egipat, Judeju, Edom, sinove  Amonove i Moab i sve one što briju zaliske i prebivaju u pustinji.  Jer svi su ti narodi neobrezani i sav dom Izraelov neobrezana  je srca!""",Croatian
"Slušajte riječ koju vam govori Jahve, dome Izraelov.",Croatian
"Ovako govori Jahve: ""Ne privikavajte se putu bezbožnom i ne dršćite pred znacima nebeskim, jer pred njima dršću samo bezbošci.",Croatian
"Jer su strašila tih naroda puka ništavnost, samo drvo posječeno u šumi, djelo ruku tesarovih,",Croatian
"ukrašeno srebrom i zlatom, pričvršćeno čavlima i čekićima da se ne klima.",Croatian
"Nalik su na ptičja strašila u vrtu: ne znaju govoriti. Treba ih nositi, jer ne umiju hodati. Njih se ne bojte, jer ne mogu zla činiti, ali ni dobra učiniti ne mogu.""",Croatian
"Nitko nije kao ti, Jahve, ti si velik i silno je ime tvoje.",Croatian
"Tko da se tebe ne boji, kralju naroda? Zaista, tebi to pripada, jer među svim mudracima naroda i u svim njihovim kraljevstvima tebi nema ravna!",Croatian
"Čime vatru lože, to ih zaluđuje! Zakon im isprazan - obično drvo,",Croatian
"tankolisto srebro dovezeno iz Taršiša, zlato iz Ofira, rad kipara i rukotvorina zlatara, sva djela umješna, ogrnuta ljubičastim i crvenim grimizom.",Croatian
A Jahve je pravi Bog. Živi je on Bog i Kralj vječni. Od njegova gnjeva zemlja se trese. Narodi ne mogu podnijeti jarosti njegove.,Croatian
"Evo što ćete o kipovima reći: ""Bogovi koji nisu stvorili  neba ni zemlje moraju nestati s lica zemlje i ispod neba.""",Croatian
"On stvori zemlju snagom svojom, mudrošću svojom uspostavi krug zemaljski i umom svojim razape nebesa.",Croatian
"Kad mu glas zaori, huče vode na nebesima, oblake diže s kraja zemlje; stvara kiši munje, vjetar izvodi iz skrovišta njegovih.",Croatian
"Svakom čovjeku pamet stane, svaki se zlatar zastidi svoga kipa, jer svi su mu kipovi samo varka, nema u njima duha!",Croatian
"Isprazni su oni, smiješne tvorevine, propast će u dan kazne.",Croatian
"'Jakovljev dio' nije kao oni: jer je on sve stvorio, Izrael pleme je baštine njegove, Jahve nad Vojskama ime je njegovo.""",Croatian
"Skupi prnje svoje sa zemlje, ti koja stanuješ u utvrdi!",Croatian
"Jer ovako govori Gospod: ""Gle, ovaj put daleko ću odbaciti stanovnike ove zemlje, pritijesniti ih da me nađu.""",Croatian
"""Jao meni zbog ozljede moje, rana je moja neiscjeljiva."" A ja rekoh: ""Ipak, bolest je moja, nosit ću je!",Croatian
"Šator je moj obÄaljen, sva užeta pokidana. Djeca me ostaviše: nema ih. Nema ga tko bi opet razapeo šator moj i podigao krila šatorska.""",Croatian
"Da, pastiri pamet izgubiše: ne tražiše Jahve. Zato ih sreća ne prati i sva se stada raspršiše.",Croatian
"Čujte vijest! Primiče se, evo, buka strašna iz zemlje sjeverne, da gradove judejske pretvori u pustinju, u brlog čagalja.",Croatian
"Znam, Jahve, da put čovjeka nije u njegovoj vlasti, da čovjek koji hodi ne može upravljati korake svoje!",Croatian
"Kazni me, Jahve, ali po pravici, ne u gnjevu, da nas ne zatreš.",Croatian
"Izlij gnjev na narode koji te ne priznaju i na plemena koja ne zazivlju imena tvoga! Jer oni su proždrli Jakova, izjeli ga, opustošili naselje njegovo.",Croatian
Riječ koju je Jahve uputio Jeremiji:,Croatian
"""Govori Judejcima i Jeruzalemcima.",Croatian
"Reci im: Ovako veli  Jahve, Bog Izraelov: 'Proklet bio čovjek koji ne posluša riječi  Saveza ovoga,",Croatian
"riječi koje sam zapovjedio ocima vašim kad sam  ih izveo iz zemlje egipatske, iz one peći ražarene, govoreći:  Poslušajte glas moj i činite sve što vam zapovjedim: tada ćete  biti narod moj, a ja vaš Bog,",Croatian
"da bih ispunio zakletvu kojom  sam se zakleo ocima vašim da ću im dati zemlju u kojoj teče mlijeko  i med - kao što je danas.'"" A ja odgovorih i rekoh: ""Tako je, Jahve.""",Croatian
"I dalje mi reče Jahve: ""Objavi riječi ove po gradovima  judejskim i po ulicama jeruzalemskim: 'Poslušajte riječi Saveza  ovoga, te ih izvršavajte.",Croatian
Jer sam ozbiljno opominjao očeve  vaše kad sam ih izvodio iz zemlje egipatske i do danas ih neumorno  opominjem: Poslušajte glas moj!,Croatian
"Ali oni ne slušahu i ne prignuše  uha svojega, nego se povedoše za okorjelošću zloga srca svoga.  Zato dopustih da se na njima ispune sve riječi Saveza ovoga za  koji im zapovjedih da ga se pridržavaju, ali ga se oni ne pridržavahu.'""",Croatian
"I reče mi Jahve: ""Zavjera je među Judejcima i Jeruzalemcima.",Croatian
"Vratiše se bezakonjima svojih otaca koji se oglušiše na moje  riječi, pa trčahu za tuđim bogovima da im služe. Dom Izraelov  i dom Judin prekršiše Savez moj koji sam sklopio s ocima njihovim.""",Croatian
"Zato ovako govori Jahve: ""Evo, dovest ću na njih zlo  kojemu neće umaći; vapit će k meni, ali ih ja neću slušati.",Croatian
"Onda  neka gradovi judejski i žitelji jeruzalemski vapiju k bogovima  kojima kade, ali im oni neće pomoći u vrijeme nevolje!",Croatian
"Jer imaš, o Judejo, bogova koliko i gradova! I koliko ima ulica u Jeruzalemu, toliko žrtvenika podigoste da kadite Baalu.",Croatian
"Ti, dakle, ne moli milosti za taj narod, ne diži glasa  za njih i ne moli, jer ih neću uslišiti kad me zazovu u nevolji  svojoj.""",Croatian
Što li će draga moja u Domu mome? Kuje zle osnove. Hoće li pretilina i meso posvećeno ukloniti zlo od tebe? Mogu li te stoga proglasiti čistom?,Croatian
"""Zelena maslina lijepa uzrasta"", tako te Jahve nazva. A sada uz prasak veliki plamenom sažiže njeno lišće; spaljene su grane njene.",Croatian
"Jahve nad Vojskama, koji te bijaše posadio, nesreću ti  namijeni zbog zločina što ga učini dom Izraelov i dom Judin kadeći  Baalu da bi mene razgnjevili.",Croatian
"Jahve mi objavi te znam! Tada mi ti, Jahve, razotkri  njihove spletke.",Croatian
"A ja bijah kao jagnje krotko što ga vode  na klanje i ne slutih da protiv mene snuju pakosne naume. ""Uništimo  drvo još snažno, iskorijenimo ga iz zemlje živih, da mu se ime  nikad više ne spominje!""",Croatian
"Ali ti, Jahve nad Vojskama, koji pravedno sudiš, koji ispituješ srca i bubrege, daj da vidim kako se njima osvećuješ, jer tebi povjerih parnicu svoju.",Croatian
"Zato Jahve nad Vojskama govori protiv ljudi u Anatotu  koji mi rade o glavi i govore: ""Ne prorokuj više u ime Jahvino, da ne pogineš od ruke naše!""",Croatian
"Ovako govori Jahve nad Vojskama:  ""Evo, ja ću ih kazniti. Njihovi će mladići od mača poginuti,  sinovi i kćeri pomrijet će od gladi.",Croatian
"Ni ostatka neće ostati  kad donesem nesreću ljudima u Anatotu u godini kazne njihove.""",Croatian
"Prepravedan si, Jahve, da bih se mogao s tobom parbiti. Samo bih jedno s tobom raspravio: Zašto je put zlikovaca uspješan? Zašto podmuklice uživaju mir?",Croatian
"Ti si ih posadio, i oni se ukorijeniše, rastu i plod donose. Al' si bliz samo ustima njihovim, a daleko im od srca.",Croatian
"No ti, Jahve, mene poznaješ i vidiš; ispitao si srce moje, ono je s tobom. Odvedi ih kao jagnjad na klanje, sačuvaj ih za dan pokolja.",Croatian
"Dokle će zemlja tugovati, dokle će trava na svem polju  sahnuti? Zbog opačine njezinih stanovnika ugiba stoka i ptice! Jer govore: Bog ne vidi naših putova.",Croatian
"Ako s pješacima trčeći sustaješ, kako ćeš se s konjima utrkivati? Kad ni u mirnoj zemlji nemaš uzdanja, kako ćeš onda kroz guštare jordanske?",Croatian
Jer su i braća tvoja i obitelj tvoja licemjerni prema tebi! I oni te iza leđa ocrnjuju na sva usta. Ne vjeruj im kad ti zbore umilno.,Croatian
"Ostavih dom svoj, napustih baštinu svoju; miljenicu srca svoga dadoh u ruke dušmana njenih.",Croatian
"Baština moja postade za me kao lav u šumi. Zarikao je na me, zato ga zamrzih.",Croatian
"Zar je baština moja šarena ptica oko koje odasvud druge slijeću? Hajde, skupite se, sve divlje zvijeri, dođite žderati.",Croatian
"Mnogi pastiri opustošiše moj vinograd, zgaziše nasljedstvo moje; dragu mi baštinu pretvoriše u golu pustinju,",Croatian
"pretvoriše u pustoš, žalosna je pustoš preda mnom. Sva je zemlja pusta jer nikog u srce ne dira.",Croatian
Preko svih goleti pustinjskih nagrnuše pustošnici. Jer u Jahve je mač što proždire: s jednog kraja zemlje do drugog nema mira nijednome tijelu.,Croatian
"Sijahu pšenicu, a požeše trnje: iscrpli se bez koristi. Stide se uroda svoga sve zbog jarosti Jahvine.",Croatian
"Ovako govori Jahve: ""Sve zle susjede svoje, koji su dirnuli  u baštinu što sam je dao narodu svome Izraelu, ja ću iščupati  iz zemlje njihove. Ali dom Judin iščupat ću isred njih.",Croatian
"A  kad ih iščupam, ponovo ću im se smilovati i povesti natrag, svakoga  na baštinu i zemlju njegovu.",Croatian
"Pa ako doista nauče putove naroda  mojega i stanu se zaklinjati imenom mojim - 'Živoga mi Jahve'  - kao što su učili moj narod da se zaklinje Baalom, tada će se  opet nastaniti usred naroda moga.",Croatian
"Ako pak ne poslušaju, onda  ću takav narod potpuno iščupati i zatrti"" - riječ je Jahvina.",Croatian
"Ovako mi govori Jahve: ""Idi i kupi sebi lanen pojas i opaši  bokove. Ali ga u vodu ne umači.""",Croatian
I kupih pojas po riječi Jahvinoj  i opasah bokove.,Croatian
I dođe mi drugi put riječ Jahvina:,Croatian
"""Uzmi  pojas što si ga kupio i njime se opasao, digni se, idi do rijeke  Eufrata i sakrij ga ondje u pukotinu pećine.""",Croatian
"I odoh i sakrih  ga kraj Eufrata, kako mi Jahve zapovjedi. Poslije mnogo dana  reče mi Jahve:",Croatian
"""Ustaj, idi na Eufrat pa izvuci odande pojas  za koji ti zapovjedih da ga ondje sakriješ.""",Croatian
"Odoh na Eufrat, izvukoh i uzeh pojas s mjesta gdje ga bijah sakrio, i gle: pojas  istrunuo, ne bijaše više nizašto.",Croatian
Tada mi dođe riječ Jahvina:,Croatian
"""Ovako govori Jahve: Tako ću uništiti silnu oholost Judeje  i Jeruzalema.",Croatian
"Narod taj opaki koji ne sluša mojih riječi, nego slijedi okorjelo srce svoje i trči za drugim bogovima da  im služi i da im se klanja, postat će kao tvoj pojas koji nije  više nizašto.",Croatian
"Jer kao što pojas prianja uz bedra čovjekova, tako sam htio da sav dom Izraelov i sav dom Judin prianja uza  me - riječ je Jahvina - da budu moj narod, moj dobar glas, moj  ponos, moja slava i čast. Ali nisu poslušali!""",Croatian
"Reci tom narodu: ""Svaki se vrč puni vinom."" A oni će  ti prigovoriti: ""Zar možda ne znamo da se svaki vrč puni vinom?""",Croatian
"Reci im tada: ""Ovako govori Jahve: evo, napunit ću pijanošću  sve stanovnike ove zemlje, kraljeve što sjede na prijestolju  Davidovu, i svećenike, i proroke, i sve Jeruzalemce.",Croatian
"I porazbijat  ću ih jednog o drugoga, očeve zajedno sa sinovima - riječ je  Jahvina. Uništit ću ih bez samilosti, bez milosrđa i bez smilovanja.""",Croatian
"Poslušajte, dobro čujte, okanite se oholosti: Jahve sad govori!",Croatian
"Dajte slavu Jahvi, Bogu svojemu, prije nego što se smrkne, prije nego što se noge vaše spotaknu po planinama mračnim. Vi se nadate svjetlosti, a on će je u mrak pretvoriti, prometnuti u crnu tamu!",Croatian
"Ako ovo ne poslušate, potajno će mi duša plakati zbog oholosti vaše, suze će roniti, oko će mi suze prolijevati, jer Jahvino stado u izgnanstvo odlazi.",Croatian
"Reci kralju i kraljici-majci: ""Sjednite duboko dolje, jer vijenac slave pade s vaših glava.",Croatian
"Gradovi Negeba zatvoreni su, i nikoga nema da ih otvori. Sva je Judeja izgnana, sasvim izgnana!""",Croatian
"Podigni oči, Jeruzaleme, i pogledaj one što nadiru sa Sjevera. Gdje je stado tebi povjereno, slavne ovce tvoje?",Croatian
Što ćeš reći kada ti se nametnu kao gospodari tvoji oni koje si sam naučio da te kao ljubavnici vode. Neće li te bolovi spopasti kao porodilju?,Croatian
"Možda ćeš se tad upitati: ""Zašto me to snašlo?"" Zbog mnoštva bezakonja tvojih otkriše ti skute, nasilje nad tobom učiniše.",Croatian
"Može li Etiopljanin promijeniti kožu svoju? Ili leopard krzno svoje? ""A vi, možete li činiti dobro, navikli da zlo činite?",Croatian
Zato ću vas raspršiti k'o pljevu koju raznosi pustinjski vjetar.,Croatian
To je sudba tvoja i dio tebi odmjeren - riječ je Jahvina - jer si mene zaboravio i u laž se uzdao.,Croatian
Sam ću ti halju do lica podići da se tvoja golotinja vidi.,Croatian
"Sve preljube tvoje, tvoje vriskanje i bestidno tvoje bludničenje, na humcima, u poljima, vidio sam tvoje grozote. Jao tebi, Jeruzaleme! Još se ne očisti i dokle će to još trajati ...?""",Croatian
Riječ Jahvina Jeremiji o velikoj suši:,Croatian
"Judeja je tugom obrvana i ginu njeni gradovi, sumorno leže na zemlji, krik Jeruzalema do neba se vije.",Croatian
"Odličnici šalju sluge po vodu: dolaze do studenaca, ali vode ne nalaze, vraćaju se praznih vrčeva, postiđeni, posramljeni, pokriše glavu svoju.",Croatian
"Zemlja je sva ispucala jer kiše nema. Ratari se postidješe, pokriše glave.",Croatian
Pa i košuta u polju ostavlja mlado jer trave nema.,Croatian
"Divlji magarci, stojeć' na goletima, dašću kao čagalj, oči im malaksale jer nema zelenila.",Croatian
"Bezakonja naša protiv nas svjedoče, smiluj se, o Jahve, rad' imena svoga! Jer otpadosmo od tebe, tebi sagriješismo,",Croatian
"o nado Izraelova, spasitelju njegov u danima nevolje! Zašto si kao stranac u ovoj zemlji, kao putnik što se uvrati da prenoći?",Croatian
"Zašto si kao prestravljen čovjek, kao junak koji ne može pomoći? TÓa ti si među nama, o Jahve, mi se tvojim zovemo imenom - nemoj nas ostaviti!",Croatian
"Ovako govori Jahve o narodu ovome: Jest, oni vole tumarati  i ne štede svojih nogu, i zato ih Jahve ne voli. I sada se spominje  bezakonja njihova i kažnjava grijehe njihove.",Croatian
"I reče mi Jahve:  ""Ne traži milosti za ovaj narod.",Croatian
"Ako će i postiti, neću uslišiti  njihovih vapaja. Ako će i prinijeti paljenicu i prinos, neće  mi omiljeti. Jer mačem, glađu i kugom ja ću ih zatrti.""",Croatian
"Tada rekoh: ""Ah, Jahve Gospode! Eno, proroci im govore:  'Nećete vidjeti mača, niti će vam biti gladi, nego ću vam dati  postojan mir na ovome mjestu.'""",Croatian
"A Jahve mi reče: ""Laž prorokuju ti proroci u moje ime;  niti ih poslah niti im nalog kakav dadoh - ja im i nisam govorio.  Oni vam prorokuju lažna viđenja, isprazna gatanja i snove srca  svoga.""",Croatian
"Zato ovako govori Jahve: ""Proroci ti što u moje ime  prorokuju, a ja ih nisam poslao, te govore da neće biti ni mača  ni gladi u zemlji ovoj, sami će od mača i gladi poginuti.",Croatian
"A  narod ovaj kojemu prorokuju ležat će po ulicama jeruzalemskim, pokošen mačem i glađu, i neće biti čovjeka da ga pokopa - njih, žene njihove, sinove i kćeri njihove. Tako ću na njih izliti  zloću njihovu.""",Croatian
"A ti im reci ovako: Nek' oči moje suze rone danju i noću, i neka ne prestanu, jer je strašno slomljena djevica, kći naroda moga, ranom neobično ljutom.",Croatian
"Pođem li u polje, evo mačem pobijenih! Vratim li se u grad, evo od gladi iznemoglih! Čak i proroci i svećenici lutaju po zemlji i ništa ne znaju.",Croatian
"TÓa zar si Judeju sasvim odbacio? Zar ti duši omrznu Sion? Zašto nas tako biješ te nam više nema lijeka? Nadasmo se miru, ali dobra nema, čekasmo vrijeme ozdravljenja, al' evo užasa!",Croatian
"O Jahve, bezbožnost svoju priznajemo, bezakonje otaca svojih; doista, tebi sagriješismo!",Croatian
"Ne odbaci nas, rad' imena svoga, ne sramoti prijesto Slave svoje, spomeni se i nemoj razvrći Saveza svog s nama!",Croatian
"Zar ispraznost bezbožnika dažda daje? Ili zar nebesa sama kiše? Zar ne daješ ti to, Jahve, Bože naš? Zato se u te uzdamo, jer ti sve to činiš.",Croatian
"I reče mi Jahve: ""Kad bi i Mojsije i Samuel stali pred lice  moje, ne bi mi se duša obratila narodu tome. Otjeraj ih ispred  lice mojega, neka idu od mene!",Croatian
"Ako te upitaju: 'Kamo da idemo?'  odgovori im: 'Ovako govori Jahve: Tko je za smrt, u smrt! Tko je za mač, pod mač! Tko je za glad, u glad! Tko je za izgnanstvo, u izgnanstvo!'",Croatian
"Poslat ću na njih četiri nevolje - riječ je Jahvina: mač  da ih ubija, pse da ih rastrgaju, ptice nebeske i zvjerad da  ih žderu i zatiru.",Croatian
"I učinit ću ih užasom svim kraljevstvima  zemaljskim, i to zbog Manašea, sina Ezekijina, kralja judejskoga  - za sva zla što ih počini u Jeruzalemu.""",Croatian
"""Tko da se smiluje tebi, Jeruzaleme, tko da te požali? Tko li će se svratit' da te zapita kako ti je?",Croatian
Ti me odbaci - riječ je Jahvina - i leđa mi okrenu. I zato na te digoh ruku zatornicu. Dojadi mi da ti uvijek praštam!,Croatian
"Zato ću ih izvijati vijačom na vratima zemlje ove. Narod svoj ću lišit' djece i istrijebit' ga, jer se ne obraćaju sa svojih putova.",Croatian
"Bit će u njih više udovica negoli pijeska morskoga. Na majke mladih ratnika dovest ću zatornika, usred podneva, i pustit ću na njih iznenada užas i strahotu.",Croatian
"Onesvijestila se roditeljka sedmero djece, dušu ispustila. Sunce joj zađe još za dana: postiđena, osramoćena je. A što od njih ostane, pod mač ću vrći pred njihovim dušmanima"" - riječ je Jahvina.",Croatian
"Jao meni, majko, što si me rodila, da svađam se i prepirem sa svom zemljom. Nikom ne uzajmih, ni od koga zajma ne uzeh, a ipak svi me proklinju.",Croatian
"Uistinu, o Jahve, nisam li ti služio za njihovo dobro, nisam li tražio milost u tebe za neprijatelja svoga, u doba nevolje, u danima tjeskobe njegove? Ti to dobro znaš!",Croatian
"Može l' se željezo slomiti, željezo sa Sjevera i mjed?",Croatian
Tvoje bogatstvo i blago tvoje pljački ću predati. Tako ćeš platiti za sva bezakonja svoja po svoj zemlji.,Croatian
"Učinit ću te robljem neprijatelja u zemlji koju ne poznaješ, jer gnjev moj planu ognjem koji će vas sažgati, koji će protiv vas buknuti.",Croatian
"Jahve, spomeni me se i pohodi me i kazni progonitelje moje. Ne daj da propadnem zbog sporosti srdžbe tvoje! Spomeni se da tebe radi podnosim sramotu.",Croatian
"Kad mi dođoše riječi tvoje, ja sam ih gutao: riječi tvoje ushitiše i obradovaše srce moje. Jer sam se tvojim zvao imenom, o Jahve, Bože nad Vojskama.",Croatian
"Nikad sjedio nisam u društvu veseljaka da se razveselim. Pod težinom ruke tvoje samotan živim, jer ti me jarošću prože.",Croatian
"Zašto je bol moja bez prebola? Zašto je rana moja neiscjeljiva i nikako da zaraste? Ah! Hoćeš li meni biti kao potok nestalan, vodama nepouzdan?",Croatian
"Zato ovako govori Jahve: ""Ako se vratiš, pustit ću te da mi opet služiš; ako odvojiš dragocjeno od bezvrijedna, bit ćeš usta moja. Oni će se okrenuti k tebi, al' ti se zato ne smiješ okrenuti k njima!",Croatian
"Učinit ću od tebe za ovaj narod zid od mjedi, neosvojiv. Borit će se protiv tebe, al' te neće nadvladati, jer ja sam s tobom, da te spasim i izbavim"" - riječ je Jahvina.",Croatian
"""Izbavit ću te iz ruku zlikovaca i otkupiti te iz ruku silnika.""",Croatian
I dođe mi riječ Jahvina i reče:,Croatian
"""Ne uzimaj sebi žene; i  nemaj ni sinova ni kćeri na ovome mjestu.",Croatian
Jer ovako govori  Jahve o kćerima i sinovima koji će se roditi na ovome mjestu  i o majkama koje će ih rađati i o očevima koji će ih imati u  ovoj zemlji:,Croatian
"Oni će umrijeti smrću prebolnom, nitko ih neće  oplakivati, niti će ih sahraniti. Pretvorit će se u gnoj za oranice, izginut će od mača i gladi, a njihova će trupla biti hrana pticama  nebeskim i zvijerima zemaljskim.""",Croatian
"Da, ovako govori Jahve: ""Ne smiješ ući u kuću žalosti, ne idi naricati niti ih sažaljevati. Jer ja sam tom narodu uskratio  mir svoj - riječ je Jahvina - ljubav i samilost.",Croatian
"Pomrijet  će veliko i malo u ovoj zemlji i nitko ih neće pokopati. Nitko  neće naricati nad njima, niti će zbog njih praviti ureza, niti  kose šišati.",Croatian
"Za onog u žalosti neće kruh lomiti, da ga utješe  zbog pokojnika, nitiće mu tko pružiti pehar utjehe zbog smrti  njegova oca ili majke njegove.",Croatian
"Ne ulazi u kuću slavlja da s njima sjediš i gostiš se.""",Croatian
"Jer ovako govori Jahve nad Vojskama, Bog Izraelov: ""Evo, učinit  ću da s ovog mjesta i pred vašim očima i u ovim danima iščeznu  poklici radosti i veselja i glasovi zaručnika i zaručnice.",Croatian
"A kad objaviš tom narodu sve ove riječi, pa te upitaju:  'Zašto nam Jahve zaprijeti svom ovom golemom nesrećom; u čemu  je zločinstvo naše i u čemu su grijesi naši što ih počinismo  protiv Jahve, Boga našega?' -",Croatian
"onda im odgovori: 'U tom što  me ostaviše oci vaši - riječ je Jahvina - i trčaše za tuđim bogovima  da im služe i da im se klanjaju, a mene ostaviše i Zakona se  moga ne držaše.",Croatian
"A vi još gore učiniste nego oci vaši, jer  evo, svaki se povodi za okorjelošću zloga srca svoga, a mene  ne sluša.",Croatian
"Zato ću vas istjerati iz ove zemlje u zemlju koja  vam je neznana, kao što bijaše i ocima vašim. Ondje ćete služiti  tuđim bogovima danju i noću: jer neću vam se više smilovati!'""",Croatian
"""Zato, evo, dolaze dani - riječ je Jahvina - kad se više  neće govoriti: 'Živoga mi Jahve koji sinove Izraelove izvede  iz Egipta',",Croatian
nego: 'Živoga mi Jahve koji sinove Izraelove  izvede iz zemlje sjeverne i iz svih zemalja kamo ih bijaše prognao.'  Vratit ću ih u zemlju njihovu koju dadoh ocima njihovim.,Croatian
"Evo, poslat ću mnoga ribara - riječ je Jahvina - koji  će ih uloviti. A zatim ću dovesti mnoge lovce koji će ih goniti  sa svih gora, i sa svih brežuljaka, i iz svih pećinskih rasjeklina.",Croatian
"Jer moje oči prate sve njihove putove: neće mi izmaći, niti  se bezakonje njihovo može sakriti od očiju mojih.",Croatian
"Dvostruko  ću naplatiti njihovo bezakonje i grijehe njihove, jer su truplima  svojih grozota oskvrnuli moju zemlju i moju baštinu ispunili  gnusobama.""",Croatian
"Jahve, snago moja i moja utvrdo, utočište moje u danima nevolje! K tebi će doći narodi s krajeva zemlje. I govorit će: Samu nam laž oci namriješe, Ništavost i Nemoć.",Croatian
"TÓa stvara li čovjek sam sebi bogove, to nikako nisu bogovi.",Croatian
"Učinit ću, evo, da osjete, da ovaj put zaista oćute moju ruku i snagu moju, i znat će da mi je ime Jahve.",Croatian
"Judin grijeh upisan je željeznom pisaljkom, urezan dijamantnim vrškom u pločicu njihova srca i u rogove njihovih žrtvenika,",Croatian
"kao spomen sinovima njihovim na žrtvenike njihove i ašere njihove oko zelenog drveća na visokim brežuljcima,",Croatian
na brdima i usred polja. Tvoje bogatstvo i sve blago tvoje pljački ću predati. Tako ćeš platiti za grijeh svoj po svoj zemlji.,Croatian
Morat ćeš pustiti baštinu koju sam tebi poklonio. Učinit ću te robljem neprijatelja u zemlji koju ne poznaješ. Jer gnjev moj planu ognjem koji će vječno gorjeti.,Croatian
"Ovako govori Jahve: ""Proklet čovjek koji se uzdaje u čovjeka, i slabo tijelo smatra svojom mišicom, i čije se srce od Jahve odvraća.",Croatian
"Jer on je kao drač u pustinji: ne osjeća kad je sreća na domaku, tavori dane u usahloj pustinji, u zemlji slanoj, nenastanjenoj.",Croatian
Blagoslovljen čovjek koji se uzdaje u Jahvu i kome je Jahve uzdanje.,Croatian
"Nalik je na stablo zasađeno uz vodu što korijenje pušta k potoku: ne mora se ničeg bojati kad dođe žega, na njemu uvijek zelenilo ostaje. U sušnoj godini brigu ne brine, ne prestaje donositi plod.",Croatian
"Podmuklije od svega je srce. Jedva popravljivo, tko da ga pronikne?",Croatian
"Ja, Jahve, istražujem srca i ispitujem bubrege, da bih dao svakom po njegovu vladanju, prema plodu ruku njegovih.",Croatian
Prepelica što leži na jajima a ne leže jest onaj što nepravdom stječe bogatstvo: usred dana svojih ostavit' ga mora i na kraju ostaje lÓuda.,Croatian
"Slavan prijestol dignut od davnina, to je naše sveto mjesto.",Croatian
"O Jahve, nado Izraela, svi koji te ostave postidjet će se, koji se odmetnu od tebe bit će u prah upisani, jer ostaviše Izvor žive vode.",Croatian
"Iscijeli me, Jahve, i bit ću zdrav, spasi me, i bit ću spašen, jer ti si pjesma moja.",Croatian
Evo ih što mi govore: Gdje je riječ Jahvina? Neka se ispuni!,Croatian
"Ta ja se nisam vrzao oko tebe za njihovu nesreću niti sam želio kobni Dan! - ti to znaš, sve što je izlazilo iz usta mojih pred tobom je.",Croatian
"Ne budi mi na užas, ti, utočište moje, u Dan nesretni.",Croatian
"Progonitelji moji nek' se postide, ne ja, njih smeti, ne mene. Na njih dovedi Dan nesretni, zatri ih dvogubim zatorom!",Croatian
"Ovako mi reče Jahve: ""Idi i stani na vrata Sinova naroda  na koja ulaze i izlaze kraljevi judejski i na sva vrata jeruzalemska.",Croatian
"Reci im: Čujte riječ Jahvinu, vi, kraljevi judejski i svi  Judejci i Jeruzalemci koji prolazite kroz ova vrata.",Croatian
"Ovako  govori Jahve: 'Čuvajte se ako vam je život mio i ne nosite tereta  u dan subotnji, i ne unosite ga na vrata jeruzalemska.",Croatian
"I  ne nosite bremena iz kuće u dan subotnji, i nikakva posla ne  radite, nego svetkujte dan subotnji, kao što sam zapovjedio vašim  ocima.",Croatian
"Oni me ne poslušaše i ne prikloniše uha svojega, nego  tvrdovrato ne poslušaše i ne prihvatiše nauka.",Croatian
"A vi, ako  me poslušate - riječ je Jahvina - i ako ne budete nosili bremena  na vrata ovoga grada, nego budete svetkovali dan subotnji, ne  radeći nikakva posla,",Croatian
"tada će na vrata ovoga grada ulaziti  kraljevi koji sjede na prijestolju Davidovu, koji se voze kolima  i jašu na konjima, oni i njihovi časnici, Judejci i Jeruzalemci, i ovaj će grad ostati dovijeka.",Croatian
"I dolazit će iz gradova  judejskih, iz okolice Jeruzalema, iz zemlje Benjaminove i iz  Šefele, iz Gorja i iz Negeba, da prinesu paljenice, klanice,  prinosnice i kad i da prinesu žrtvu zahvalnicu u Domu Jahvinu.",Croatian
"Ali ako me ne poslušate te ne budete svetkovali dan subotnji, i ako budete nosili bremena ulazeći na vrata jeruzalemska u  dan subotnji, tada ću potpaliti oganj na vratima njegovim: i  plamen će proždrijeti dvore jeruzalemske, i neće se ugasiti.'""",Croatian
Ovo je riječ koju Jahve uputi Jeremiji:,Croatian
"""Ustani i siđi  u kuću lončarovu - ondje ću ti objaviti svoje riječi.""",Croatian
"Siđoh, dakle, u kuću lončarovu, upravo je radio na lončarskom kolu.",Croatian
"I kako bi se koji sud što bi ga načinio od ilovače u ruci  lončarovoj pokvario, on bi opet od nje pravio drugi - već kako  se lončaru svidjelo da napravi.",Croatian
I dođe mi riječ Jahvina:,Croatian
"""Ne  mogu li i ja s vama činiti kao ovaj lončar, dome Izraelov? -  riječ je Jahvina. Evo, kao ilovača u ruci lončarovoj, i vi ste  u mojoj ruci, dome Izraelov.",Croatian
"Objavim li jednom kojem narodu  ili kojem kraljevstvu da ću ga iskorijeniti, uništiti i razoriti,",Croatian
"i taj se narod, protiv kojeg sam govorio, obrati od opačina  i zloća, tada ću se ja pokajati za zlo koje mu bijah namijenio.",Croatian
"Objavim li kojem narodu, ili kojem kraljevstvu, da ću ga izgraditi  i posaditi,",Croatian
"a on stane činiti što je zlo u mojim očima, ne  slušajući glasa mojega, pokajat ću se za dobro koje sam im obećao.",Croatian
"Zato sada reci Judejcima i Jeruzalemcima: 'Ovako govori Jahve:  Evo, spremam vam zlo i snujem protiv vas osnove. Vratite se,  dakle, svaki sa svoga zlog puta i popravite svoje putove i svoja  djela.'",Croatian
"Ali oni vele: 'Uzalud! Mi ćemo radije provoditi svoje  osnove i činiti svaki po okorjelosti zlog srca svojega.'""",Croatian
"Ovako govori Jahve: ""Propitajte se po narodima: je li itko takvo što čuo? Toliku grozotu učini djevica Izraelova.",Croatian
Nestaje li s gorske vrleti snijeg libanonski? Mogu li presušiti vode daleke što studene teku?,Croatian
"A narod moj mene zaboravi! Kad prinose ništavnosti, posrnuše na putovima svojim, na stazama drevnim, i hode stazama i putem neprohodnim.",Croatian
"I tako su zemlju u pustoš obratili, na vječnu porugu, da se nad njom zgraža svaki prolaznik glavom mašući.",Croatian
"Razvitlat ću ih pred neprijateljem, kao istočnjak; leđa, a ne lice, ja ću im pokazati u dan njine propasti.""",Croatian
"I rekoše: ""Hajdemo da se urotimo protiv Jeremije, jer  svećeniku ne može nestati Zakona, ni mudrome savjeta, ni proroku  besjede. Hajde, udarimo ga njegovim jezikom i pazimo budno na  svaku riječ njegovu.""",Croatian
"Poslušaj me, o Jahve, i čuj što govore moji protivnici.",Croatian
"TÓa zar se dobro uzvraća zlim? A oni mi jamu kopaju! Sjeti se kako stajah pred licem tvojim da u tebe milost tražim za njih, da odvratim od njih jarost tvoju.",Croatian
"Zato im djecu izruči gladi, maču ih predaj! Neka im žene ostanu jalove i udovice, neka im kuga pobije muževe, a mladići neka od mača u boju poginu.",Croatian
"Neka se prolomi vapaj iz kuća njihovih kad iznenada na njih dovedeš čete pljačkaša. Jer oni iskopaše jamu da me uhvate, nogama mojim u potaji zamke namjestiše.",Croatian
"Ti, o Jahve, znadeš sav njihov naum ubilački protiv mene. Ne oprosti im bezakonja njihova, ne izbriši im grijeha pred sobom. Neka padnu pred licem tvojim, obračunaj s njima u dan gnjeva svoga!",Croatian
"Ovako mi reče Jahve: ""Idi i kupi vrč glineni. Povedi sa sobom  nekoliko starješina narodnih i svećeničkih.",Croatian
"Pođi u Dolinu  Ben Hinom, na ulazu Vrata lončarskih. Ondje proglasi riječi koje  ću ti kazati.",Croatian
"Reci im: Čujte riječ Jahvinu, kraljevi judejski  i stanovnici jeruzalemski. Ovako govori Jahve nad Vojskama, Bog  Izraelov: 'Evo dovodim nesreću na ovo mjesto te će svima koji  to čuju u ušima zazujati.",Croatian
Zato što su me ostavili i otuđili  ovo mjesto prinoseći kad tuđim bogovima kojih ne poznavahu oci  njihovi ni kraljevi judejski; i zato što su mjesto ovo natopili  krvlju nevinih;,Croatian
"i zato što pogradiše uzvišice Baalove da mu  spaljuju sinove kao žrtve, a to im ja nikada ne naredih niti  zapovjedih, niti mi je takvo što na um palo.",Croatian
"Stoga, evo, dolaze  dani - riječ je Jahvina - kad se ovo mjesto neće više zvati Tofet  ni Dolina Ben Hinom nego Dolina klanja.",Croatian
"Izjalovit ću na ovom  mjestu naum Judeje i Jeruzalema i učiniti da svi poginu od neprijateljskog  mača, od ruku onih što im rade o glavi. A trupla ću njihova dati  za hranu pticama nebeskim i zvijerima poljskim.",Croatian
A grad ću  ovaj učiniti ruglom i užasom: svaki koji prođe mimo nj zgrozit  će se i zviždati zbog svih nesreća njegovih.,Croatian
"I dat ću im da  jedu meso sinova i kćeri svojih. Da, svaki će jesti meso bližnjega  svoga zbog preteške nevolje kojom će ih pritisnuti njihovi neprijatelji  što im rade o glavi.'",Croatian
Razbij vrč pred očima svojih pratilaca,Croatian
"i reci im:  Ovako govori Jahve nad Vojskama: 'Tako ću razbiti ovaj narod  i ovaj grad, kao što se razbija sud lončarski, te se više ne  da popraviti. U Tofetu će se ukapati, jer inače neće biti mjesta za ukapanje.",Croatian
Tako ću postupiti s ovim mjestom - riječ je Jahvina - i sa  stanovnicima njegovim. I učinit ću grad ovaj sličnim Tofetu.,Croatian
"I sve kuće jeruzalemske i kuće kraljeva judejskih bit će  onečišćene kao mjesto Tofet: sve kuće kojima se na krovovima  kad prinosi svoj vojsci nebeskoj i lijevaju ljevanice tuđim bogovima.'""",Croatian
"Kad se Jeremija vratio iz Tofeta, kamo ga Jahve bijaše  poslao da prorokuje, stade u predvorju Doma Jahvina te uze govoriti  svemu narodu:",Croatian
"""Ovako govori Jahve nad Vojskama, Bog Izraelov:  'Evo, dovest ću na ovaj grad i na sve njegove gradiće sve zlo  kojim sam im prijetio, jer ukrutiše vratove svoje ne slušajući  riječi mojih.'""",Croatian
"A svećenik Pašhur, sin Imerov, vrhovni nadzornik Doma Jahvina, ču kako Jeremija prorokuje te riječi.",Croatian
"I Pašhur dade Jeremiju  batinati i baci ga u klade što se nalaze kod gornjih vrata Benjaminovih, a u Domu su Jahvinu.",Croatian
"A kad sutradan Pašhur pusti Jeremiju  iz klada, reče mu Jeremija: ""Jahve te više ne zove Pašhur već  'Užas odasvud'.",Croatian
"Jer ovako govori Jahve: 'Evo, predajem te  užasu, tebe i sve prijatelje tvoje, i poginut će od mača neprijatelja  svojih, svojim ćeš očima vidjeti. I svu Judeju dat ću u ruke  kralju babilonskom. On će ih odvesti u izgnanstvo u Babilon i  mačem pobiti.",Croatian
"I sve bogatstvo ovoga grada, sav njegov trudom  stečeni imetak i sve dragocjenosti te sve blago kraljeva judejskih  predat ću u ruke neprijateljima. Oni će sve opljačkati, ugrabiti  i u Babilon odnijeti.'",Croatian
"A ti ćeš se, Pašhure, sa svim svojim  ukućanima seliti u Babilon. Da, u Babilon ćeš doći i ondje umrijeti  i biti pokopan, ti i svi tvoji prijatelji kojima si laži prorokovao.""",Croatian
"Ti me zavede, o Jahve, i dadoh se zavesti, nadjačao si me i svladao me. A sada sam svima na podsmijeh iz dana u dan, svatko me ismijava.",Croatian
"Jer kad god progovorim, moram vikati, naviještati moram: ""Nasilje! Propast!"" Doista, riječ mi Jahvina postade na ruglo i podsmijeh povazdan.",Croatian
"I rekoh u sebi: neću više na nj misliti niti ću govoriti u njegovo ime. Al' tad mi u srcu bi kao rasplamtjeli oganj, zapretan u kostima mojim: uzalud se trudih da izdržim, ne mogoh više.",Croatian
"Čuh klevete mnogih: ""Užas odasvud! Prijavite! Mi ćemo ga prijaviti."" Svi koji mi bijahu prijatelji čekahu moj pad. ""Možda ga zavedemo, pa ćemo njim ovladati i njemu se osvetiti!""",Croatian
"Sa mnom je Jahve kao snažan junak! Zato će progonitelji moji posrnuti i neće nadvladati, postidjet će se veoma zbog poraza, zbog nezaboravne vječne sramote.",Croatian
"O Jahve nad Vojskama, koji proničeš pravednika i vidiš mu bubrege i srce, daj da vidim kako im se osvećuješ, jer tebi povjerih parnicu svoju.",Croatian
"Pjevajte Jahvi, hvalite Jahvu, jer on izbavi dušu sirote iz ruku zlikovaca.",Croatian
"Proklet bio dan kad se rodih, dan kad me rodi majka moja ne bio blagoslovljen!",Croatian
"Proklet bio čovjek koji ocu mom dojavi: ""Rodio ti se sin, muškić!"" i time mi oca obradova.",Croatian
"Tom čovjeku bilo kao gradovima što ih Jahve nemilice razvali; već u cik zore čuo zapomaganje i poklike bojne u podne,",Croatian
"jer me ne pogubi u majčinoj utrobi da bi majka bila moj grob, da bi joj utroba dovijeka ostala trudna!",Croatian
"O, zašto izađoh iz majčina krila? Da vidim jad i nevolju i u sramoti da dokončam dane!",Croatian
"Riječ koju Jahve uputi Jeremiji kad kralj Sidkija posla k  njemu Pašhura, sina Malkijina, i svećenika Sefaniju, sina Maasejina, s porukom:",Croatian
"""Hajde, upitaj Jahvu za nas, jer je Nabukodonozor, kralj babilonski, zavojštio na nas; možda će Jahve opet učiniti  s nama čudo, pa će se neprijatelj povući pred nama.""",Croatian
"Jeremija  im reče: ""Ovako recite Sidkiji:",Croatian
"Ovako govori Jahve, Bog Izraelov:  'Povući ću oružje koje je u vašim rukama, kojim se borite protiv  kralja babilonskoga i Kaldejaca što vas napadaju izvan zidina, i skupiti ga usred ovoga grada.",Croatian
"I sam ću se boriti protiv  vas ispruženom rukom i snažnom mišicom, u srdžbi i gnjevu i velikoj  jarosti.",Croatian
"I strašnom kugom udarit ću stanovnike ovoga grada, ljude i životinje, i pomrijet će.",Croatian
"Poslije toga ću - riječ  je Jahvina - Sidkiju, kralja judejskoga, i njegove sluge i narod, i sve one koji preostadoše u tom gradu nakon pošasti, mača i  gladi, predati u ruke Nabukodonozora, kralja babilonskoga, u  ruke njihovih neprijatelja i u ruke onih koji im rade o glavi;  on će ih sasjeći oštricom mača bez samilosti, bez milosrđa i  bez smilovanja.'",Croatian
A ovom narodu reci: 'Ovako govori Jahve: Evo stavljam  pred vas put života i put smrti.,Croatian
"Tko ostane u ovom gradu,  poginut će od mača, gladi i kuge. A tko izađe, te se preda Kaldejcima  koji vas opsjedaju, spasit će život - život će mu ostati kao  plijen.",Croatian
"Jer, okrenuh lice svoje ovomu gradu na zlo, a ne  na dobro - riječ je Jahvina - i bit će izručen u ruke kralja  babilonskoga, i on će ga vatrom spaliti.'""",Croatian
"Kraljevskom domu Judeje. Čujte riječ Jahvinu,",Croatian
"dome Davidov! Ovako govori Jahve: ""Svako jutro sudite pravedno, izbavite potlačene iz ruku tlačitelja, ili će moj gnjev planut' poput vatre, raspalit' se neugasivo zbog vaših opačina.",Croatian
"Evo me protiv tebe koji stanuješ na Pećini dolinskoj - riječ je Jahvina - protiv vas koji kažete: 'Tko može na nas navaliti, tko u naše nastambe prodrijeti?'",Croatian
"Al' ja ću vam platiti prema plodu djela vaših - riječ je Jahvina. - Oganj ću podmetnuti šumi njegovoj i proždrijet će sve oko nje!""",Croatian
"Ovako govori Jahve: ""Siđi u palaču kralja judejskoga i objavi  ondje ovu riječ.",Croatian
"Reci: Slušaj riječ Jahvinu, kralju judejski, koji sjediš na prijestolju Davidovu, ti i tvoje sluge i tvoj  narod koji ulaze na ova vrata.",Croatian
"Ovako govori Jahve: 'Činite  pravo i pravicu, izbavite potlačene iz ruku tlačitelja! Ne činite  krivo strancu, siroti, udovici, ne tlačite ih i ne prolijevajte  krvi nedužne na ovome mjestu.",Croatian
"Jer budete li se istinski vladali  po riječi ovoj, na vrata ovog dvora ulazit će kraljevi što sjede  na prijestolju Davidovu, voze se na kolima i jašu na konjima  - oni, njihove sluge i njihov narod.",Croatian
"Ako pak ne poslušate  ovih riječi, zaklinjem se sobom - riječ je Jahvina - da ću taj  dvor pretvoriti u ruševinu!'""",Croatian
"Jer ovako govori Jahve o dvoru kralja judejskoga: ""Ti si za me Gilead, vrh libanonski. Ali, uistinu, pretvorit ću te u pustinju, u grad nenastanjen.",Croatian
"Spremit ću protiv tebe zatirače, svakoga s oružjem njegovim, nek' posijeku izabrane ti cedrove i u vatru ih pobacaju.""",Croatian
"Mnoštvo će naroda prolaziti mimo taj grad i pitat će jedan  drugoga: ""Zašto je Jahve tako postupio s ovim velikim gradom?""",Croatian
"Odgovorit će im: ""Jer su ostavili Savez Jahve, Boga svoga, klanjali se drugim bogovima i služili im.""",Croatian
"Ne oplakujte mrtvoga, ne jadikujte za njim. Radije plačite za onim koji odlazi, jer se nikad više neće vratiti ni rodne grude vidjeti.",Croatian
"Jer ovako govori Jahve o Šalumu, sinu Jošijinu, kralju  judejskomu, koji kraljevaše mjesto oca svoga i morade otići iz  ovoga mjesta: ""Nikad se više neće vratiti,",Croatian
"nego će umrijeti  u mjestu kamo ga izagnaše, a ovu zemlju nikad više neće vidjeti.""",Croatian
Jao onom koji kuću gradi nepravedno i gornje odaje diže bez prava; koji bližnjega tjera na tlaku i plaću mu ne isplaćuje;,Croatian
"koji kaže: ""Sagradit ću sebi kuću prostranu i prozračne gornje odaje!"" koji probija prozore, oblaže ih cedrovinom crveno obojenom.",Croatian
"Jesi li zato kralj što se cedrom razmećeš? Nije li ti i otac jeo i pio, ali je činio pravo i pravicu i zato mu bješe dobro.",Croatian
"Branio je pravo siromaha i jadnika, i zato mu bješe dobro. Zar ne znači to mene poznavati? - riječ je Jahvina.",Croatian
"Ali tvoje oči i srce idu samo za dobitkom, da krv nevinu prolijevaš, da nasilje činiš i krivdu.",Croatian
"Zato ovako govori Jahve o Jojakimu, sinu Jošijinu, kralju  judejskom:  ""Za njim neće naricati: 'Jao, brate moj! Jao, sestro moja!' Za njim neće naricati: 'Jao, gospodaru! Jao, veličanstvo!'",Croatian
"Pokopat će ga k'o magarca, izvući ga i baciti izvan vrata Jeruzalema.""",Croatian
"""Popni se na Libanon i viči, po Bašanu nek' se ori glas, s Abarima buči, jer svi su tvoji prijatelji slomljeni!",Croatian
"Lijepo sam te svjetovao u danima mirnim, al' ti mi reče: 'Neću slušati!' Tako se vladaš od mladosti: ne slušaš glasa mojega.",Croatian
"Sve će tvoje pastire vjetar popasti, a ljubavnici će tvoji u izgnanstvo. Tada ćeš se stidjet' i sramiti zbog sve pakosti svoje.",Croatian
"Ti što prebivaš na Libanonu, ti što se gnijezdiš po cedrovima, kako li ćeš stenjati kad bolovi te spopadnu, trudovi porodilje.",Croatian
"Života mi moga - riječ je Jahvina - kad bi Konija, sin  Jojakimov, kralj judejski, bio pečatnjak na mojoj desnici, ja  bih ga strgao s prsta.",Croatian
"Dat ću te u ruke onima koji ti rade  o glavi, u ruke onima pred kojima dršćeš, u ruke Nabukodonozora, kralja babilonskog, i u ruke Kaldejaca.",Croatian
I bacit ću tebe  i majku koja te rodila u drugu zemlju gdje se niste rodili; tamo  ćete umrijeti.,Croatian
"Ali u zemlju u koju čeznu da se vrate neće  se vratiti!""",Croatian
"TÓa zar je taj čovjek Konija sud prezren, razbijen? Il' posuda što nikom se ne sviđa? Zašto bjehu protjerani on i potomstvo, prognani u zemlju koja im je posve neznana?",Croatian
"Zemljo, zemljo, zemljo, poslušaj riječ Jahvinu.",Croatian
"Ovako govori Jahve: ""Upišite za ovoga čovjeka: 'Bez djece. Život mu se nije posrećio. Nitko od potomstva njegova neće sjesti na prijesto Davidov ni vladati Judejom.'""",Croatian
"""Jao pastirima koji upropašćuju i raspršuju ovce paše moje""  - riječ je Jahvina.",Croatian
"Stoga ovako govori Jahve, Bog Izraelov, protiv pastira koji pasu narod moj: ""Vi ste raspršili ovce moje, rastjerali ih, niste se brinuli za njih. Zato ću se ja sada  pobrinuti za vas zbog zlodjela vaših - riječ je Jahvina.",Croatian
I  sam ću skupiti ostatak svojih ovaca iz svih zemalja kamo sam  ih raspršio i vratiti ih na ispaše njihove: bit će plodne i množit  će se.,Croatian
"I podići ću im pastire da ih pasu te se ničega više  neće bojati ni plašiti, niti će se gubiti"" - riječ je Jahvina.",Croatian
"""Evo dolaze dani - riječ je Jahvina - podići ću Davidu izdanak pravedni. On će vladati kao kralj i biti mudar i činit će pravo i pravicu u zemlji.",Croatian
"U njegove će dane Judeja biti spašena i Izrael će živjeti spokojno. I evo imena kojim će ga nazivati: 'Jahve, Pravda naša.'",Croatian
"Zato, evo, dolaze dani - riječ je Jahvina - kad se više  neće govoriti: 'Živoga mi Jahve koji sinove Izraelove izvede  iz zemlje egipatske',",Croatian
"nego: 'Živoga mi Jahve koji potomstvo  doma Izraelova izvede i dovede iz zemlje sjeverne i iz svih zemalja  kamo ih bijaše prognao, tako da obitavaju u zemlji svojoj.'""",Croatian
"Prorocima. Srce je u meni skrhano, dršću mi kosti, sličan sam pijancu, čovjeku kojim vino ovlada, pred licem Jahvinim i njegovim svetim riječima:",Croatian
"""Jer zemlja je puna preljubnika; zbog tih se ljudi zemlja u crno zavila, a ispaše u pustinji sagorješe. Njihova je trka zloba, a moć im je nepravda.",Croatian
"Da, i prorok i svećenik zlikovci su, čak i u Domu svome nađoh im pakost"" - riječ je Jahvina.",Croatian
"Stog' će im se puti prometnuti u tlo klizavo: u mraku će posrtati i padati. Jer ja ću na njih svaliti nesreću u godine kazne njihove"" - riječ je Jahvina.",Croatian
"""I u proroka Samarije vidjeh mnoge ludosti: prorokuju u Baalovo ime i zavode narod moj izraelski.",Croatian
"Ali u proroka jeruzalemskih vidjeh strahote: preljub, prijevarne putove, jačaju ruke zločincima, te se nitko od zločina svojih ne obraća. Svi su mi oni kao Sodoma, a žitelji kao Gomora!""",Croatian
"I zato Jahve nad Vojskama ovako govori o prorocima: ""Evo, nahranit ću ih pelinom i napojiti vodom zatrovanom, jer od proroka jeruzalemskih potječe pokvara u svoj zemlji.""",Croatian
"Ovako govori Jahve nad Vojskama: ""Ne slušajte riječi proroka: oni vas obmanjuju, objavljuju viđenja srca svoga, a ne što dolazi iz usta Jahvinih;",Croatian
"govore onima što preziru riječ Jahvinu: 'Bit će s vama mir!' a onima što slijede glas svog srca okorjelog: 'Nikakvo vas zlo neće snaći!'""",Croatian
"TÓa tko bijaše na vijećanju Jahvinu, tko je vidio, tko  slušao riječ njegovu? Tko ju je shvatio te je može objaviti?",Croatian
"Gle, nevrijeme Jahvino: jarost provaljuje, razmahuje se vihor silan i svaljuje na glave bezbožničke.",Croatian
"Jahvin se gnjev neće stišati, dok on ne izvrši i ne ispuni naume srca svojega. U dane posljednje jasno ćete to razumjeti.",Croatian
"""Ne poslah ti proroka, a ipak trče! Ne govorih im, a ipak prorokuju!",Croatian
"Jest, da bijahu na mom vijećanju, moje bi riječi narodu mom obznanili, i kušali ih svrnuti sa zla puta njihova i od zlodjela njihovih!",Croatian
"TÓa, zar sam ja Bog samo iz blizine - riječ je Jahvina - zar iz daljine nisam više Bog?",Croatian
Može li se tko skriti u skrovištima da ga ja ne vidim? - riječ je Jahvina. Ne ispunjam li ja nebo i zemlju? - riječ je Jahvina.,Croatian
Čuo sam što govore proroci koji prorokuju laži u ime  moje i tvrde: 'Usnio sam! Usnio sam!',Croatian
Dokle će među prorocima  biti onih koji prorokuju laž i objavljuju prijevaru srca svojega?,Croatian
"Misle da će svojim snima što ih jedan drugom pripovijedaju  postići da narod moj zaboravi ime moje, kao što već oci njihovi  zaboraviše ime moje uz Baala!",Croatian
"Prorok koji je usnio san neka  samo pripovijeda svoj san, a u koga je riječ moja, neka po istini  objavljuje riječ moju!"" ""Što je zajedničko slami i žitu? - riječ je Jahvina.",Croatian
Nije li riječ moja poput vatre - riječ je Jahvina - i nije li slična malju što razbija pećinu?,Croatian
Evo me stoga protiv proroka - riječ je Jahvina - koji  jedan drugome kradu moje riječi.,Croatian
Evo me protiv proroka -  riječ je Jahvina - koji mlate jezikom i proroštva kuju.,Croatian
"Evo  me protiv proroka - riječ je Jahvina - koji prorokuju izmišljene  snove i pripovijedajući ih zavode narod moj izmišljotinama svojim  i lažima. A ja ih nisam poslao, niti sam im što zapovjedio, niti  su narodu ovome od kakve koristi - riječ je Jahvina.",Croatian
"A ako te ovaj narod, ili prorok, ili svećenik, zapita:  'Što je breme Jahvino?' odgovori im: 'Vi ste breme Jahvino i  ja vas odbacujem' - riječ je Jahvina.",Croatian
"A reče li koji prorok ili svećenik, ili tko iz naroda:  'Breme Jahvino', kaznit ću toga čovjeka i dom njegov.",Croatian
Ovako  morate govoriti svaki svome bližnjemu i svaki svome bratu: 'Što  je Jahve odgovorio?' ili 'Što je Jahve rekao?',Croatian
"Ali 'Breme  Jahvino' da više niste spomenuli, jer je breme svakome riječ  njegova."" Jer vi iskrivljujete riječi Boga živoga, Jahve nad  Vojskama, našega Boga!",Croatian
"Ovako reci proroku: ""Što ti je Jahve  odgovorio?"" ili ""Što je Jahve rekao?""",Croatian
"Ali ako kažete ""Breme  Jahvino"", ovako govori Jahve: ""Zato što se služite riječju 'Breme  Jahvino', premda sam vam poručio da je ne izgovarate,",Croatian
ja  ću visoko podići i odbaciti od lica svojega vas i vaš grad što  ga dadoh vama i ocima vašim!,Croatian
"I svalit ću na vas vječnu sramotu  i vječnu porugu koja se neće zaboraviti.""",Croatian
"Jahve mi pokaza, i gle: dvije kotarice smokava stajahu pred  Domom Jahvinim, pošto Nabukodonozor, kralj babilonski, odvede  iz Jeruzalema i izagna u Babilon Jekoniju, sina Jojakimova, kralja  judejskoga, zajedno s knezovima judejskim, kovačima i bravarima.",Croatian
"U jednoj kotarici bijahu izvrsne smokve, kakve već jesu rane  smokve; a u drugoj bijahu pokvarene smokve, tako rđave da se  ne mogahu jesti.",Croatian
"I Jahve me upita: ""Jeremija, što vidiš?""  A ja odgovorih: ""Smokve! Dobre su vrlo dobre, a loše su vrlo  loše - tako loše da nisu za jelo.""",Croatian
I dođe mi riječ Jahvina:,Croatian
"Ovako govori Jahve, Bog Izraelov: ""Kao na ove dobre smokve, tako ću milostivo pogledati na sužnje judejske koje sam s ovoga  mjesta prognao u zemlju kaldejsku.",Croatian
I milostivo ću svrnuti  oči na njih i vratiti ih u ovu zemlju. Ponovo ću ih podići i  neću ih više uništiti; opet ću ih posaditi i neću ih više iščupati.,Croatian
"I dat ću im srce da me poznaju da sam ja Jahve, da budu narod  moj, a ja Bog njihov, jer će se oni svim srcem svojim opet k  meni obratiti.",Croatian
"Ali kao s lošim smokvama koje su tako loše  da nisu za jelo - da, riječ je Jahvina - tako ću postupiti i  sa Sidkijom, kraljem judejskim, s njegovim knezovima i sa svim  Jeruzalemcima što preostadoše u ovoj zemlji i s onima što se  u Egiptu nastaniše.",Croatian
"Učinit ću da budu na užas svim kraljevstvima  zemaljskim, na sramotu i porugu, na ruglo i kletvu posvuda kamo  ih protjeram.",Croatian
"I poslat ću na njih mač, glad i kugu dok se  ne istrijebe sa zemlje koju dadoh njima i ocima njihovim.""",Croatian
"Riječ upućena Jeremiji o svem narodu  judejskom, četvrte godine Jojakima, sina kralja judejskog - to  je prve godine Nabukodonozora, kralja babilonskog.",Croatian
Prorok,Croatian
"Od trinaeste godine Jošije, sina Amonova, kralja judejskoga, sve do dana današnjeg, ove dvadeset i tri godine, dolazila mi  je riječ Jahvina i ja sam vam jednako govorio, ali me niste slušali.",Croatian
"I Jahve je svejednako slao k vama sve sluge svoje, proroke, ali vi niste slušali i niste prignuli uši svoje da čujete.",Croatian
"I  govorahu vam: ""Vratite se svaki sa zla puta svojega i od zlih  djela svojih i ostanite u zemlji koju Jahve dade vama i ocima  vašim za sva vremena;",Croatian
"i ne idite za tuđim bogovima da im služite  i da im se klanjate; i ne gnjevite me djelima ruku svojih, pa  vam neću ništa nažao učiniti.",Croatian
"Ali me niste poslušali - riječ  je Jahvina - nego me razgnjeviste djelima ruku svojih, na svoju  nesreću!""",Croatian
"Zato ovako govori Jahve nad Vojskama: ""Jer niste poslušali  mojih riječi,",Croatian
"evo, ja ću poslati i podignuti sve narode sa  sjevera - riječ je Jahvina - i slugu svoga Nabukodonozora, kralja  babilonskoga, i dovest ću ih na ovu zemlju i na njene stanovnike  i na sve okolne narode; izručit ću ih kletom uništenju i učinit  ću ih užasom i ruglom, vječnim razvalinama.",Croatian
"I ugušit ću među  njima svaki glas radosti i veselja, klicanje zaručnika i zaručnice  i klopot žrvnja i svjetlost svjetiljke.",Croatian
Sva će se zemlja  pretvoriti u pustoš i pustinju i svi će narodi služiti kralju  babilonskom sedamdeset godina.,Croatian
"Ali kad se navrši sedamdeset  godina, kaznit ću kralja babilonskog i narod onaj - riječ je  Jahvina - za bezakonje njihovo i zemlju kaldejsku i pretvorit  ću ih u vječne razvaline.",Croatian
"Dovest ću na tu zemlju sve što  sam protiv nje rekao - sve je to napisano u ovoj knjizi, što  prorokova Jeremija za sve narode.""",Croatian
"""I oni će služiti mnogim narodima i velikim kraljevima  i platit ću im po njihovim činima i po djelima ruku njihovih.""",Croatian
"Ovako mi reče Jahve, Bog Izraelov: ""Uzmi ovaj pehar vina  iz moje ruke i napoji njime sve narode kojima ću te poslati.",Croatian
"Neka piju dok ne zateturaju i dok se ne izbezume zbog mača  što ću ga među njih poslati.""",Croatian
I uzeh pehar iz ruke Jahvine  i napojih njime sve narode kojima me Jahve bijaše poslao:,Croatian
"Jeruzalem  i gradove judejske s njihovim kraljevima i knezovima, neka budu  razvalina, pustoš, ruglo i prokletstvo, kao što su i danas;",Croatian
"faraona, kralja egipatskoga, s njegovim slugama i knezovima i narodom  njegovim",Croatian
"i svu onu mješavinu naroda: sve kraljeve zemlje  Usa, sve kraljeve zemlje filistejske, Aškelon, Gazu, Ekron i  ono što ostade od Ašdoda;",Croatian
"Edom, Moab i sinove Amonove;",Croatian
"sve  kraljeve Tira, sve kraljeve Sidona, kraljeve otoka onkraj mora;",Croatian
"Dedan, Temu, Buz i sve one ostriženih zalizaka,",Croatian
"sve kraljeve  Arabije, sve kraljeve mješavine naroda koji obitavaju u pustinji;",Croatian
"sve kraljeve Zimrija, sve kraljeve Elama i sve kraljeve Medije;",Croatian
"sve kraljeve Sjevera, blize i daleke, jednog za drugim, i  sva kraljevstva na licu zemlje. A kralj Šešak pit će poslije  njih.",Croatian
"I reci im: ""Ovako govori Jahve nad Vojskama, Bog Izraelov:  'Pijte! Opijte se! Bljujte! Padnite da se više ne dignete od  mača koji ću pustiti među vas.'",Croatian
"Ako ne bi htjeli uzeti pehar  iz tvoje ruke da piju, reci im: 'Ovako govori Jahve nad Vojskama:  Morate piti!",Croatian
"Jer, evo, ja sam počeo kažnjavati grad koji  se zove mojim imenom. A vi zar da prođete bez kazne? Ne, nećete  ostati nekažnjeni, jer ću sam dozvati mač da udari na sve stanovnike  zemlje' - riječ je Jahve nad Vojskama.",Croatian
"Ti im, dakle, prorokuj  sve riječi ove i reci im: 'Jahve reče sa visine, iz svetoga stana grmi glasom, riče iza glasa protiv pašnjaka svoga, podvikuje kao oni što grožđe gaze. Do svih stanovnika zemlje",Croatian
"dopire bojni klik - do nakraj svijeta - jer Jahve se parbi s narodima, izlazi na sud sa svakim tijelom, bezbožnike će maču izručiti - riječ je Jahvina.",Croatian
"Ovako govori Jahve nad Vojskama: Evo, nesreća već zahvaća narod za narodom; nevrijeme strašno već se prolama s krajeva zemlje.'""",Croatian
"U onaj dan bit će pobijenih Jahvinih s jednoga kraja  svijeta do drugoga. Za njima nitko neće naricati, niti će ih  tko pokupiti i sahraniti; ostat će kao gnoj po zemlji.",Croatian
"Kukajte, pastiri, i vičite, valjajte se po prašini, vodiči stada, jer vam se ispuniše dani za klanje, popadat ćete ko ovnovi izabrani.",Croatian
"Više nema utočišta pastirima, niti spasa vodičima stada.",Croatian
"Čuj, kako vapiju pastiri, kako kukaju vodiči stada, jer Jahve pustoši pašnjak njihov,",Croatian
mirna su pasišta poharana od jarosna gnjeva Jahvina.,Croatian
"Lav ostavlja guštaru jer će zemlja njihova opustjeti od mača pustošničkog, od jarosnog gnjeva Jahvina.",Croatian
"U početku kraljevanja Jojakima, sina Jošijina, kralja Judina, dođe mi riječ Jahvina.",Croatian
"Ovako govori Jahve: ""Stani u predvorju  Doma Jahvina i svim gradovima judejskim koji dolaze da se poklone  u Domu Jahvinu naviještaj sve riječi koje sam ti zapovjedio da  im kažeš. I ne izostavi ni jedne jedine.",Croatian
"Možda će poslušati  i vratiti se svaki sa zla puta svoga, pa ću se pokajati za zlo  koje naumih učiniti zbog zlodjela njihovih.",Croatian
"Reci im: 'Ovako  govori Jahve: Ako me ne poslušate da hodite po Zakonu što ga  stavih pred vas,",Croatian
"slušajući riječi slugu mojih proroka koje  vam neumorno šaljem, premda ih do sada niste slušali,",Croatian
"postupit  ću s ovim Domom kao sa Šilom i učinit ću da ovaj grad bude prokletstvo  za sve narode na zemlji.'""",Croatian
I svećenici i proroci i sav narod slušahu Jeremiju kako  naviješta te riječi u Domu Jahvinu.,Croatian
"A kad Jeremija izreče  sve ono što mu je Gospod zapovjedio da naviješta svemu narodu, zgrabiše ga svećenici i proroci govoreći: ""Platit ćeš glavom!",Croatian
"Zašto si u ime Jahvino prorokovao: 'Postupit ću s ovim Domom  kao sa Šilom i ovaj će grad biti opustošen te nitko više u njemu  neće stanovati?'"" I sav se narod skupi na Jeremiju u Domu Jahvinu.",Croatian
"Čuvši to, starješine judejske dođoše iz kraljevskog dvora  u Dom Jahvin i sjedoše pred Nova vrata Doma Jahvina.",Croatian
"Tada svećenici i proroci rekoše starješinama i svemu  narodu: ""Ovaj je čovjek zaslužio smrt jer je prorokovao protiv  ovoga grada, kao što ste čuli na svoje uši.""",Croatian
"Tada Jeremija  reče starješinama i svemu narodu: ""Jahve me posla da prorokujem  protiv ovoga Doma i ovoga grada sve ono što ste čuli.",Croatian
"Popravite, dakle, putove svoje i djela svoja i slušajte glas Jahve, Boga  svoga: i pokajat će se za zlo kojim vam se zaprijetio.",Croatian
"Ja  sam, evo, u vašim rukama. Učinite sa mnom što vam se čini dobro  i pravo.",Croatian
"Ali dobro znajte: ako me pogubite, krv nedužnu navalit  ćete na sebe, na ovaj grad i na njegove stanovnike. Jer, zaista, Jahve me posla k vama da u vaše uši govorim sve ove riječi.""",Croatian
"Tada rekoše starješine i sav narod svećenicima i prorocima:  ""Ovaj čovjek nipošto ne zaslužuje smrt, jer nam je govorio u  ime Jahve, Boga našega.""",Croatian
Nato ustadoše i neki od najuglednijih  u zemlji te rekoše svemu mnoštvu naroda što se ondje okupilo:,Croatian
"""Mihej Morešećanin prorokovaše u dane Ezekije, kralja judejskog, i govoraše svemu narodu judejskom: 'Ovako govori Jahve nad Vojskama: Sion će biti polje preorano, Jeruzalem ruševina, a Goru Doma ovog šuma će prekriti.'",Croatian
"Je li ga zato pogubio Ezekija, kralj judejski, i sva  Judeja? Nisu li se pobojali Jahve i nastojali da Jahvu umilostive, te se Jahve pokaja za zlo kojim im se bijaše zaprijetio? A mi, zar da na duše svoje navalimo tako velik zločin?""",Croatian
"Bijaše ondje još neki koji prorokovaše u ime Jahvino, Urija, sin Šemajin, rodom iz Kirjat Jearima. I on prorokovaše  protiv ovoga grada i zemlje ove kao i Jeremija.",Croatian
"A kad je  kralj Jojakim sa svim ratnicima i zapovjednicima čuo te riječi, tražio je da ga smakne. Čuvši to, Urija se prestraši i pobježe  u Egipat.",Croatian
"Ali kralj Jojakim posla u Egipat Elnatana, sina  Akborova, s nekoliko ljudi;",Croatian
"dovedoše oni Uriju iz Egipta  i odvedoše ga kralju Jojakimu, koji ga mačem pogubi, a truplo  njegovo baci na groblje prostoga puka.",Croatian
"Ali Ahikam, sin Šafanov, zaštiti Jeremiju te ga ne predaše u ruke narodu da ga pogube.",Croatian
"U početku kraljevanja Sidkije, sina Jošije, kralja judejskoga, uputi Jahve Jeremiji ovu riječ.",Croatian
"Ovako mi reče Jahve: ""Načini  sebi užad i jaram i stavi ga sebi na vrat.",Croatian
"Zatim poruči kralju  edomskom, kralju moapskom, kralju amonskom, kralju tirskom i  kralju sidonskom, po njihovim izaslanicima koji su došli u Jeruzalem  kralju judejskom Sidkiji.",Croatian
"Naredi im da poruče svojim gospodarima:  'Ovako govori Jahve nad Vojskama, Bog Izraelov! Ovako poručite  svojim gospodarima:",Croatian
"Ja sam snagom svojom svesilnom i rukom  ispruženom stvorio zemlju, ljude i životinje na zemlji. I ja  to dajem kome hoću.",Croatian
"Sada, dakle, sve te zemlje dajem u ruke  Nabukodonozoru, kralju babilonskom, sluzi svojemu; dajem mu i  poljsko zvijerje da mu služi.",Croatian
"I svi će narodi služiti njemu  i njegovu sinu, i sinu njegova sina, dok i njegovoj zemlji ne  kucne čas te i njega ne upokore moćni narodi i veliki kraljevi.",Croatian
"Ako koji narod, ili kraljevstvo, ne htjedne služiti Nabukodonozora, kralja babilonskoga, ne hoteć' se upregnuti u jaram kralja babilonskog, taj ću narod kazniti mačem, glađu i kugom - riječ je Jahvina  - dok ga sasvim ne zatrem rukom njegovom.",Croatian
"Ne slušajte, dakle, svojih proroka, gatalaca, sanjara, zvjezdara svojih i čarobnjaka  koji vam govore: 'Ne, vi nećete služiti kralju babilonskom!'",Croatian
"Jer vam oni laž prorokuju samo da vas udalje iz vaše zemlje, da vas otjeram pa da propadnete.",Croatian
"Ali narod koji se upregne  u jaram kralja babilonskoga da mu služi ostavit ću na miru u  zemlji njegovoj - riječ je Jahvina - da je obrađuje i u njoj  živi.'""",Croatian
"Sve sam to rekao Sidkiji, kralju judejskom, govoreći:  ""Upregnite se u jaram kralja babilonskoga i pokorite se njemu  i narodu njegovu da ostanete živi.",Croatian
"Zašto da poginete, ti  i narod tvoj, od mača, gladi i kuge, kao što se Jahve zaprijetio  narodu koji se ne podvrgne kralju babilonskom?",Croatian
"Ne slušajte, dakle, riječi onih proroka koji vam govore: 'Vi nećete služiti  kralju babilonskom.' Oni vam laž prorokuju.",Croatian
"'Jer nisam ih  ja poslao da vam prorokuju - riječ je Jahvina - nego vam oni  laž prorokuju u moje ime, da vas otjeram iz vaše zemlje, pa da  propadnete - vi i proroci koji vam prorokuju.'""",Croatian
"I svećenicima i svemu ovom narodu rekao sam: ""Ovako govori  Jahve: 'Ne slušajte riječi svojih proroka koji vam ovako prorokuju:  Evo, posuđe Doma Jahvina bit će uskoro vraćeno iz Babilona.'  Oni vam laži prorokuju.",Croatian
Ne slušajte ih! Pokorite se kralju  babilonskom da ostanete živi! Zašto da ovaj grad postane ruševina?,Croatian
"Ako su oni zaista proroci, te ako je u njima riječ Jahvina, neka mole Jahvu nad Vojskama da i posuđe što još ostade u Domu  Jahvinu i u dvoru kraljeva judejskih i u Jeruzalemu ne dospije  u Babilon!",Croatian
"Jer ovako govori Jahve o stupovima, moru, podnožjima  i o preostalom posuđu što još ostade u ovome gradu -",Croatian
"što  još Nabukodonozor, kralj babilonski, ne uze sa sobom onda kad  odvede u izgnanstvo iz Jeruzalema u Babilon Jekoniju, sina Jojakimova, kralja judejskoga, i sve odličnike judejske i jeruzalemske.",Croatian
"Da, ovako govori Jahve nad Vojskama, Bog Izraelov, o posuđu  koje preostade u Domu Jahvinu, u dvoru kralja judejskog, i u  Jeruzalemu:",Croatian
"'U Babilon će ih odnijeti i ondje će ostati sve  do dana kad ja odem po njih - riječ je Jahvina. I ja ću sve to  donijeti i postaviti na ovo mjesto!'""",Croatian
"Iste godine, u početku kraljevanja Sidkije, kralja judejskoga, četvrte godine, petog mjeseca, Hananija, sin Azurov, prorok  rodom iz Gibeona, reče mi u Domu Jahvinu pred svim svećenicima  i svim narodom:",Croatian
"""Ovako govori Jahve nad Vojskama, Bog Izraelov:  'Skršit ću jaram kralja babilonskoga.",Croatian
"Do dvije godine vratit  ću na ovo mjesto sve posuđe Doma Jahvina koje je Nabukodonozor, kralj babilonski, odavde uzeo i odnio u Babilon.",Croatian
"A tako i  Jekoniju, sina Jojakimova, kralja judejskoga, i sve izgnanike  judejske, koji dospješe u Babilon, također ću vratiti na ovo  mjesto - riječ je Jahvina - jer ću skršiti jaram kralja babilonskoga.'""",Croatian
Tada prorok Jeremija odgovori proroku Hananiji pred svećenicima  i pred svim narodom koji bijahu u Domu Jahvinu.,Croatian
"Reče prorok  Jeremija: ""Amen! Učinio Jahve tako! Ispunio Jahve riječi koje  si prorokovao i vratio ovamo sve posuđe iz Doma Jahvina i sve  izgnanike iz Babilona.",Croatian
Ali čujder i ovu riječ koju ću kazati  na tvoje uši i na uši svega naroda.,Croatian
"Proroci koji su bili prije  mene i tebe, odiskona prorokovahu mnogim moćnim zemljama i velikim  kraljevstvima rat, glad, kugu.",Croatian
"Ali o proroku koji proriče  mir možeš istom kad se ispuni njegova proročka riječ znati da  ga je zaista Jahve poslao.""",Croatian
Tada prorok Hananija skide jaram s vrata proroka Jeremije  i skrši ga.,Croatian
"I reče Hananija pred svim narodom: ""Ovako govori  Jahve: 'Evo, ovako ću - za dvije godine - skršiti jaram Nabukodonozora, kralja babilonskoga, s vrata svih naroda!'"" Tada prorok Jeremija  ode svojim putem.",Croatian
"A kad prorok Hananija skrši jaram s vrata proroka Jeremije, dođe riječ Jahvina Jeremiji:",Croatian
"""Idi i ovako reci Hananiji:  'Ovako govori Jahve: Ti si skršio drveni jaram, ali ću ja mjesto  njega načiniti željezni.'",Croatian
"Jer ovako govori Jahve nad Vojskama, Bog Izraelov: 'Željezni ću jaram staviti oko vrata svih ovih  naroda da ih podvrgnem Nabukodonozoru, kralju babilonskom, i  služit će mu, jer ja sam njemu podložio čak i poljsku zvjerad!'""",Croatian
"I prorok Jeremija reče proroku Hananiji: ""Čuj me dobro, Hananija! Tebe nije poslao Jahve, a ti si u narodu pobudio varave  nade.",Croatian
"Zato ovako govori Jahve: 'Gle, brišem te s lica zemlje!  Umrijet ćeš još ove godine, jer si propovijedao pobunu protiv  Jahve!'""",Croatian
I umrije prorok Hananija te godine u sedmom mjesecu.,Croatian
"Evo, ovo su riječi poslanice koju prorok Jeremija iz Jeruzalema  posla Ostatku izgnanstva - starješinama, svećenicima i prorocima  i svemu preostalom narodu što ga Nabukodonozor iz Jeruzalema  bijaše odveo u Babilon,",Croatian
"pošto kralj Jekonija i kraljica-majka, dvorjanici, odličnici judejski i jeruzalemski, kovači i bravari  ostaviše Jeruzalem.",Croatian
"Poslanica je poslana po Elasi, sinu Šafanovu, i Gemarji, sinu Hilkijinu, koje Sidkija, kralj judejski, posla  u Babilon Nabukodonozoru, kralju babilonskom. Evo sadržaja:",Croatian
"""Ovako govori Jahve nad Vojskama, kralj Izraelov: 'Svima  izgnanicima koje odvedoh iz Jeruzalema u Babilon!",Croatian
"Gradite  kuće i nastanite se, sadite vrtove i uživajte urod njihov!",Croatian
Ženite  se i rađajte sinove i kćeri! Ženite svoje sinove i udajite svoje  kćeri da i oni rađaju sinove i kćeri! Množite se da se ne smanjite!,Croatian
"Ištite mir zemlji u koju vas izagnah, molite se za nju Jahvi, jer na njezinu miru počiva i vaš mir!'",Croatian
"Ovako govori Jahve nad Vojskama, Bog Izraelov: 'Ne dajte da  vas obmanjuju vaši proroci koji su među vama, vaši gataoci! Ne  povodite se za snovima koje oni sanjaju!",Croatian
"Jer oni vam laž prorokuju  u moje ime, a ja ih nisam poslao' - riječ je Jahvina.""",Croatian
"Jer ovako govori  Jahve: 'Istom kad se Babilonu ispuni onih sedamdeset godina,  ja ću vas pohoditi te vam ispuniti dobro obećanje da ću vas vratiti  na ovo mjesto.",Croatian
"Jer ja znam svoje naume koje s vama namjeravam  - riječ je Jahvina - naume mira, a ne nesreće: da vam dadnem  budućnost i nadu.",Croatian
"Tada ćete me zazivati, dolaziti k meni, moliti mi se i ja ću vas uslišati.",Croatian
Tražit ćete me i naći  me jer ćete me tražiti svim srcem svojim.,Croatian
I pustit ću da  me nađete - riječ je Jahvina. Izmijenit ću udes vaš i sabrati  vas iz svih naroda i sa svih mjesta kamo vas odagnah - riječ  je Jahvina. I vratit ću vas na mjesto odakle vas u izagnanstvo  odvedoh.,Croatian
"Istina, vi velite: 'Jahve nam podiže proroke u Babilonu.'",Croatian
"Ovako govori Jahve kralju koji sjedi na prijestolju Davidovu, i svemu narodu koji živi u ovome gradu - braći vašoj što ne  moradoše s vama u izgnanstvo.",Croatian
"Ovako govori Jahve nad Vojskama:  ""Evo šaljem na njih mač, glad i kugu; učinit ću da budu kao pokvarene  smokve, tako loše da nisu za jelo.",Croatian
"I gonit ću ih mačem, glađu  i kugom i učinit ću ih užasom svim kraljevstvima zemaljskim,  prokletstvom, strahotom, ruglom i sramotom svim narodima kamo  ih otjeram.",Croatian
"Jer ne poslušaše riječi mojih - riječ je Jahvina  - premda sam im svejednako slao sluge svoje proroke, ali ih oni  ne poslušaše - riječ je Jahvina.",Croatian
"Ali vi, izgnanici, koje  poslah iz Jeruzalema u Babilon, poslušajte svi riječ Jahvinu!""",Croatian
"Ovako govori Jahve nad Vojskama, kralj Izraelov, o Ahabu, sinu Kolajinu, i o Sidkiji, sinu Maasejinu, koji vam laž prorokuje  u moje ime: ""Evo, predajem ih u ruke Nabukodonozora, kralja babilonskoga, da ih pogubi vama na oči.",Croatian
I njima će se kao kletvom proklinjati  svi izgnanici koji su u Babilonu: 'Neka Jahve učini s tobom kao  sa Sidkijom i Ahabom koje kralj babilonski ispeče na vatri,Croatian
"jer  u Izraelu počiniše sramotu čineći preljub sa ženama svojih bližnjih  i govoreći u moje ime lažne riječi koje im ja nisam zapovjedio.  Ja to znam, i svjedok sam tome' - riječ je Jahvina!""",Croatian
-,Croatian
"A Šemaji ćeš Nehelamcu poručiti: ""Ovako govori Jahve  nad Vojskama, Bog Izraelov: Ti si u svoje ime poslao pisma svemu  narodu koji je u Jeruzalemu, i svećeniku Sefaniji, sinu Maasejinu, i svim ostalim svećenicima:",Croatian
"'Jahve te postavi svećenikom namjesto svećenika Jojade  da paziš u Domu Jahvinu na svakog luđaka koji se gradi prorokom  i da ga baciš u klade, sa željezom oko vrata.",Croatian
"Zašto, dakle, nisi spriječio Jeremiju iz Anatota, koji se među vama gradi  prorokom?",Croatian
"TÓa on nam je poslao poruku u Babilon: Dugo će  još trajati: Gradite kuće i nastanite se! Sadite vrtove i uživajte  urod njihov!'""",Croatian
Svećenik Sefanija pročita pismo proroku Jeremiji.,Croatian
Tada  dođe riječ Jahvina Jeremiji:,Croatian
"""Pošalji svim izgnanicima ovu  vijest: 'Ovako govori Jahve o Šemaji Nehelamcu: Jer vam Šemaja  prorokuje te vam budi varave nade, premda ga ja nisam poslao,",Croatian
"ovako govori Jahve: Kaznit ću Šemaju Nehelamca, njega i  potomstvo njegovo: nitko mu neće preostati usred ovoga naroda  da doživi sreću koju spremam narodu svojemu - riječ je Jahvina  - jer je propovijedao pobunu protiv Jahve.'""",Croatian
Riječ koju Jahve upravi Jeremiji:,Croatian
"Ovako govori Jahve, Bog Izraelov: ""Upiši u knjigu sve  ove riječi koje ti govorim.",Croatian
"Jer evo dolaze dani - riječ je  Jahvina - i promijenit ću udes naroda svoga Izraela i Judeje""  - govori Jahve - ""i vratit ću ih u zemlju koju u baštinu dadoh  ocima njihovim.""",Croatian
Evo riječi što ih Jahve reče o Izraelu i o Judeji:,Croatian
"Ovako govori Jahve: ""Čujem krik užasa: strava je to, a ne mir.",Croatian
"Hajde, propitajte se i pogledajte: je li ikad muškarac rodio? A svi se muškarci za bedra hvataju kao porodilje! Zašto su sva lica izobličena i problijedjela?",Croatian
"Jao, jer velik je dan ovaj, slična mu nÓe bÄi! Vrijeme je nevolje za Jakova, al' će se izbaviti iz nje.",Croatian
"Onoga dana - riječ je Jahve nad Vojskama - slomit ću jaram  na njihovu vratu i lance ću njihove raskinuti. Više neće služiti  tuđinu,",Croatian
"već će služiti Jahvi, Bogu svojemu, i Davidu, kralju  svome, koga ću im podići.",Croatian
"Ne boj se, Jakove, slugo moja - riječ je Jahvina - ne plaši se, Izraele! Jer evo, spasit ću te izdaleka i potomstvo tvoje iz zemlje izgnanstva. Jakov će se opet smiriti, spokojno će živjeti i nitko ga neće plašiti - riječ je Jahvina -",Croatian
"jer ja sam s tobom da te izbavim. Zatrt ću narode među koje te prognah, a tebe neću sasvim uništiti; al' ću te kazniti po pravici, ne smijem te pustit' nekažnjena.""",Croatian
"Uistinu, ovako govori Jahve: ""Neiscjeljiva je rana tvoja, neprebolan polom tvoj.",Croatian
Nema lijeka rani tvojoj i nikako da zaraste.,Croatian
"Zaboraviše te svi ljubavnici, više za te i ne pitaju! Jer po tebi ja udarih k'o što udara neprijatelj, kaznom krutom za bezakonje i za mnoge grijehe tvoje.",Croatian
Zašto kukaš zbog rane svoje? Zar je neizlječiva tvoja bol? Zbog mnoštva bezakonja i grijeha silnih tvojih to ti učinih.,Croatian
"Al' i oni što te žderu bit će prožderani, u ropstvo će svi dušmani tvoji; pljačkaši tvoji bit će opljačkani, i koji te plijeniše bit će oplijenjeni.",Croatian
"[17b] Zvahu te 'Protjeranom' i 'Sionkom za koju nitko ne pita'. [17a] Al' ja ću te iscijeliti, rane ti zaliječiti"" - riječ je Jahvina.",Croatian
"Ovako govori Jahve: ""Evo, izmijenit ću udes šatora Jakovljevih, smilovat ću se na stanove njegove: na razvalinama njegovim bit će opet grad sazidan, i dvori će stajati na starome mjestu.",Croatian
"Iz njih će se čuti hvalospjev, i glasovi radosni. Umnožit ću ih i više im se neće smanjiti broj, ugled ću im dati i više ih neće prezirati.",Croatian
"Sinovi njihovi bit će mi kao nekoć, zajednica njina preda mnom će čvrsto stajati, a kaznit ću sve njihove ugnjetače.",Croatian
"Glavar njihov iz njih će niknuti, vladar njihov isred njih će izaći. Pustit ću ga k sebi da mi se približi - jer tko da se usudi sam preda me!"" - riječ je Jahvina.",Croatian
"""I vi ćete biti moj narod, a ja vaš Bog.",Croatian
"Gle, nevrijeme Jahvino, jarost provaljuje, razmahuje se vihor silan, i svaljuje na glave bezbožničke.",Croatian
Jahvin se gnjev neće stišati dok on ne izvrši i ne ispuni naume srca svojega. U dane posljednje jasno ćete to razumjeti.,Croatian
"""U ono vrijeme - riječ je Jahvina - bit ću Bog svim plemenima  Izraelovim i oni će biti narod moj.""",Croatian
"Ovako govori Jahve: ""Nađe milost u pustinji narod koji uteče maču: Izrael ide u svoje prebivalište.",Croatian
"Iz daljine mu se Jahve ukaza: Ljubavlju vječnom ljubim te, zato ti sačuvah milost.",Croatian
"Opet ću te sazdati, i bit ćeš sazdana, djevice Izraelova. Opet ćeš se resit' bubnjićima, u veselo kolo hvatati.",Croatian
"Opet ćeš saditi vinograde na brdima Samarije: koji nasade posade, oni će i trgati.",Croatian
"Jer dolazi dan te će stražari vikati na brdu efrajimskom: 'Na noge! Na Sion se popnimo, k Jahvi, Bogu svojemu!'""",Croatian
"Jer ovako govori Jahve: ""Kličite od radosti Jakovu, pozdravite burno prvaka naroda! Neka se ori vaš glas! Objavite slavopojkom: Jahve spasi narod svoj, Ostatak Izraelov!",Croatian
"Evo, ja ih vodim iz zemlje sjeverne, skupljam ih s krajeva zemlje: s njima su slijepi i hromi, trudnice i rodilje: vraća se velika zajednica.",Croatian
"Evo, u suzama pođoše, utješene sad ih vraćam! Vodit ću ih kraj potočnih voda, putem ravnim kojim neće posrnuti, jer ja sam otac Izraelu, Efrajim je moj prvenac.""",Croatian
"Čujte, o narodi, riječ Jahvinu, objavite je širom dalekih otoka: ""Onaj što rasprši Izraela, opet ga sabire i čuva ga k'o pastir stado svoje!""",Croatian
"Jer Jahve oslobodi Jakova, izbavi ga iz ruku jačeg od njega.",Croatian
"I oni će, radosno kličući, na vis sionski da se naužiju dobara Jahvinih: žita, ulja, mladog vina, jagnjadi i teladi, duša će im biti kao vrt navodnjen, nikad više neće ginuti.",Croatian
"Djevojke će se veselit' u kolu, mlado i staro zajedno, jer ću im tugu u radost pretvoriti, utješit ću ih i razveselit' nakon žalosti.",Croatian
"Pretilinom ću im okrijepiti svećenstvo i narod svoj nasititi dobrima"" - riječ je Jahvina.",Croatian
"Ovako govori Jahve: ""Čuj! U Rami se kukanje čuje i gorak plač: Rahela oplakuje sinove svoje, i neće da se utješi za djecom, jer njih više nema.""",Croatian
"Ovako govori Jahve: ""Prestani kukati, otari suze u očima! Patnje će tvoje biti nagrađene: oni će se vratiti iz zemlje neprijateljske.",Croatian
Ima nade za tvoje potomstvo - riječ je Jahvina - sinovi tvoji vratit će se u svoj kraj.,Croatian
"Dobro čujem Efrajimov jecaj: 'Ti me pokara, i ja se popravih kao june još neukroćeno. Obrati me, da se obratim, jer ti si, Jahve, Bog moj.",Croatian
"Odvratih se od tebe, ali se pokajah, uvijek, i sad se u slabine tučem. Stidim se i crvenim, jer nosim sramotu mladosti svoje!'""",Croatian
"""Zar mi je Efrajim sin toliko drag, dijete najmilije? Jer koliko god mu prijetim, bez prestanka živo na njega mislim i srce mi dršće za njega od nježne samilosti"" - riječ je Jahvina.",Croatian
"""Postavi putokaze, podigni stupove! Sjeti se ceste, puta kojim si prošla. I vrati se, djevice Izraelova, vrati se u gradove svoje!",Croatian
"Dokle ćeš još oklijevati, kćeri odmetnice? Jer Jahve stvori nešto novo na zemlji: Žena će okružiti Muža.""",Croatian
"Ovako govori Jahve nad Vojskama, Bog Izraelov: ""U zemlji  Judinoj, kad promijenim njezinu sudbinu, u njezinim će se gradovima  ovako govoriti: 'Blagoslovio te Jahve, prebivalište Pravednosti, Goro sveta!'""",Croatian
"""I u njoj će se opet nastaniti Judeja sa svim svojim  gradovima, ratari i oni što idu za stadima,",Croatian
"jer ja ću okrijepiti  dušu iscrpljenu, obilno nahraniti dušu klonulu.",Croatian
"Kao ono: 'Čim se probudih, pogledah: sladak li bijaše sanak moj!'""",Croatian
"""Evo dolaze dani - riječ je Jahvina - kad ću u domu Izraelovu  i u domu Judinu posijati sjeme čovječje i sjeme životinjsko.",Croatian
"I kao što sam nekoć bdio da ih iščupam, razvalim, istrijebim, zatrem i nesreću na njih svalim, tako ću sada brižno bdjeti  da ih podignem i posadim.",Croatian
"U one dane neće se više govoriti: 'Oci jedoše kiselo grožđe, a sinovima zubi trnu.'",Croatian
"Nego će svatko umrijeti zbog vlastite krivice. I onomu  koji bude jeo kiselo grožđe zubi će trnuti.""",Croatian
"""Evo dolaze dani - riječ je Jahvina - kad ću s domom  Izraelovim i s domom Judinim sklopiti Novi savez.",Croatian
"Ne Savez  kakav sam sklopio s ocima njihovim u dan kad ih uzeh za ruku  da ih izvedem iz zemlje egipatske, Savez što ga oni razvrgoše  premda sam ja gospodar njihov - riječ je Jahvina.",Croatian
"Nego, ovo  je Savez što ću ga sklopiti s domom Izraelovim poslije onih dana  - riječ je Jahvina: Zakon ću svoj staviti u dušu njihovu i upisati  ga u njihovo srce. I bit ću Bog njihov, a oni narod moj.",Croatian
"I  neće više učiti drug druga ni brat brata govoreći: 'Spoznajte  Jahvu!' nego će me svi poznavati, i malo i veliko - riječ je  Jahvina - jer ću oprostiti bezakonje njihovo i grijeha se njihovih  neću više spominjati.""",Croatian
"Ovako govori Jahve, koji daje da sunce sjaje danju, a mjesec i zvijezde da svijetle noću, koji burka more da mu valovi buče - ime mu je Jahve nad Vojskama:",Croatian
"""Ako se ikad ti zakoni poremete preda mnom - riječ je Jahvina - onda će i potomstvo Izraelovo prestati da bude narod pred licem mojim zauvijek!",Croatian
"Ako se mogu izmjeriti nebesa gore, i dolje istražiti temelji zemlje, onda ću i ja odbaciti potomstvo Izraelovo zbog svega što počiniše"" - riječ je Jahvina.",Croatian
"""Evo dolaze dani - riječ je Jahvina - kada će grad Jahvin  biti opet sazidan, od Kule Hananelove do Vrata ugaonih.",Croatian
"I  još će se dalje protegnuti mjerničko uže, pravo do brežuljka  Gareba, a onda okrenuti prema Goi.",Croatian
"I sva dolina trupla i  pepela, i sva polja do potoka Kidrona, do ugla Konjskih vrata  na istoku, bit će svetinja Jahvina. I neće više biti razaranja  ni prokletstva.""",Croatian
"Riječ koju Jahve uputi Jeremiji desete godine Sidkije, kralja  judejskoga, to jest osamnaeste godine Nabukodonozorove.",Croatian
"U to vrijeme vojska kralja babilonskoga opsjedaše Jeruzalem, a prorok Jeremija bijaše zatvoren u tamničkom dvorištu u dvoru  judejskoga kralja.",Croatian
"Sidkija, kralj judejski, bijaše ga ondje  zatvorio, prigovoriv mu: ""Zašto si prorokovao: 'Ovako govori  Jahve: Gle, grad ću ovaj predati u ruke kralju babilonskom da  ga osvoji;",Croatian
"a Sidkija, kralj judejski, neće umaći sili kaldejskoj, nego će biti predan u ruke kralja babilonskoga - usta u usta  s njim će govoriti, oči u oči njega vidjeti.",Croatian
"Sidkiju će odvesti  u Babilon i ondje će ostati dok ga ne pohodim - riječ je Jahvina!  I ako se budete borili protiv Kaldejaca, nećete uspjeti!'""",Croatian
"Tada reče Jeremija: ""Dođe mi riječ Jahvina:",Croatian
"'Uskoro  će doći k tebi Hanamel, sin tvoga strica Šaluma, da ti kaže:  Kupi njivu moju u Anatotu; ti imaš rodbinsko pravo da je kupiš!'",Croatian
"Kako je Jahve navijestio, k meni dođe moj stričević Hanamel  u tamničko dvorište i reče mi: 'De kupi moju njivu u Anatotu, jer ti imaš pravo na posjed i rodbinsko pravo da je kupiš! Kupi  je!' I tada spoznah da to bijaše riječ Jahvina.",Croatian
"Kupih, dakle, tu njivu od stričevića Hanamela iz Anatota te mu izmjerih u  novcu sedamnaest šekela srebra.",Croatian
"Napišem ugovor, udarim pečat, pozovem svjedoke i izmjerim novac na tezulji.",Croatian
"Zatim uzmem  kupovni ugovor, zapečaćen prema propisu i uredbama,",Croatian
"predam  kupovni ugovor Baruhu, sinu Mahsejeva sina Nerije. Nazočni su  bili: moj stričević Hanamel, svjedoci što su potpisali kupovni  ugovor i svi Judejci koji su se našli u tamničkom dvorištu.",Croatian
Tada  pred njima zapovjedim Baruhu:,Croatian
"'Ovako govori Jahve nad Vojskama, Bog Izraelov: Uzmi ove isprave, ovaj kupovni ugovor, zapečaćeni  i otvoreni, i stavi ih u glinenu posudu da se zadugo sačuvaju.",Croatian
"Jer ovako govori Jahve nad Vojskama, Bog Izraelov: Još će  se u ovoj zemlji kupovati i kuće, i njive, i vinogradi!'""",Croatian
"Pošto kupovni ugovor predadoh Nerijinu sinu Baruhu, pomolih  se Jahvi:",Croatian
"""O, Jahve, Gospode! Ti stvori nebo i zemlju snagom  velikom, rukom uzdignutom! Ništa tebi nije nemoguće!",Croatian
"Tisućama  iskazuješ milost, a krivnju otaca osvećuješ na djeci, potomcima  njihovim. Bože veliki i moćni, kome je ime Jahve nad Vojskama!",Croatian
"Velik si u svojim naumima, silan u svojim djelima! Oči tvoje  bde nad svim putovima ljudskim da naplatiš svakome prema putu  njegovu i prema plodu djela njegovih!",Croatian
"Ti koji si činio znamenja  i čudesa u zemlji egipatskoj i u Izraelu, i među svim ljudima  sve do danas,",Croatian
"ti si izveo svoj narod izraelski iz zemlje  egipatske znamenjima i čudesima, rukom moćnom i mišicom podignutom, strahotama velikim.",Croatian
"Zatim im dade svu ovu zemlju koju si  zakletvom obećao ocima njihovim, zemlju u kojoj teče med i mlijeko.",Croatian
I oni je zaposjedoše; ali nisu slušali glasa tvojega niti  su hodili putem Zakona tvojega. Ništa ne učiniše od onog što  im ti naredi; zato si dozvao na njih sve ove nevolje.,Croatian
"Gle, nasipi se već primakoše gradu, i bit će osvojen, i grad će pasti  u ruke Kaldejcima koji na nj navaljuju mačem, glađu i kugom.  Čime si prijetio, evo dolazi. I sam vidiš.",Croatian
"A ti mi, Jahve  Gospode moj, reče: 'Kupi novcem njivu i pozovi svjedoke', a grad  je već predan u ruke Kaldejcima!""",Croatian
Tada mi dođe riječ Jahvina:,Croatian
"""Gle, ja sam Jahve, Bog  svakoga tijela! Meni ništa nije nemoguće!",Croatian
"Zato - veli Jahve - grad ovaj predajem u ruke Kaldejaca  i u ruke kralja babilonskoga, koji će ga zauzeti.",Croatian
"Ući će  u nj Kaldejci koji se bore protiv ovoga grada, ognjem će ga uništiti  i spaliti ga zajedno s kućama kojima su na krovovima Baalu palili  tamjan i lijevali ljevanice tuđim bogovima, mene gnjeveći.",Croatian
"Jer  sinovi Izraelovi i sinovi Judini od mladosti čine samo zlo pred  mojim očima. Doista, sinovi Izraelovi bez prestanka me gnjeve  djelima ruku svojih - riječ je Jahvina.",Croatian
"Grad ovaj, doista, samo mi je na gnjev i srdžbu otkako je sagrađen pa do dana današnjega  te ga moram ukloniti ispred lica svojega",Croatian
"zbog svega bezakonja  što ga sinovi Izraelovi i sinovi Judini počiniše, gnjeveći me  - oni i kraljevi njihovi, knezovi i svećenici i proroci, Judejci  i Jeruzalemci.",Croatian
"Okretahu mi leđa, a ne lice svoje, iako se  neumorno trudih da ih poučim, ali me ne slušaše niti nauk moj  primiše.",Croatian
Postaviše grozote u Dom koji se mojim zove imenom  da ga oskvrnu.,Croatian
"Baalu podigoše uzvišice u Dolini Ben Hinomu, i sinove i kćeri svoje Moleku kroz oganj provodiše - što im  ja nikad ne zapovjedih; ni na um mi ne pade da bi činili takve  gadosti niti da bih Judu pustio u takav grijeh.""",Croatian
"Ipak, ovako govori Jahve, Bog Izraelov, o tom gradu za  koji vi velite da će od mača, gladi i kuge pasti u ruke kralju  babilonskom:",Croatian
"""Evo, ja ću ih sabrati iz svih zemalja u koje  ih prognah - u gnjevu i jarosti svojoj - i vratit ću ih na ovo  mjesto da ovdje spokojno žive.",Croatian
"I oni će biti narod moj, a  ja, ja ću biti Bog njihov.",Croatian
"I dat ću im srce jedno i put jedan, da bi me se bojali u sve dane, na sreću svoju i djece svoje.",Croatian
"I sklopit ću s njima Savez vječan, nikad se više neću odvratiti  od njih i uvijek ću im činiti dobro; usadit ću im u srce svoj  strah, da se nikad više ne odmetnu od mene.",Croatian
"I radovat ću  se čineći im dobro; i čvrsto ću ih zasaditi u ovoj zemlji, svim  srcem svojim, svom dušom svojom.""",Croatian
"Jer ovako govori Jahve:  ""Kao što sam na ovaj narod doveo svu ovu strašnu nesreću, tako  ću na njih dovesti svu sreću koju im obrekoh.",Croatian
"Da, opet će  se kupovati njive u ovoj zemlji o kojoj vi velite: 'Ova je pustinja, bez čovjeka i živinčeta, predana na milost i nemilost Kaldejcima!'",Croatian
"Njive će se za novac kupovati, pisat će se i pečatiti kupovni  ugovori, pozivat će se svjedoci u zemlji Benjaminovoj i u okolici  Jeruzalema. U gradovima Judinim i u gradovima Gorja, Šefele,  Negeba, jer ću promijeniti udes njihov"" - riječ je Jahvina.",Croatian
"Dok je Jeremija bio još zatvoren u tamničkom dvorištu, i drugi  mu put dođe riječ Jahvina:",Croatian
"""Ovako govori Jahve, koji stvori  zemlju, oblikova je i učvrsti - ime mu je Jahve!",Croatian
"Zazovi me, i odazvat ću ti se i objavit ću ti velike i nedokučive tajne  o kojima ništa ne znaš.",Croatian
"Jer ovako govori Jahve, Bog Izraelov, o kućama ovoga grada i o dvorima kraljeva judejskih, porušenim  zbog nasipa i mača,",Croatian
"i o onima što zameću borbu s Kaldejcima  da napune svoje kuće tjelesima ljudi koje pobih u srdžbi i jarosti  svojoj, i odvratih lice svoje od ovoga grada zbog njihove opakosti.",Croatian
"Evo, ja ću zaliječiti njihovu ranu, ja ću ih iscijeliti  i ozdraviti i pružiti im obilje istinskoga mira.",Croatian
Promijenit  ću udes zemlje Judine i Jeruzalema i podići ću ih da budu kao  nekoć.,Croatian
Očistit ću ih od svakoga grijeha kojim sagriješiše  protiv mene i oprostit ću im sve krivice koje mi skriviše odmetnuv  se od mene.,Croatian
"I Jeruzalem će mi biti na radost, na hvalu i čast  pred svim narodima svijeta: kad čuju za sve dobro kojim ću ih  nadijeliti, divit će se i čuditi svoj onoj sreći i miru što ću  im ja dati.""",Croatian
"Ovako govori Jahve: ""Na ovome mjestu o kojemu vi velite:  'To je pustinja bez čovjeka i bez živinčeta' - u gradovima judejskim  i po opustošenim ulicama jeruzalemskim opet će se oriti",Croatian
"poklici  radosti, poklici zaručnika i zaručnice, poklici onih koji će  u Domu Jahvinu prinositi žrtve zahvalnice pjevajući: 'Hvalite  Jahvu nad Vojskama, jer je dobar Jahve - vječna je ljubav njegova!'  Jer ja ću obnoviti zemlju da bude kao nekoć"" - riječ je Jahvina.",Croatian
"Ovako govori Jahve nad Vojskama: ""Na ovome mjestu koje  je sada pusto, bez čovjeka i bez živinčeta, i u svim gradovima  opet će biti pašnjaci za pastire što odmaraju stada svoja.",Croatian
"U  gradovima Gorja, i u gradovima Šefele, i u gradovima Negeba,  u kraju Benjaminovu, u okolici Jeruzalema i u gradovima Judinim  opet će prolaziti ovce ispod ruke pastira koji će ih brojiti""  - riječ je Jahvina.",Croatian
"""Evo, dolaze dani - riječ je Jahvina - kad ću ispuniti  dobro obećanje što ga dadoh domu Izraelovu i domu Judinu:",Croatian
U one dane i u vrijeme ono podići ću Davidu izdanak pravedni; on će zemljom vladati po pravu i pravici.,Croatian
"U one dane Judeja će biti spašena, Jeruzalem će živjeti spokojno. A grad će se zvati: 'Jahve, Pravda naša.'",Croatian
"Jer ovako govori Jahve: ""Nikada Davidu neće nestati potomka  koji će sjediti na prijestolju doma Izraelova.",Croatian
"I nikada neće  levitima i svećenicima nestati potomaka koji će služiti preda  mnom i prinositi paljenice, kaditi prinosnice i prikazivati klanice  u sve dane.""",Croatian
I dođe riječ Jahvina Jeremiji:,Croatian
"Ovako govori Jahve:  ""Ako možete razvrći savez moj s danom i savez moj s noći, tako  da ni dana ni noći više ne bude u pravo vrijeme,",Croatian
moći će  se raskinuti i Savez moj sa slugom mojim Davidom te više neće  imati sina koji bi kraljevao na prijestolju njegovu i s levitima  i svećenicima koji mi služe.,Croatian
"Kao što se vojska nebeska ne  može izbrojiti ni izmjeriti pijesak morski, tako ću umnožiti  potomstvo sluge svojega Davida i levite i svećenike koji mi služe.""",Croatian
I dođe riječ Jahvina Jeremiji:,Croatian
"""Nisi li opazio što  ovi ljudi govore: 'Jahve je odbacio obadva plemena koja je bio  sebi izabrao?' I s prezirom poriču narod moj kao da mi više nije  narod.""",Croatian
"Ovako govori Jahve: ""Da ne sklopih saveza svojega s danom  i noći i da ne postavih zakone nebu i zemlji,",Croatian
"mogao bih odbaciti  potomstvo Jakova i Davida, sluge svojega, da više ne uzimam potomka  njihova za vladara nad potomstvom Abrahamovim, Izakovim i Jakovljevim, kad promijenim udes njihov i kad im se smilujem.""",Croatian
"Riječ koju Jahve uputi Jeremiji kad Nabukodonozor, kralj babilonski, i sva njegova vojska, i sva kraljevstva pod njegovom vlašću, i svi narodi navališe na Jeruzalem i na sve gradove njegove.",Croatian
"Ovako govori Jahve, Bog Izraelov: ""Idi i govori sa Sidkijom, kraljem judejskim, i reci mu: Ovako govori Jahve: 'Evo, predajem  ovaj grad u ruke kralja babilonskoga da ga on ognjem spali.",Croatian
"Ni  ti nećeš ruci njegovoj umaći. Da, bit ćeš uhvaćen i predat će  te u njegove ruke; oči u oči gledat ćeš kralja babilonskoga,  usta u usta on će s tobom govoriti i bit ćeš odveden u Babilon.'",Croatian
"Ali čuj riječ Jahvinu, Sidkija, kralju judejski! Ovo ti poručuje  Jahve: 'Nećeš od mača poginuti,",Croatian
"umrijet ćeš u miru! I kao  što su tvoje očeve i kraljeve tvoje prethodnike okadili, i tebe  će okaditi i naricat će za tobom: 'Jao Gospodaru!' Ja ti to govorim'  - riječ je Jahvina.",Croatian
"I prorok Jeremija poruči sve ove riječi Sidkiji, kralju  judejskom u Jeruzalemu,",Croatian
"dok je vojska kralja babilonskoga  navaljivala na Jeruzalem i na preostale gradove Judine - na Lakiš  i Azeku, jer još samo oni preostadoše od judejskih utvrđenih  gradova.",Croatian
"Riječ koju Jahve uputi Jeremiji, pošto je kralj Sidkija  sa svekolikim narodom jeruzalemskim sklopio savez da im proglasi  slobodu,",Croatian
"da svaki pusti na slobodu svoga roba Hebreja i svoju  robinju Hebrejku te da više ni u koga ne bude Hebrej, brat njegov, kao rob.",Croatian
"I svi odličnici i sav narod koji uđoše u ovaj savez  pristadoše te svaki pusti na slobodu roba svoga i svoju ropkinju  da im više ne robuju. Pristadoše, dakle, i pustiše ih.",Croatian
A  potom se okrenuše i uzeše opet svoje robove i ropkinje koje bijahu  oslobodili pa ih prisiliše da im opet robuju.,Croatian
Tada Jahve  uputi riječ Jeremiji govoreći:,Croatian
"Ovako govori Jahve, Bog Izraelov: ""Ja sam sklopio Savez  s ocima vašim u dan kada ih izvedoh iz Egipta, iz zemlje ropstva, govoreći:",Croatian
'Nakon sedam godina neka svaki od vas pusti na  slobodu brata svoga Hebreja koji mu se prodao i šest godina kao  rob služio.' Ali me vaši oci ne poslušaše i ne htjedoše me čuti.,Croatian
"A vi se bijaste obratili i učinili što je pravo u očima mojim, proglasivši slobodu za svakoga bližnjega svoga i preda mnom  ste sklopili savez u Domu koji se zove mojim imenom.",Croatian
"A zatim  se okrenuste i oskvrnuste ime moje, jer je svaki od vas opet  uveo svoga roba i ropkinju koje ste već bili oslobodili, i ponovo  ste ih prisilili da vam robuju.""",Croatian
"Zato ovako govori Jahve: ""Vi me ne poslušaste da proglasite  slobodu subratu svojemu i bližnjemu. I zato, evo, i ja proglašavam  protiv vas slobodu - riječ je Jahvina - maču, kugi i gladi, i  učinit ću vas strašilom svim kraljevstvima zemlje.",Croatian
A s ljudima  koji razvrgoše Savez moj i ne ispuniše saveza obećana pred mojim  licem postupit ću kao s teletom što ga nadvoje rasjekoše te između  tih pola prođoše.,Croatian
"Knezove Judeje i Jeruzalema, dvorjane,  svećenike i sav narod zemlje što prođoše između pola telećih",Croatian
"predat ću u ruke dušmana koji im rade o glavi, a njihova  trupla bit će hrana pticama nebeskim i zvijerima zemaljskim.",Croatian
"Sidkiju, kralja judejskoga, i njegove knezove predat ću u  ruke dušmana koji im rade o glavi i u ruke vojske kralja babilonskoga, koja se od vas bila povukla.",Croatian
"Evo, ja ću im zapovjediti -  riječ je Jahvina - i vratit ću ih na ovaj grad, i navalit će  na nj, osvojiti ga i ognjem spaliti. A gradove judejske obratit  ću u pustinju nenastanjenu.""",Croatian
"Jahve uputi riječ Jeremiji u dane Jojakima, sina Jošijina, kralja judejskoga:",Croatian
"""Idi u zajednicu Rekabovaca, govori s  njima i dovedi ih u Dom Jahvin, u jednu od dvorana, i daj im  vina.""",Croatian
"Tada dovedoh Jaazaniju, sina Habasinijina sina Jeremije, njegovu braću i sve sinove njegove i sav dom Rekabovaca",Croatian
"i  dovedoh ih u Dom Jahvin, u dvoranu čovjeka Božjega Ben Johanana, sina Jigdalijina, koja je kraj dvorane kneževske, a nad dvoranom  vratara Maaseje, sina Šalumova.",Croatian
"Zatim stavih pred sinove doma  Rekabova krčage pune vina i čaše te im rekoh: ""Pijte vina!""",Croatian
"Ali oni odgovoriše: ""Ne pijemo vina, jer nam je otac naš  Jonadab, sin Rekabov, zapovjedio: 'Ne smijete nikada piti vina, ni vi ni sinovi vaši.",Croatian
"Niti smijete graditi kućÄa, niti sijati  sjemena ni saditi vinogradÄa, niti ih posjedovati, nego provodite  sav život pod šatorima, da dugo živite u zemlji gdje kao stranci  boravite.'",Croatian
"I mi poslušasmo glas oca Jonadaba, sina Rekabova, u svem što nam je zapovjedio: da nikad vina ne pijemo, ni mi  ni žene naše, niti sinovi naši, ni kćeri naše,",Croatian
"da ne gradimo  kuća, ni da posjedujemo vinograda ni polja zasijanih,",Croatian
da  stanujemo pod šatorima i držimo se poslušno svega što nam zapovjedi  naš otac Jonadab.,Croatian
"Samo kada je Nabukodonozor, kralj babilonski, krenuo protiv ove zemlje, rekosmo: 'Hajdemo, pođimo u Jeruzalem  da izbjegnemo vojsku kaldejsku i vojsku aramejsku!' I tako sada  živimo u Jeruzalemu.""",Croatian
Tada dođe riječ Jahvina Jeremiji:,Croatian
"Ovako govori Jahve  nad Vojskama, kralj Izraelov: ""Idi i objavi Judejcima i Jeruzalemcima:  'Zar nećete primiti nauka moga i poslušati riječi moje?' - riječ  je Jahvina. -",Croatian
"'Ispunjuju se riječi Jonadaba, sina Rekabova, koji je sinovima svojim zabranio da piju vina, i do dana današnjega  nitko ga nije pio, jer oni slušaju riječ svoga oca. A ja sam  vam jednako govorio, ali me niste slušali.",Croatian
"I slao sam bez  prestanka k vama sluge svoje, proroke, da vam propovijedaju:  'Vratite se svaki sa svoga opakog puta, popravite djela svoja  i ne trčite za tuđim bogovima da im služite, pa ćete ostati u  zemlji koju dadoh vama i ocima vašim'; ali ne prikloniste uha  svojega i ne poslušaste me.",Croatian
"Sinovi Jonadaba, sina Rekabova, držahu se zapovijedi koju im dade otac njihov. Ali mene ovaj  narod ne sluša.'",Croatian
"Zato govori Jahve nad Vojskama, Bog Izraelov:  'Evo, navući ću na sve Jeruzalemce sve one nevolje kojima sam  im zaprijetio, jer sam im govorio, a oni me ne slušahu, dozivao  ih, ali se oni ne odazivahu.'""",Croatian
"Zajednici Rekabovaca Jeremija reče: ""Ovako govori Jahve  nad Vojskama, Bog Izraelov: 'Jer ste slušali zapovijedi svoga  oca Jonadaba i držali se svih naredaba i činili sve što vam je  on zapovjedio,",Croatian
"zato - ovako govori Jahve nad Vojskama, kralj  Izraelov - Jonadabu, sinu Rekabovu, nikad neće ponestati potomka  koji će stajati pred licem mojim u sve dane.'""",Croatian
"Četvrte godine Jojakima, sina Jošijina, kralja judejskoga, uputi Jahve Jeremiji ovu riječ:",Croatian
"""Uzmi svitak i zapiši na  nj sve riječi koje ti kazah o Jeruzalemu, Judeji i svim narodima, od dana kad ti počeh govoriti, od dana Jošijinih do dana današnjega.",Croatian
"Možda će čuti dom Judin o svim nesrećama što sam ih naumio  oboriti na njih te će se vratiti svaki sa svoga zlog puta, a  ja ću im oprostiti krivicu i grijeh njihov.""",Croatian
"Tada Jeremija dozva Baruha, sina Nerijina, i Baruh napisa  na svitak, po kazivanju Jeremijinu, sve riječi koje mu Jahve  bijaše objavio.",Croatian
"Tada Jeremija naredi Baruhu: ""Meni nije slobodno te ne mogu  poći u Dom Jahvin.",Croatian
Idi ti te na dan posta u Domu Jahvinu čitaj  narodu riječi Jahvine iz svitka što si ga po mojem kazivanju  napisao. Pročitaj ih i svim Judejcima koji su došli iz svojih  gradova.,Croatian
"Možda će se vapaji njihovi vinuti k Jahvi i možda  će se obratiti svatko sa zloga puta svojega; jer je velik bijes  i srdžba kojima Jahve prijeti ovom narodu.""",Croatian
"I Baruh, sin Nerijin, učini sve kako mu prorok Jeremija  bijaše zapovjedio da pročita riječi Jahvine u Domu Jahvinu.",Croatian
"U petoj godini Jojakima, sina Jošijina, kralja judejskoga, mjeseca devetoga, pozvaše na post pred Jahvu sav narod jeruzalemski  i sav narod što mogaše stići iz gradova judejskih u Jeruzalem.",Croatian
"Baruh  svemu narodu pročita riječi Jeremije iz svitka u Domu Jahvinu, u dvorani Gemarje, sina pisara Šafana, u gornjem predvorju pred  Novim vratima Jahvina Doma.",Croatian
"A kad Mikaj, sin Šafanova sina Gemarje, ču iz knjige  sve Jahvine riječi,",Croatian
"siđe u kraljevski dvor u sobu pisarovu, gdje upravo sjeđahu svi dostojanstvenici: pisar Elišama, Delaja, sin Šemajin, Elnatan, sin Akborov, Gemarja, sin Šafanov, Sidkija, sin Hananijin, i svi drugi dostojanstvenici.",Croatian
Mikaj im kaza  sve riječi što ih bijaše čuo kad ih je Baruh narodu čitao iz  knjige.,Croatian
"Tada dostojanstvenici poslaše Jehudija, sina Netanijina, i Šelemju, sina Kušijeva, Baruhu da mu kažu: ""Uzmi u ruke svitak  iz kojega si čitao narodu i dođi!"" Tada Baruh, sin Nerijin, uze  svitak u ruke i dođe k njima.",Croatian
"Oni mi rekoše: ""Hajde, sjedi  i pročitaj nam!"" I Baruh im pročita.",Croatian
"Kad čuše sve one riječi, uplašeno se pogledaše i rekoše Baruhu: ""Moramo sve to kazati  kralju.""",Croatian
"I upitaše Baruha: ""Hajde, objasni nam kako ti napisa  sve te riječi.""",Croatian
"Baruh će njima: ""Jeremija mi je sve te riječi  u pero kazivao, a ja sam ih crnilom u knjigu zapisao.""",Croatian
"Tada  dostojanstvenici rekoše Baruhu: ""Idi i sakrijte se, ti i Jeremija;  nitko da ne zna gdje ste.""",Croatian
"I, pohranivši svitak u dvorani  pisara Elišame, pođoše kralju u dvorsko predvorje i sve mu ispripovjediše.",Croatian
Kralj posla Jehudija da donese svitak: on ga donese iz  sobe pisara Elišame i pročita ga kralju i dostojanstvenicima  koji stajahu oko njega.,Croatian
Kralj je sjedio u zimskim odajama  - bijaše to u devetom mjesecu - a pred njim stajaše ražarena  žeravnica.,Croatian
"I kako bi Jehudi pročitao tri-četiri stupca, kralj  bi ih rezao pisarskim perorezom i bacao u vatru na žeravnice  sve dok cio svitak ne bi uništen u vatri žeravnice.",Croatian
"Ni kralj  ni njegove sluge ne prestrašiše se niti razderaše haljina kad  čuše te riječi,",Croatian
"pa ipak Elnatan, Delaja i Gemarja moljahu  kralja da ne spali svitak, ali on ih ne posluša.",Croatian
"Tada kralj  zapovjedi kraljeviću Jerahmeelu i Seraji, sinu Azrielovu, i Šelemji, sinu Abdeelovu, da uhvate pisara Baruha i proroka Jeremiju.  Ali ih Jahve bijaše sakrio.",Croatian
"Pošto je dakle kralj spalio svitak s riječima što ih  Baruh bijaše zapisao po Jeremijinu kazivanju, dođe riječ Jahvina  Jeremiji:",Croatian
"""Uzmi drugi svitak i upiši u nj sve one riječi  što bijahu na prvom svitku koji je Jojakim, kralj judejski, spalio.",Croatian
"A protiv Jojakima, kralja judejskoga, ovako reci: Ovako govori  Jahve: Spalio si svitak govoreći: 'Zašto si u njemu napisao da  će doći kralj babilonski koji će opustošiti zemlju ovu i istrijebiti  i ljude i stoku?'",Croatian
"Zato ovako govori Jahve protiv Jojakima, kralja judejskoga: 'On neće imati potomka da sjedne na prijestolje  Davidovo, a njegovo mrtvo tijelo bit će bačeno na pripeku danju  i noćni mraz.",Croatian
"Kaznit ću njega, i potomstvo njegovo, i sluge  njegove zbog njihova bezakonja, i svalit ću na Jeruzalemce i  na Judejce sve zlo kojim sam im prijetio, a nisu me slušali.""",Croatian
"Tada Jeremija uze drugi svitak, dade ga pisaru Baruhu, sinu Nerijinu, i on po kazivanju Jeremijinu upisa sve riječi  knjige koju je Jojakim, kralj judejski, na žeravnici spalio.  I k njima je dopisano još mnogo onakvih riječi.",Croatian
"Nakon Konije, sina Jojakimova, zakralji se Sidkija, sin Jošijin.  Nabukodonozor, kralj babilonski, postavi ga za kralja u zemlji  judejskoj.",Croatian
Ali ni on ni sluge njegove ni narod zemlje ne slušahu  riječi što ih je Jahve govorio na usta proroka Jeremije.,Croatian
"Kralj Sidkija posla Jehukala, sina Šelemjina, i svećenika  Sefaniju, sina Maasejina, k proroku Jeremiji s porukom: ""Daj, pomoli se za nas Jahvi, Bogu našemu!""",Croatian
Jeremija u ono vrijeme  još zalažaše među narod i još ga ne bijahu bacili u tamnicu.,Croatian
"A vojska je faraonova nadirala iz Egipta: čuvši to, Kaldejci, koji opsjedahu Jeruzalem, udaljiše se od grada.",Croatian
Tada se javi riječ Jahvina proroku Jeremiji:,Croatian
"Ovako  govori Jahve, Bog Izraelov: ""Kralju judejskomu, koji vas posla  k meni da me pitate, ovako recite: 'Evo, vojska faraonova, koja  vam priteče u pomoć, vratit će se u svoju zemlju Egipat.",Croatian
"Kaldejci  će opet napasti ovaj grad, osvojiti ga i spaliti.'",Croatian
"Ovako govori  Jahve: 'Ne zanosite se mišlju: 'Kaldejci će otići od nas', jer  oni neće otići!",Croatian
"Pa i da razbijete svu vojsku kaldejsku koja  se bori s vama, tako da bi od nje ostali samo ranjenici, oni  bi, svaki iz svoga šatora, opet poustajali da požarom unište  ovaj grad.'""",Croatian
"Kad je vojska kaldejska zbog vojske faraonove morala  prekinuti opsadu Jeruzalema,",Croatian
i Jeremija htjede otići iz Jeruzalema  da ode u zemlju Benjaminovu te ondje od rođaka dobije dio.,Croatian
"Ali  kad stiže do Benjaminovih vrata, ondje bijaše zapovjednik straže  Jirijaj, sin Hananijina sina Šelemje. On zaustavi proroka Jeremiju  povikavši: ""Ti hoćeš prebjeći Kaldejcima!"" Jeremija odgovori:",Croatian
"""Nije istina, ne želim prebjeći Kaldejcima!"" Ali i ne slušajući  Jeremiju, Jirijaj ga uhvati i odvede dostojanstvenicima.",Croatian
"Dostojanstvenici  se razljutiše na Jeremiju te ga istukoše i zatvoriše u kuću pisara  Jonatana, koju bijahu pretvorili u tamnicu.",Croatian
Tako Jeremija  dospje u nadsvođen podrum. Ondje Jeremija ostade mnogo vremena.,Croatian
"Tada kralj Sidkija posla po njega. I nasamo, u dvoru, kralj ga upita: ""Ima li riječi od Jahve?"" A na to će Jeremija:  ""Dakako!"" I dometne: ""Bit ćeš predan u ruke kralja babilonskoga!""",Croatian
"Onda Jeremija kaza kralju Sidkiji: ""Što skrivih tebi, tvojim  slugama i ovom narodu te me baciste u tamnicu?",Croatian
Gdje su sada  vaši proroci koji vam prorekoše: 'Kralj babilonski neće udariti  na vas ni na ovu zemlju?',Croatian
"A sada, hajde, čuj mene, gospodaru  moj i kralju, usliši molbu moju! Nemoj da me opet vrgnu u kuću  pisara Jonatana, da ondje ne umrem!""",Croatian
"Tada kralj Sidkija naredi  i Jeremiju odvedoše u tamničko dvorište te mu davahu svaki dan  pogaču kruha iz Pekarske ulice, sve dok nije ponestalo kruha  u gradu. I tako Jeremija ostade u tamničkom dvorištu.",Croatian
"Šefatja, sin Matanov, i Gedalija, sin Pašhurov, i Jukal, sin  Šelemjin, i Pašhur, sin Malkijin, čuše tada za riječi što ih  Jeremija kaza svemu narodu:",Croatian
"""Ovako govori Jahve: 'Tko ostane  u ovome gradu, poginut će od mača, gladi i kuge. A tko izađe  pred Kaldejce, spasit će život - život će mu ostati kao plijen, ostat će živ.'",Croatian
"Jer ovako govori Jahve: 'Ovaj će grad odista  pasti u ruke vojsci kralja babilonskoga i ona će ga zauzeti!'""",Croatian
"Tada dostojanstvenici rekoše kralju: ""Ovoga čovjeka valja  ubiti: on zaista obeshrabruje ratnike koji su još ostali u gradu  i sav narod kad takve riječi pred njima govori. Pa taj čovjek  ne traži dobrobit ovoga naroda, nego njegovu propast.""",Croatian
"A kralj  Sidkija odgovori: ""Eto, on je u vašim rukama, jer kralj ionako  više nema nikakve vlasti nad vama.""",Croatian
"Tada pograbiše Jeremiju  i baciše ga u čatrnju kraljevića Malkije, što je bila u tamničkom  dvorištu, i oni ga spustiše na užetima. Ali u čatrnji ne bijaše  vode, već samo glib, tako da Jeremija propade u glib.",Croatian
"Ali Kušit Ebed-Melek, dvorjanin koji bijaše u kraljevskom  dvoru, doču da su Jeremiju bacili u čatrnju dok je kralj upravo  sjedio kod Benjaminovih vrata.",Croatian
Tada Ebed-Melek izađe iz kraljevskog  dvora te ovako reče kralju:,Croatian
"""Gospodaru, kralju moj, zlo čine  ovi ljudi kad tako postupaju s prorokom Jeremijom: bacili su  ga u čatrnju, gdje će od gladi umrijeti, jer nema kruha u gradu.""",Croatian
"Nato kralj zapovjedi Kušitu Ebed-Meleku: ""Povedi trojicu  ljudi te izvuci proroka Jeremiju iz čatrnje dok nije umro.""",Croatian
"I  Ebed-Melek povede ljude, uđe u kraljevski dvor, pod riznicu:  uze ondje nešto iznošenih i poderanih dronjaka te ih na užetu  spusti Jeremiji u čatrnju.",Croatian
"Kušit Ebed-Melek reče Jeremiji:  ""Podmetni iznošene i poderane dronjke pod pazuha i pod užad.""  Jeremija učini tako.",Croatian
Tada na užetima izvukoše Jeremiju iz  čatrnje. Otada Jeremija ostade u tamničkom dvorištu.,Croatian
"Kralj Sidkija posla po proroka Jeremiju te ga pozva da  dođe k njemu na treći ulaz što vodi u Dom Jahvin. Kralj reče  Jeremiji: ""Htio bih te nešto upitati, nemoj mi ni riječi zatajiti!""",Croatian
"Jeremija odgovori Sidkiji: ""Ako ti kažem, nećeš li me pogubiti?  Ako te pak posvjetujem, nećeš me poslušati!""",Croatian
"Tada se kralj  Sidkija u tajnosti zakle Jeremiji ovim riječima: ""Živoga mi Jahve, koji nam daje ovaj život, neću te pogubiti i neću te predati  onima što ti rade o glavi.""",Croatian
"Jeremija, dakle, reče Sidkiji:  ""Ovako govori Jahve, Bog nad Vojskama, Bog Izraelov: 'Ako izađeš  pred vojskovođe kralja babilonskoga, spasit ćeš glavu i ovaj  grad neće biti uništen požarom; živjet ćete ti i tvoj dom.",Croatian
"Ako  pak ne izađeš pred vojskovođe kralja babilonskoga, ovaj će grad  pasti u ruke Kaldejaca i oni će ga spaliti, a ti se nećeš spasiti  iz ruku njihovih.'""",Croatian
"A kralj Sidkija odgovori Jeremiji: ""Bojim  se Judejaca koji su prebjegli Kaldejcima: mogli bi mene predati  njima da mi se izruguju.""",Croatian
"Jeremija odvrati: ""Oni to neće  učiniti. Poslušaj glas Jahvin prema kojem sam ti govorio, bit  će ti dobro i spasit ćeš život svoj.",Croatian
"Ali ako ne htjedneš  iz grada, evo riječi koju mi Jahve objavi:",Croatian
"'Gle, sve žene  koje su još ostale u dvoru kralja judejskoga bit će odvedene  k vojskovođama kralja babilonskoga i govorit će: Zaveli te, svladali te vjerni prijatelji tvoji! Kad ti noge u kal propadaju, oni te napuštaju!'",Croatian
"Da, sve će žene tvoje i djecu tvoju odvesti Kaldejcima, a ni ti sam nećeš umaći rukama njihovim: dospjet ćeš u ruke  kralju babilonskom, a grad će ovaj biti spaljen.""",Croatian
"Sidkija reče Jeremiji: ""Nitko živ ne smije o tome što  saznati, inače ćeš umrijeti.",Croatian
"Ako, dakle, dostojanstvenici  doznaju da sam s tobom razgovarao te dođu k tebi i kažu: 'TÓa  očituj nam što kralj kaza tebi, a ti njemu; ne krij ništa pred  nama, inače ćemo te ubiti',",Croatian
"odgovori im: 'Molio sam kralja  da me više ne vrati u kuću Jonatanovu, da ondje ne umrem!'""",Croatian
"I doista, dođoše dostojanstvenici k Jeremiji te ga ispitivahu.  Ali im on odgovori upravo onako kako mu kralj bijaše naredio.  Tada ga se okaniše, jer se ništa nije pročulo o onom razgovoru.",Croatian
"Jeremiju, dakle, ostaviše u tamničkom dvorištu sve do dana  kad neprijatelj zauze Jeruzalem. Kad Jeruzalem zauzeše, on bijaše ondje.",Croatian
"Devete godine kralja Sidkije, kralja judejskoga, desetoga  mjeseca, Nabukodonozor, kralj babilonski, krenu sa svom vojskom  na Jeruzalem te ga opsjede.",Croatian
"Jedanaeste godine kralja Sidkije, četvrtoga mjeseca, dana devetoga u mjesecu, provališe u grad.",Croatian
"Uđoše sve vojskovođe kralja babilonskoga te se smjestiše  kod Srednjih vrata: Nergal Sar-Eser, knez Sin-Magira, vrhovni  zapovjednik, Nebušasban, visoki dostojanstvenik, i sve druge  vojskovođe kralja babilonskoga.",Croatian
"Kad ih vidješe Sidkija, kralj judejski, i svi ratnici  njegovi, dadoše se u bijeg na vrata između dva zida, noću iziđoše  iz grada prema Kraljevu vrtu i krenuše k dolini Arabi.",Croatian
"Ali  ih čete kaldejske gonjahu i sustigoše Sidkiju u Poljanama jerihonskim.  Uhvatiše ga, odvedoše u Riblu, u zemlju hamatsku, pred Nabukodonozora, kralja babilonskoga, koji mu izreče sud.",Croatian
I kralj babilonski  dade u Ribli pred očima kralja Sidkije zaklati djecu njegovu.  A dade kralj babilonski pogubiti i sve odličnike judejske.,Croatian
"Sidkiji  iskopa oči, stavi ga u okove da ga odvede u Babilon.",Croatian
Kaldejci  zapališe kraljev dvor i kuće naroda i porušiše bedeme jeruzalemske.,Croatian
"Ostatak pučanstva koje još ostade u gradu, izbjeglice što  su mu se predale i sav ostali narod, izagna u Babilon Nebuzaradan, zapovjednik tjelesne straže.",Croatian
"A od siromašnoga puka koji  nije ništa posjedovao, Nebuzaradan, zapovjednik tjelesne straže, ostavi neke u zemlji judejskoj i porazdijeli im vinograde i  polja.",Croatian
"O Jeremiji Nabukodonozor, kralj babilonski, zapovjedi  Nebuzaradanu, zapovjedniku tjelesne straže:",Croatian
"""Uzmi ga i oko  tvoje neka bdi nad njim. Ne čini mu nikakva zla, nego postupaj  s njime kako on bude želio.""",Croatian
"Tada Nebuzaradan, zapovjednik tjelesne straže, Nebušazdan, visoki dostojanstvenik, Nergal Sar-Eser, vrhovni zapovjednik, i sve vojskovođe kralja babilonskoga",Croatian
poslaše ljude da izvedu  Jeremiju iz tamničkoga dvorišta i pustiše ga na slobodu. I tako  on osta među narodom.,Croatian
"Dok je Jeremija bio zatvoren u tamničkom dvorištu, dođe  mu riječ Jahvina:",Croatian
"""Idi i reci Kušitu Ebed-Meleku: Ovako govori  Jahve nad Vojskama, Bog Izraelov: 'Evo, učinit ću da se ispune  moje riječi protiv ovoga grada, na nesreću, ne na spas njegov.  I kad se u onaj dan na tvoje oči obistine,",Croatian
"ja ću te u onaj  dan spasiti - riječ je Jahvina - i nećeš biti predan u ruke ljudima  pred kojima dršćeš,",Croatian
"jer ja ću te pouzdano spasiti te nećeš  od mača poginuti, nego ćeš dobiti život kao plijen, jer si se  u me pouzdao' - riječ je Jahvina.""",Croatian
"Ovo je riječ koju Jahve uputi Jeremiji pošto ga Nebuzaradan, zapovjednik tjelesne straže, bijaše pustio iz Rame. Odvojio  ga je kad je već, u lance okovan, bio među svim jeruzalemskim  i judejskim izgnanicima koje vođahu u Babilon.",Croatian
"Odvojivši ga, dakle, zapovjednik tjelesne straže reče  mu: ""Jahve, Bog tvoj, zaprijetio je nesrećom ovome mjestu.",Croatian
"Izvršio  je i učinio kako bijaše zaprijetio, jer ste griješili protiv  Jahve i niste slušali glasa njegova. Zato vas je i snašlo ovo  zlo.",Croatian
"Evo, sada driješim okove s ruku tvojih. Ako ti je po  volji da ideš sa mnom u Babilon, pođi sa mnom i oko će moje bdjeti  nad tobom. Ako ti nije volja ići sa mnom u Babilon, ti ostani.  Gle, sva je zemlja pred tobom: možeš ići kamo ti oko želi i gdje  će ti biti dobro.",Croatian
"Ako, dakle, hoćeš ostati, možeš poći Gedaliji, sinu Šafanova sina Ahikama, koga je kralj babilonski postavio  nad gradovima judejskim, i ostati kod njega usred naroda, ili  pak možeš ići kamo ti drago."" Zatim mu zapovjednik tjelesne straže  dade hrane i k tomu dar te ga otpusti.",Croatian
"Tada se Jeremija otputi  u Mispu, Gedaliji, sinu Ahikamovu, te osta kod njega među narodom  koji je ostao u zemlji.",Croatian
"Svi vojni zapovjednici i njihovi ljudi uokolo saznaše  da je kralj babilonski postavio zemlji za namjesnika Ahikamova  sina Gedaliju te mu povjerio muževe, žene i djecu i siromahe  koji još ne bijahu odvedeni u babilonsko sužanjstvo.",Croatian
"I dođoše  pred Gedaliju u Mispu: Netanijin sin Jišmael, Kareahov sin Johanan;  Tanhumetov sin Seraja, Zatim sinovi Efaja Netofljanina, Makatijev  sin Jaazanija - oni i njihovi ljudi.",Croatian
"Gedalija, sin Šafanova  sina Ahikama, zakle se njima i njihovim ljudima i reče: ""Ne bojte  se služiti Kaldejcima, ostanite u zemlji, budite odani babilonskom  kralju i bit će vam dobro.",Croatian
"A ja ću, evo, ostati u Mispi na  službu Kaldejcima koji dolaze k nama. Vi pak potrgajte grožđe, poberite voće i masline, pohranite u sudove i ostanite u gradovima  što ih zaposjedoste.""",Croatian
"I svi Judejci što se zatekoše u Moabu, kod sinova Amonovih, i u Edomu, po svim zemljama, saznadoše da je kralj babilonski  ostavio ostatak u Judeji i da je postavio nad njim Gedaliju,  sina Šafanova sina Ahikama.",Croatian
"I onda se vratiše svi Judejci  iz svih mjesta kamo ih bijahu raspršili, vratiše se u zemlju  judejsku Gedaliji u Mispu te nabraše veoma mnogo grožđa i drugoga  voća.",Croatian
"A Johanan, sin Kareahov, i svi vojni zapovjednici pođoše  Gedaliji u Mispu",Croatian
"te mu rekoše: ""A znaš li ti da je amonski  kralj Baalis poslao Jišmaela, sina Netanijina, da te ubije?""  Ali im Gedalija, sin Ahikamov, ne povjerova.",Croatian
"Tada reče Johanan, sin Kareahov, potajno Gedaliji u Mispi: ""Idem da ubijem Jišmaela, sina Netanijina, tako da nitko neće doznati. Zašto da on tebe  ubije i da se opet rasprše svi Judejci što se oko tebe skupiše?  I zašto da propadne ostatak Judejaca?""",Croatian
"Ali Gedalija, sin  Ahikamov, uzvrati Johananu, sinu Kareahovu: ""Nemoj toga raditi!  Jer je laž što govoriš o Jišmaelu.""",Croatian
"Ali u sedmom mjesecu dođe Jišmael, sin Elišamina sina Netanije, roda kraljevskoga, sa deset ljudi i potraži Gedaliju, sina Ahikamova, u Mispi. I dok su se ondje, u Mispi, zajedno gostili,",Croatian
"diže  se Jišmael, sin Netanijin, sa svojom desetoricom i mačem smakoše  Gedaliju, sina Ahikamova. I tako ubi čovjeka koga kralj babilonski  bijaše postavio nad zemljom.",Croatian
"A i sve Judejce koji bijahu s  njim u Mispi, i Kaldejce, vojnike što se tu nađoše - Jišmael  dade pogubiti.",Croatian
"Sutradan, pošto Gedalija bi ubijen, dok još nitko nije  znao što se zbilo,",Croatian
"dođoše ljudi iz Šekema, Šila i Samarije, njih osamdeset, obrijane brade, poderanih haljina i s urezima  po tijelu, noseći u rukama prinose i tamjan da ih prinesu u Domu  Jahvinu.",Croatian
"Jišmael, sin Netanijin, iziđe im iz Mispe u susret, dok su oni, plačući, išli svojim putem. Kad ih stiže, reče im:  ""Dođite Gedaliji, sinu Ahikamovu!""",Croatian
"A kad stigoše usred grada, Jišmael, sin Netanijin, i njegovi ljudi poklaše ih i baciše  u čatrnju.",Croatian
"A među njima bijaše deset ljudi koji rekoše Jišmaelu:  ""Nemoj nas ubiti, jer imamo u poljima zakopanih zaliha pšenice, ječma, ulja i meda."" On tada odusta i ne ubi ih s braćom njihovom.",Croatian
"A čatrnja u koju je Jišmael pobacao sva tjelesa pobijenih  ljudi, velika čatrnja, bijaše ona ista koju je kralj Asa načinio  protiv Baše, kralja izraelskoga. I sad ju je Jišmael, sin Netanijin, napunio pobijenim ljudima.",Croatian
"Tada Jišmael odvede ostatak naroda  iz Mispe, zajedno s kćerima kraljevim koje je Nebuzaradan, zapovjednik  tjelesne straže, povjerio Gedaliji, sinu Ahikamovu: u cik zore  krenu Jišmael, sin Netanijin, i zaputi se da prijeđe u zemlju  Amonovih sinova.",Croatian
"Ali kad Johanan, sin Kareahov, i svi vojni zapovjednici  koji bijahu s njim saznadoše za sva zlodjela što ih Jišmael,  sin Netanijin, bijaše počinio,",Croatian
"uzeše sve svoje vojnike te  krenuše u boj na Jišmaela, sina Netanijina. Nađoše ga uz veliku  vodu u Gibeonu.",Croatian
"Čim oni ljudi što bijahu kod Jišmaela ugledaše  Johanana, sina Kareahova, i sve vojne zapovjednike koji bijahu  s njime, obradovaše se,",Croatian
"i sav narod što ga je Jišmael odveo  iz Mispe okrenu se i potrča Johananu, sinu Kareahovu.",Croatian
"Ali  Jišmael, sin Netanijin, sa osam ljudi, pobježe od Johanana i  ode k sinovima Amonovim.",Croatian
"Tada Johanan, sin Kareahov, i svi  vojni zapovjednici koji bijahu s njim uzeše sav preostali narod  što ga Jišmael, sin Netanijin, pošto ubi Gedaliju, sina Ahikamova, bijaše doveo iz Mispe: muškarce, žene i djecu i dvorjane koje  dovede iz Gibeona.",Croatian
"Krenuše, a kod Svratišta Kimhama, koje  je kraj Betlehema, oni se odmarahu da bi mogli nastaviti put  i stići u Egipat,",Croatian
"što dalje od Kaldejaca, kojih se bojahu:  jer je Jišmael, sin Netanijin, ubio Gedaliju, sina Ahikamova, koga kralj babilonski bijaše postavio za namjesnika u zemlji.",Croatian
"Nato svi vojni zapovjednici, osobito Johanan, sin Kareahov, i Azarja, sin Hošajin, i sav narod, malo i veliko, pristupiše",Croatian
"i rekoše proroku Jeremiji: ""Pomno počuj molbu našu! Zagovaraj  nas pred Jahvom, Bogom svojim, za sav ovaj ostatak, jer nas,  kako i sam vidiš, ostade još samo malo od velikoga broja koliko  nas je nekoć bilo.",Croatian
"Neka nam Jahve, Bog tvoj, objavi kuda da  krenemo i što valja da činimo.""",Croatian
"Prorok im Jeremija odgovori:  ""Pristajem. Pomolit ću se, kao što rekoste, Jahvi, Bogu vašemu, i javit ću vam sve što on odgovori, ni riječi vam neću zatajiti.""",Croatian
"Oni pak rekoše Jeremiji: ""Neka Jahve bude istinit i vjerodostojan  svjedok protiv nas ako ne postupimo sasvim po riječima koje će  nam Jahve, Bog tvoj, po tebi objaviti.",Croatian
"Bio povoljan ili nepovoljan  glas Jahve, Boga našega, komu te šaljemo, mi ćemo ga slušati  da nam dobro bude što poslušasmo glas Jahve, Boga svojega.""",Croatian
Poslije deset dana dođe riječ Jahvina Jeremiji.,Croatian
"Tada  on pozva Johanana, sina Kareahova, sve vojne zapovjednike koji  bijahu s njim i sav narod, malo i veliko,",Croatian
"te im reče: ""Ovako govori Jahve, Bog Izraelov, kojemu ste me poslali  da izlijem preda nj molbu vašu:",Croatian
"'Ako budete mirno živjeli  u zemlji ovoj, podići ću vas i neću vas više razoriti; posadit  ću vas, a ne iskorijeniti. Jer se kajem za zlo koje sam vam nanio.",Croatian
Ne bojte se kralja babilonskoga od koga strahujete. Ne bojte  ga se - riječ je Jahvina - jer ja sam s vama da vas spasim i  izbavim iz ruku njegovih.,Croatian
I ja ću vam pribaviti milost da  vam se smiluje i pusti vas da u zemlji svojoj živite.',Croatian
"Ako  pak kažete: 'Nećemo ostati u ovoj zemlji', ne pokoravajući se  glasu Jahve, Boga svoga,",Croatian
"ako kažete: 'Ne, u Egipat idemo, rata više da ne vidimo, glasa bojnog roga više da ne čujemo, da ne moramo biti više gladni kruha; da, onamo idemo',",Croatian
"onda  čujte riječ Jahvinu, vi koji ste Ostatak Judeje: Ovako govori  Jahve nad Vojskama, Bog Izraelov: 'Ako ste odlučili krenuti u  Egipat da ondje živite,",Croatian
"mač kojega se plašite u zemlji će  vas egipatskoj dostići; glad od koje strahujete, u Egiptu će  vam biti za petama: i ondje ćete umrijeti!",Croatian
"I svi oni koji  odluče da odu u Egipat i da se ondje nasele, poginut će od mača, gladi i kuge: nitko živ neće umaći nesreći koju ću na njih svaliti.'",Croatian
"Jer ovako govori Jahve nad Vojskama, Bog Izraelov: 'Kao što  se srdžba moja i bijes moj oboriše na Jeruzalemce, tako će se  gnjev moj izliti i na vas ako pođete u Egipat: postat ćete prokletstvo, užas, kletva i poruga, a ovoga mjesta nikad više nećete ugledati.'",Croatian
"Vama, koji ste Ostatak Judeje, Jahve poručuje da ne idete  u Egipat. Dobro znajte da sam danas bio svjedok protiv vas.",Croatian
"Jer  sami sebe obmanjujete. TÓa vi ste me poslali k Jahvi, Bogu svome  rekavši: 'Zagovaraj nas pred Jahvom, Bogom našim, i saopći nam  sve što ti on objavi, i mi ćemo to učiniti.'",Croatian
"A danas sam  vam objavio, ali vi ne slušate više glasa Jahve, Boga svojega, koji me k vama posla.",Croatian
"Znajte, dakle, dobro: od mača, gladi  i kuge poginut ćete na mjestu kamo hoćete da odete da se ondje  naselite.""",Croatian
"Kad je Jeremija svemu narodu kazao sve riječi Jahve, Boga  njihova, sve one riječi radi kojih ga je Jahve, Bog njihov, k  njima poslao,",Croatian
"Azarja, sin Hošajin, i Johanan, sin Kareahov, i svi oni drski ljudi odgovoriše Jeremiji: ""Laži nam govoriš.  Nije te poslao Jahve da nam govoriš: 'Ne idite u Egipat da se  ondje nastanite',",Croatian
"nego Baruh, sin Nerijin, podgovori te da  nas predaš u ruke Kaldejcima koji će nas pogubiti ili odvesti  u sužanjstvo babilonsko!""",Croatian
"I Johanan, sin Kareahov, i svi zapovjednici i sav narod  ne poslušaše glasa Jahvina da ostanu u zemlji judejskoj.",Croatian
"Nego  Johanan, sin Kareahov, i vojni zapovjednici povedoše sav ostatak  Judin, one što se vratiše iz zemalja kamo bijahu izagnani, da  se nastane u zemlji judejskoj:",Croatian
"muževe, žene i djecu i sve  kraljevske kćeri i sve ljude koje je Nebuzaradan, zapovjednik  tjelesne straže, ostavio kod Gedalije, sina Šafanova sina Ahikama, pa i proroka Jeremiju, i Baruha, sina Nerijina,",Croatian
"te se oni  iseliše u Egipat, jer ne slušahu glasa Jahvina. I tako dođoše  u Tafnis.",Croatian
U Tafnisu dođe riječ Jahvina Jeremiji:,Croatian
"""Uzmi u ruke  velikoga kamenja i ugradi ga, pred svim Judejcima, meljtom u  pločnik što je pred ulazom u faraonov dvor.",Croatian
"I reci im: Ovako  govori Jahve nad Vojskama, kralj Izraelov: 'Evo šaljem po slugu  svojega Nabukodonozora, kralja babilonskoga. On će postaviti  prijestolje na ovo kamenje što sam ga ugradio i nad njim će razapeti  svoju nebnicu.",Croatian
"Da, doći će i udarit će na zemlju egipatsku: Tko je za smrt, u smrt! Tko za izgnanstvo, u izgnanstvo! Tko za mač, pod mač!",Croatian
"On će vatrom sažeći hramove bogova egipatskih, spalit  će i izagnati bogove, očistit će zemlju egipatsku kao što pastir  svoj plašt otrijebi od buha. I onda će, nesmetan, odavde otići.",Croatian
"Porazbijat će spomenike hrama Sunca koji je u Heliopolu,  a hramove bogova egipatskih ognjem će spaliti.'""",Croatian
"Riječ koja se javi Jeremiji za sve Judejce što življahu u  zemlji egipatskoj, što življahu u Migdolu, u Tafnisu, u Memfisu  i u zemlji Patrosu.",Croatian
"Ovako govori Jahve nad Vojskama, Bog Izraelov:  ""I sami vidjeste svu nesreću koju sam svalio na Jeruzalem i na  sve gradove judejske: evo danas su to gomile ruševina, a u njima  nitko više ne živi,",Croatian
"zbog nedjela njihovih što ih učiniše da  bi mene vrijeđali, polazeći drugim bogovima kojih nisu poznavali  ni oni, ni vi, ni oci vaši, da im kade i da im služe.",Croatian
A ja  sam vam jednako slao svoje sluge proroke da vam kažu: 'Ne činite  tih gnusoba koje su mi ogavne!',Croatian
"Ali me oni nisu slušali, niti  su uho svoje priklonili da se okane zloće svoje i prestanu kaditi  tuđim bogovima.",Croatian
"Zato se izli gnjev moj i srdžba moja i rasplamtje  se u gradovima judejskim i po ulicama jeruzalemskim, te se pretvoriše  u pustoš i razvaline, kao što su danas.",Croatian
"Zašto sami svaljujete na se tako golemu nesreću"" - govori  Jahve, Bog nad Vojskama, Bog Izraelov - ""te sami do korijena  istrebljujete iz Judeje sve muško i žensko, djecu i dojenčad, te vam ni ostatka ostati neće,",Croatian
"jer me vrijeđate djelima ruku  svojih, kadeći tuđim bogovima u zemlji egipatskoj, u koju ste  došli prebivati, a bit ćete iskorijenjeni i postat ćete kletva  i ruglo među svim narodima na zemlji?",Croatian
"Jeste li zaboravili  bezakonja otaca svojih, bezakonja kraljeva judejskih, bezakonja  knezova svojih i žena njihovih i bezakonja svoja, bezakonja žena  svojih, počinjena u zemlji judejskoj i po ulicama jeruzalemskim?",Croatian
"Do dana današnjega nisu se pokajali, nisu se bojali, nisu  živjeli po Zakonu mojemu ni po odredbama mojim, koje dadoh vama  i ocima vašim.""",Croatian
"Zato ovako govori Jahve nad Vojskama, Bog Izraelov: ""Evo, okrećem svoje lice vama, na nesreću vašu, da zatrem svu zemlju  judejsku.",Croatian
"Odnijet ću ostatak Judeje koji je odlučio da ide  u zemlju egipatsku da se ondje stani; svi će izginuti u zemlji  egipatskoj, past će od mača, od gladi će pogibati, poginut će  svi, malo i veliko, pomrijet će od mača i gladi, i bit će prokletstvo, užas, kletva i poruga.",Croatian
"Kaznit ću sve koji budu u zemlji  egipatskoj, kao što sam kaznio Jeruzalem: mačem, glađu i kugom.",Croatian
"A od ostatka Judeje koji je došao da se stani u Egiptu, nitko  neće uteći ni preživjeti da bi se mogao vratiti u zemlju judejsku  za kojom im duše čeznu, da se u nju vrate i ondje nastane. Jer  se nitko neće vratiti, osim izbjeglica.""",Croatian
"I tada svi muškarci koji su znali da im žene kade tuđim  bogovima, i sve nazočne žene, u velikom mnoštvu, i sav narod  što življaše u zemlji egipatskoj i u Patrosu odgovoriše Jeremiji:",Croatian
"""Riječi koje si u ime Jahvino nama objavio mi ne slušamo;",Croatian
"naprotiv, i dalje ćemo se držati zadane riječi: kadit ćemo  nebeskoj kraljici i lijevati ljevanice, kao što smo i mi i oci  naši, naši kraljevi i knezovi činili u gradovima judejskim i  po ulicama jeruzalemskim: tada imadosmo kruha izobila, bijasmo  sretni i ne trpjesmo nikakvih nesreća.",Croatian
"Ali otkako prestadosmo  kaditi nebeskoj kraljici i lijevati joj ljevanice, u svemu smo  oskudijevali i od mača i gladi pogibali.""",Croatian
"A žene rekoše: ""Kad kadimo kraljici nebeskoj i lijevamo  joj ljevanice, zar joj bez znanja svojih muževa pečemo kolače  u obliku lika njezina i lijevamo ljevanice?""",Croatian
"Tada Jeremija svemu narodu, muškarcima i ženama, i svim  ljudima koji su mu tako govorili reče:",Croatian
"""Nije li se Jahve  spomenuo i nije li ga u srce dirnuo tamjan što ste ga palili  po ulicama jeruzalemskim, vi i oci vaši, vaši kraljevi, knezovi  i puk zemaljski?",Croatian
"Jahve više nije mogao podnositi zlodjela  vaših i gnusoba koje počiniste, i zato se zemlja vaša pretvorila  u pustoš i ruševine, u prokletstvo, bez stanovnika, kao što je  i danas.",Croatian
"Zbog toga što ste, prinoseći tamjan, zgriješili  Jahvi, što Jahvina glasa ne slušaste i Jahvina se Zakona i njegovih  se naredaba i svjedočanstava ne držaste, snađe vas ova nevolja, kakva je danas.""",Croatian
"Zatim reče Jeremija svemu narodu, osobito ženama: ""Čujte  riječ Jahvinu, svi Judejci koji ste u zemlji egipatskoj:",Croatian
"Ovako  govori Jahve nad Vojskama, Bog Izraelov: 'Vi žene, ono što vaša  usta obećaju, to vaše ruke moraju i izvršiti. Rekoste: 'Mi ćemo  se tvrdo držati zavjeta što ih učinismo: kaditi kraljici nebeskoj  i lijevati joj ljevanice.' Držite se samo svojih zavjeta i lijevajte  revno ljevanice!",Croatian
"Ali čujte zato riječ Jahvinu, svi vi Judejci  nastanjeni u zemlji egipatskoj! Evo, zaklinjem se velikim imenom  svojim,' govori Jahve. 'U svoj zemlji egipatskoj nijedna usta  judejska neće više izustiti mojega imena; nitko neće reći: 'Živoga  mi Jahve!'",Croatian
"Evo, bdim nad njima, na nesreću, a ne na dobro  njihovo: svi ljudi judejski što su u zemlji egipatskoj poginut  će od mača i gladi do potpunog istrebljenja.",Croatian
"I bit će malo  onih koji će izbjeći maču i vratiti se iz egipatske zemlje u  zemlju judejsku. Onda će sav ostatak judejski, svi koji dođoše  u zemlju egipatsku da ondje žive, spoznati čija riječ vrijedi, moja ili njihova.",Croatian
"A ovo neka vam bude znamenje - riječ je Jahvina - da  ću vas kazniti na ovome mjestu, da biste znali da će se vama  na nesreću ispuniti prijetnje moje protiv vas.'",Croatian
"Ovako govori  Jahve: 'Gle, predat ću faraona Hofru, kralja egipatskoga, u ruke  njegovim neprijateljima i u ruke onih koji mu rade o glavi, baš  kao što sam Sidkiju, kralja Judejskoga, predao u ruke Nabukodonozora, kralja babilonskoga, neprijatelja njegova, koji mu je radio  o glavi.'""",Croatian
"Riječ koju uputi Jeremija proroku Baruhu, sinu Nerijinu, dok  je on te riječi iz usta Jeremijinih pisao u knjigu, četvrte godine  Jojakima, sina Jošijina, kralja judejskoga:",Croatian
"Ovako govori Jahve, Bog Izraelov, za tebe, Baruše:",Croatian
"""Jer si rekao: 'Jao meni jer  mi Jahve dodaje nevolju na nevolju. Sustadoh uzdišući i ne mogu  naći mira!'",Croatian
"Ovako govori Jahve: 'Evo, što sam sagradio, porušit  ću, što sam zasadio, iščupat ću - po svoj zemlji!",Croatian
"A ti tražiš  za se čudesa! Ne traži toga! Jer, gle, svalit ću zlo na sve živo  - riječ je Jahvina. A tebi ću kao plijen pokloniti život tvoj  na svim mjestima kamo dođeš.'""",Croatian
Riječ koju Jahve uputi proroku Jeremiji protiv naroda.,Croatian
"Još o Egiptu. Protiv vojske faraona Neka, kralja egipatskoga, što bijaše  kod rijeke Eufrata, u Karkemišu, i kralj Nabukodonozor ga potuče, četvrte godine Jojakima, sina Jošijina, kralja judejskoga.",Croatian
"Pripremite štitove i oklope! Naprijed, u boj!",Croatian
"Upregnite konje! Na kola, vozači! Postavite se pod kacigama! Naperite koplja! Navucite oklope!",Croatian
"Što vidim? Zaprepašteni, uzmiču? Junaci njihovi, poraženi, u bijeg udariše glavom bez obzira! Užas odasvud - riječ je Jahvina.",Croatian
"Ni najbrži ne umače, ni najhrabriji ne uteče! Na sjeveru, na obali Eufrata, posrću i padaju.",Croatian
"Tko se to diže poput Nila, čije vode šume, k'o brzaci nabujaše?",Croatian
"To Egipat se diže poput Nila, k'o brzaci vode mu nabujaše. I govori: dići ću se, poplaviti zemlju, opustošiti gradove i pučanstvo!",Croatian
"Konji, naprijed! Poletite, kola bojna! Navalite, ratnici! Kušiti, Putijci, štitom zaštićeni, i Ludijci, što lukom strijeljate!",Croatian
"Ovo je dan Jahve nad Vojskama - dan osvete da se dušmanima svojim osveti: mač će se nažderati, nasititi, glad utoliti krvlju njihovom! Jer Gospod, Jahve nad Vojskama, ima žrtveno klanje u sjevernoj zemlji uz obalu Eufrata.",Croatian
"Popni se na Gilead, balzama potraži, djevice, kćeri egipatska! Uzalud lijekovi mnogi: nema tebi ozdravljenja!",Croatian
"Narodi čuše za tvoju sramotu, vapaji tvoji napuniše zemlju. Jer se junak o junaka spotiče i obojica padaju.",Croatian
"Riječ koju Jahve uputi proroku Jeremiji kad Nabukodonozor, kralj babilonski, dođe da udari na zemlju egipatsku.",Croatian
"Navijestite Egiptu, objavite u Migdolu, obznanite u Memfisu: ""Svrstaj se! Spremi se! Jer mač već ždere sve oko tebe!",Croatian
"Što? Zar Apis pobježe? Tvoj se Bik ne odrva?"" Da, Jahve ga obori!",Croatian
"On učini te mnogi posrnuše, popadaše jedan na drugoga. I gle, govore: ""Na noge! Vratimo se svom narodu, rodnoj grudi svojoj, pred mačem koljačkim!""",Croatian
"Faraonu, kralju egipatskom, ime nadjenite: ""Graja što pravi čas promaši.""",Croatian
"""Tako, života mi moga"" - govori Kralj, komu je ime Jahve nad Vojskama - ""ono će doći kao Tabor posred gora, kao Karmel iznad mora.",Croatian
"Spremi izgnanički zavežljaj, udomljena kćeri egipatska, jer Memfis će biti u pustoš pretvoren, poharan i nenastanjen.",Croatian
"Egipat bijaše lijepa junica, ali ide, ide na nju obad sa Sjevera.",Croatian
"A i plaćenici egipatski što k'o gojna telad usred nje življahu, i oni se okrenuše, u bijeg udariše, ne mogu se odhrvati jer ih stiže Dan propasti, dođe vrijeme da se kazne.",Croatian
"Slušaj! K'o da zmija sikće, sa svom silom dolaze, sjekirama na nju navaljuju, baš k'o drvosječe.",Croatian
"Posjeći će šumu - riječ je Jahvina - iako je neprohodna. Više ih je nego skakavaca, broja njima nema.",Croatian
"Osramoćena je zemlja egipatska, predana je narodu Sjevera.""",Croatian
"Govori Jahve nad Vojskama, kralj Izraelov: ""Evo, kaznit  ću Amona Tebskoga, faraona i Egipat, i sve njegove bogove, kraljeve, faraona i sve koji se u nj uzdaju.",Croatian
"Predat ću ih u ruke onima  što im rade o glavi, u ruke Nabukodonozora, kralja babilonskoga, i u ruke slugu njegovih. A poslije će Egipat biti opet naseljen, kao u stara vremena"" - riječ je Jahvina.",Croatian
"""Ne boj se, Jakove, slugo moja, ne plaši se, Izraele! Jer, evo, spasit ću te izdaleka i potomstvo tvoje iz zemlje izgnanstva. Jakov će se opet smiriti, spokojno će živjet' i nitko ga neće plašiti.",Croatian
"Ne boj se, Jakove, slugo moja - riječ je Jahvina - jer ja sam s tobom. Zatrt ću narode među koje te prognah, a tebe neću sasvim uništiti: ali ću te kaznit' po pravici, ne smijem te pustit' nekažnjena.""",Croatian
Riječ koju Jahve uputi proroku Jeremiji o Filistejcima prije  nego što faraon osvoji Gazu.,Croatian
"Ovako reče Jahve: ""Evo, vode se dižu sa Sjevera i kao nabujali brzaci poplavljuju zemlju i sve što je na njoj, gradove i sve njihovo pučanstvo. I ljudi vapiju, i kukaju svi žitelji zemlje,",Croatian
"uz tutanj kopita njegove ždrebadi, uza štropot kola i tresku točkova. Oci više ne mare za djecu svoju jer su im ruke klonule",Croatian
"zbog dana što osvanu da Filistejce istrijebi, da zatre Tiru i Sidonu sve do posljednjeg pomagača. Jer Jahve istrebljuje Filistejce, i sav ostatak otočja kaftorskog.",Croatian
"Gazi će biti obrijana glava, razoren Aškelon. A ti, Ašdode, ostače Anakovaca, dokle će te tuga razdirati?",Croatian
"Jao, maču Jahvin, kad li ćeš se smiriti? Vrati se u korice, stani i počini!""",Croatian
"Ali kako da se smiri, kad Jahvina ruka njime zapovijeda: na Aškelon i na morski žal on ga isuka.",Croatian
"O Moabu. Ovako govori Jahve nad Vojskama, Bog Izraelov: ""Jao brdu Nebu jer je opustošeno, postiđen je Kirjatajim i osvojen, tvrđa posramljena, razorena,",Croatian
"nema više dike moapske. U Hešbonu mu propast skovaše: 'Hajde da ga istrijebimo iz naroda!' A ti, Madmene, bit ćeš razoren, mač već ide za tobom!",Croatian
"Slušaj! Jauci se čuju iz Horonajima: 'Pohara, propast strašna!'",Croatian
'Moab je smlavljen!' čuje se vrištanje mališa njegovih.,Croatian
"Da, uz brdo Luhit uspinju se plačući. Da, niz obronke Horonajima razliježe se jauk nad propašću.",Croatian
"'Bježite, spasavajte život, ugledajte se u pustinjsku magarad!'",Croatian
"Jer si se pouzdao u svoje utvrde, bit ćeš i ti osvojen. Kemoš odlazi u izgnanstvo sa svećenicima i knezovima svojim.",Croatian
"Pustošnik će doći u svaki grad, nijedan mu neće izmaći: Dolina će biti poharana, Visoravan opustošena,"" govori Jahve!",Croatian
"Stavite Moabu nadgrobni kamen, jer je do temelja srušen; njegovi su gradovi pustare, u njima nitko ne obitava.",Croatian
Proklet bio tko nemarno obavlja poslove Jahvine! Proklet  bio tko krvlju mač svoj ne omasti!,Croatian
"Od mladosti svoje mir uživaše Moab, ležaše na droždini svojoj, nikad ga nisu pretakali iz bačve u bačvu, nikad u izgnanstvo išao nije: zato mu okus ostade svjež, miris nepromijenjen.",Croatian
"""Ali, evo, dolaze dani"" - govori Jahve - ""i ja ću mu  poslati tlačitelje koji će ga pretakati, isprazniti njegove bačve  i sudove njegove porazbijati.",Croatian
"I tada će se Moab postidjeti  zbog Kemoša, kao što se dom Izraelov postidio zbog Betela u koji  se uzdao.""",Croatian
"Kako možete reći: ""Mi smo junaci, hrabri ratnici.""",Croatian
"Pustošnik Moabov navaljuje na nj; cvijet mladosti njegove u klanice silazi, riječ je Kraljeva, Jahve nad Vojskama njemu je ime.",Croatian
"Bliži se propast Moabova, nesreća njegova hiti.",Croatian
"Žalite ga, svi susjedi njegovi, i svi koji znate ime njegovo. Recite: ""Kako li se slomi čvrsta palica, žezlo veličanstveno!""",Croatian
"Siđi sa slave svoje, sjedni u blato, žitelju, kćeri dibonska! Jer pustošnik Moaba navali na te, poruši sve utvrde tvoje.",Croatian
"Stani na cestu i promatraj, o žitelju Aroera! Pitaj bjegunce i preživjele, pitaj ih: ""Što se to dogodi?""",Croatian
"""Moab se stidi jer je slomljen. Plačite, jecajte! Objavite na Arnonu da je Moab poharan.""",Croatian
"Sud stiže nad Visoravan i nad Holon, Jahsu i Mefaot,",Croatian
"nad Dibon, Nebo, Bet Diblatajim,",Croatian
"Kirjatajim, Bet Gamul, Bet Meon,",Croatian
"Kerijot, Bosru i nad sve gradove zemlje moapske, daleke i blize.",Croatian
"""Moabu je rog odbijen, ruka mu je slomljena.""",Croatian
"""Opijte ga jer se htjede uzvisiti nad Jahvu: neka se  Moab sada valja u bljuvotini svojoj te i on neka bude na podsmijeh.",Croatian
"Nije li tebi bio Izrael na podsmijeh? Jesu li ga možda zatekli  u krađi te mašeš glavom kad god o njemu govoriš?""",Croatian
"""Ostavite gradove, živite u pećinama, stanovnici Moaba! Budite kao golubovi što se gnijezde na litici onkraj razjapljena bezdana!""",Croatian
"Čuli smo za nadutost Moaba, nadutost preveliku, ponos njegov, hvastanje, uznositost, za oholost srca njegova!",Croatian
"""Poznajem ja obijest njegovu - riječ je Jahvina - laž njegovih riječi, laž djela njegovih!",Croatian
"Zato moram jaukati nad Moabom, plakati nad svim Moapcima, jecati zbog ljudi Kir Heresa.",Croatian
"Više nego nad Jazerom, plakat ću nad tobom, o lozje sibmansko, kojem se mladice pružahu preko mora, sezahu sve do Jazera. Na tvoje berbe i žetve pade sada pustošnik.",Croatian
"Iščeznu radost i veselje iz voćnjaka i zemlje moapske. Nesta vina u kacama, mastioci više grožđa ne maste, veseli zvuci više nisu veseli.""",Croatian
"Urlanje Hešbona i Elalea čuje se sve do Jahasa. Viču  od Soara do Horonajima i Eglat Šelišije, jer se i vode nimrimske  pretvoriše u pustaru.",Croatian
"""U Moabu ću učiniti - riječ je Jahvina - da se ne uzlazi  na uzvišice i kadi bogovima njegovim.",Croatian
"Stoga mi srce poput frule dršće za Moabom, srce moje  poput frule dršće za ljudima Kir Heresa: jer propade stečevina  koju stekoše!",Croatian
"Sve su glave obrijane i brade podrezane; po  svim rukama urezi, oko bokova kostrijet.",Croatian
"Na svim krovovima  Moaba i na njegovim trgovima samo zapomaganje, jer smrskah Moab  kao krčag koji se nikomu ne mili"" - riječ je Jahvina.",Croatian
Kako  li je smrskan! Kako li sramotno Moab udari u bijeg! Moab postade  ruglo i strašilo svim susjedima.,Croatian
"Jer ovako govori Jahve: ""Gle, poput orla lebdi, nad Moabom širi krila.",Croatian
"Gradovi su zauzeti, osvojene tvrđave. Srce moapskih junaka bit će toga dana kao srce žene u trudovima.",Croatian
Izbrisan je Moab iz naroda jer se uzvisi nad Jahvu.,Croatian
"Strava, jama i zamka tebi, žitelju Moaba! - riječ je Jahvina.",Croatian
"Tko stravi umakne, u jamu će pasti; tko se iz jame izvuče, u zemlju će pasti. Da, to ću svaliti na Moab u danima kazne njegove"" - riječ je Jahvina.",Croatian
"""U sjeni se hešbonskoj ustavljaju iscrpljeni bjegunci. Al' vatra izlazi iz Hešbona, plamen liže iz dvora sihonskog i proždire sljepoočnice Moabu i tjeme sinova nemirničkih.",Croatian
"Jao tebi, Moabe! Umišljen si, narode Kemošev! Jer sinove tvoje u izgnanstvo odvedoše, kćeri tvoje u progonstvo.",Croatian
"Ali ću promijeniti udes Moabov u budućnosti"" - riječ je Jahvina. Dovde suđenje Moabu.",Croatian
"O sinovima Amonovim. Ovako govori Jahve: ""Izrael nema sinova, nema nasljednika? Zašto je Milkom baštinio Gad i narod se njegov nastanio u njegovim gradovima?",Croatian
"Zato, evo, dolaze dani - riječ je Jahvina - i učinit ću da se zaore ratni krikovi u Rabi sinova Amonovih, i ona će biti humak poharani, i naseobine njene ognjem popaljene. Tada će Izrael opljačkati svoje pljačkaše"" - govori Jahve.",Croatian
"""Plači, Hešbone, jer Ar je opustošen, zapomažite kćeri rapske. Opašite kostrijet, tužbalice povedite, obilazite s urezima. Jer Milkom mora u izgnanstvo sa svećenicima i knezovima.",Croatian
"Što se dičiš dolinom svojom, kćeri odmetnice, koja se uzdaš u bogatstvo svoje i govoriš: 'Tko se usuđuje ustati protiv mene?'",Croatian
"Evo, svaljujem na te stravu odasvud uokolo: bit ćete raspršeni, svak' na svoju stranu, i nitko bjegunce neće skupiti.",Croatian
"Ali uto ću opet promijeniti udes sinova Amonovih"" - riječ  je Jahvina.",Croatian
"O Edomu. Ovako govori Jahve nad Vojskama: ""Zar nema više mudrosti u Temanu, zar u razumnih nesta svj§eta, zar se izvjetrila mudrost njihova?",Croatian
"Bježite, gubite se i duboko se sakrijte, stanovnici Dedana, jer Ezavu propast nosim, vrijeme kazne njegove.",Croatian
"Dođu li trgači k tebi, ni pabirka neće ostaviti; dođu li kradljivci noćni, opljačkat će sve što žele.",Croatian
Jer ja sam onaj što će Ezava pretražiti i skrovišta mu otkriti da se ne mogne sakriti. Pleme je njegovo opustošeno: nema ga više! Nitko ne kaže:,Croatian
"'Ostavi siročad svoju, ja ću je prehraniti i neka se udovice tvoje u me pouzdaju!'""",Croatian
"Jer ovako govori Jahve: ""Gle, oni koji odista ne bi morali  piti čašu moraju je iskapiti, i zar upravo ti da ostaneš nekažnjen?  Ne, ti nećeš ostati nekažnjen, morat ćeš čašu ispiti!",Croatian
"Jer  samim se sobom zakleh - riječ je Jahvina: Bosra će postati ruglo  i sramota, pustinja i prokletstvo; a svi njezini gradovi bit  će vječne razvaline.""",Croatian
"Jahve mi vijest uputi, glasnik bi poslan k narodima: ""Skupite se! Krenite na nj, krenite! Ustajte! U boj!",Croatian
"Jer, gle, učinit ću te malim među narodima, prezrenim među ljudima.",Croatian
"Strah te tvoj zaveo, uznositost srca tvoga, ti koji živiš u pećinama kamenim i držiš se visova planinskih te viješ gnijezdo na timoru, k'o orlovi, odande ću te strovaliti"" - riječ je Jahvina.",Croatian
"""Edom će postati pustoš; tko god njime prođe, zaprepastit  će se i zviždati zbog svih rana njegovih.",Croatian
"Razorit će ga kao  Sodomu i Gomoru i susjede njihove"" - govori Jahve. Čovjek ondje  neće stanovati, sin čovječji neće u njem boraviti.",Croatian
"""Gle, kao lav on izlazi iz guštare jordanske na pašnjake vječno zelene. Ali ću ga učas otjerati i smjestiti ondje svog izabranika. Jer tko je meni ravan? I tko će mene na račun pozvati? I koji će mi pastir odoljeti?""",Croatian
"Zato čujte što je Jahve naumio učiniti Edomu, čujte što je nakanio protiv stanovnika Temana: i najsitniju jagnjad on će odvući, i sam njihov pašnjak zgrozit će se nad njima.",Croatian
"Od lomljave pada njina zemlja će se potresti, razlijegat će se vapaj do Crvenog mora!",Croatian
"Gle, poput orla on se diže i lebdi, nad Bosrom širi krila. U dan onaj srce će junaka edomskih biti kao srce žene u trudovima.",Croatian
O Damasku. Smeteni su Hamat i Arpad jer zlu vijest čuše. Srce im se steže od užasa i smirit se ne može.,Croatian
"Obeshrabren je Damask, u bijeg udario, strah ga spopao, tjeskoba i bolovi obuzeli ga kao porodilju.",Croatian
"Kako? Napušten je slavni grad, grad radosti moje!",Croatian
"Zato će mladići njegovi popadati po trgovima, svi će ratnici poginuti u onaj dan - riječ je Jahve nad Vojskama.",Croatian
"""Potpalit ću vatrom zidine Damaska: plamen će proždrijeti dvor Ben-Hadadov.""",Croatian
"O Kedaru i kraljevstvima hasorskim koje je potukao Nabukodonozor, kralj babilonski. Ovako govori Jahve: ""Ustajte, na Kedar navalite, uništite sinove Istoka!",Croatian
"Nek' im se oduzmu šatori i stada, šatorska krila i sva im oprema! Neka im se deve odvedu, i nek' viču na njih: 'Strava odasvud!'",Croatian
"Bježite glavom bez obzira, duboko se skrijte, žitelji Hasora - riječ je Jahvina. Jer Nabukodonozor, kralj babilonski, snuje naum protiv vas, navalu smišlja:",Croatian
"'Ustajte, udarite na mirni narod što živi bez straha - riječ je Jahvina - što nema vrata ni zasuna, što u osami prebiva!",Croatian
"Deve njihove bit će plijen, mnoštvo ovaca otimačina!' I raspršit ću ih na sve strane, one ljude obrijanih zalizaka, i dovest ću odasvud na njih nesreću - riječ je Jahvina.",Croatian
"Hasor će postati brlog čagaljski i pustinja vječna. Čovjek ondje neće prebivati, neće se ondje nastaniti sin čovječji.""",Croatian
"Riječ koju Jahve uputi proroku Jeremiji o Elamu, u početku  kraljevanja Sidkije, kralja judejskoga.",Croatian
"Ovako govori Jahve nad Vojskama: ""Lomim, evo, luk Elamov, srž snage njegove.",Croatian
"Četiri ću vjetra dognati na Elam sa četiri kraja neba i raspršit Elamce u sva četiri vjetra, i neće biti naroda kamo neće stići bjegunci elamski.",Croatian
"Utjerat ću Elamcima strah u kosti pred njihovim dušmanima. Pustit ću na njih nesreću, oganj gnjeva svojega. Poslat ću mač za njima dok ne budu sasvim uništeni.",Croatian
"I postavit ću u Elamu prijesto svoj i zatrt ću ondje kralja i sve knezove"" - riječ je Jahvina.",Croatian
"Ali ću okrenut' udes Elama"" - riječ je Jahvina.",Croatian
"Riječ koju Jahve reče protiv Babilona, protiv zemlje kaldejske:",Croatian
"""Objavite narodima! Razglasite, ne tajite, recite: Zauzet je Babilon! Bel je postiđen: Marduk razbijen! Posramljeni su kipovi njegovi, razmrskani njegovi likovi.",Croatian
"Jer sa sjevera na nj se diže narod koji će mu zemlju prometnuti u pustinju; nitko više neće u njoj živjeti, i ljudi i stoka pobjeći će i otići.",Croatian
"U one dane i u vrijeme ono - riječ je Jahvina - vratit će se sinovi Izraelovi, ići će plačuć' i tražeći Jahvu, Boga svojega.",Croatian
"Pitat će za put na Sion, onamo će pogled upravljati: 'Hodite, prionimo uz Jahvu Savezom vječnim, nezaboravnim!'",Croatian
"K'o izgubljene ovce bijaše narod moj, pastiri ih zavedoše te zalutaše po brdima: moradoše s brda na brežuljke, zaboraviše gdje su im torovi.",Croatian
"Tko ih nađe, proždire ih, neprijatelji njini zborahu: 'Nismo mi krivi, jer zgriješiše Jahvi, pašnjaku pravde, Jahvi, nadi otaca svojih!'",Croatian
Bježite iz Babilona! Izađite iz zemlje kaldejske! Budite poput ovnova pred stadom.,Croatian
"Jer evo ću dići i dovesti na Babilon mnoštvo velikih naroda; u zemlji sjevernoj svrstat će se protiv njega - odanle će biti osvojen. Strijele su im k'o u sretna junaka, prazne se ne vraćaju.",Croatian
"Kaldeja će biti oplijenjena, do mile volje nju će pljačkati"" - riječ je Jahvina.",Croatian
"""Da! Radujte se samo i klikujte, vi pljačkaši moje baštine! Poskakujte k'o june na paši! Ržite kao ždrebad!",Croatian
"Mati vaša teško se osramoti, postidi se roditeljka vaša. Evo, posljednja je među narodima: pustinja, zemlja prljuša.",Croatian
"Zbog gnjeva Jahvina bit će bez življa, sva će opustjeti. Tko god prođe mimo Babilon, zgrozit će se i zviždat će nad njegovim ranama.",Croatian
"Svrstajte se protiv Babilona, opkolite ga. Strijelci, strijeljajte na nj, ne žalite strelica - Jahvi je zgriješio.",Croatian
"Sa svih strana nek' zaore poklici bojni. On se predaje! Stupovi mu padaju, bedemi se ruše: to Jahvina je osveta! Osvetite se Babilonu, vratite mu milo za drago!",Croatian
"Istrijebite Babilonu i sijača i žeteoca što srpom zamahuje u dane žetvene! Pred mačem silničkim nek' svak' se vrati svome narodu, neka bježi zemlji svojoj.""",Croatian
"Izrael bijaše stado razagnano, lavovi ga raspršiše. Prvi ga kralj asirski proždrije, a onda mu Nabukodonozor, kralj babilonski, kosti polomi.",Croatian
"Zato ovako govori Jahve nad Vojskama, Bog Izraelov: ""Evo, kaznit ću kralja babilonskoga i zemlju njegovu, kao što kaznih kralja asirskoga.",Croatian
"I vratit ću Izraela pašnjaku njegovu da pase po Karmelu, Bašanu, brdima efrajimskim i u Gileadu, da se sit najede.",Croatian
"U one dane, u vrijeme ono - riječ je Jahvina - tražit će grijeh Izraelov, ali ga više neće biti; tražit će opačine judejske, ali ih neće naći. Jer oprostih svima koje sačuvah.""",Croatian
"""Na zemlju meratajimsku! Kreni na nju i na stanovnike Pekoda, zatri ih do temelja, uništi iza njih sve - riječ je Jahvina - izvrši sve kako ti zapovjedih!""",Croatian
"Ratna se vika čuje u zemlji, poraz strašan.",Croatian
"O, kako li je skršen, razbijen malj cijele zemlje! Kako li Babilon posta strašilo narodima!",Croatian
"Zamku ti metnuh, Babilone, ti se uhvati i ne vidje. Zatečen si i uhvaćen, jer se s Jahvom zarati!",Croatian
"Jahve otvori svoju oružnicu, izvuče oružje gnjeva svojega, jer ima posla za Jahvu nad Vojskama u zemlji kaldejskoj.",Croatian
"Udarite na nju sa svih strana, otvorite žitnice njene, slažite je kao snoplje, zatrite Babilon kletim uništenjem, da od njega ne ostane ništa.",Croatian
"Pokoljite svu junad njegovu, u klaonicu neka siđu! Jao njima, došao je njihov dan, vrijeme kazne njihove!",Croatian
"Čujder glasa onih što pobjegoše, što utekoše iz zemlje babilonske da jave na Sionu osvetu Jahve, Boga našega, osvetu Hrama njegova!",Croatian
"Sazovite na Babilon strijelce, sve što zapinju lukove, opkolite ga sa svih strana: nitko da ne uteče! Platite mu po zasluzi, vratite mu milo za drago, jer bi se oholio na Jahvu, Sveca Izraelova.",Croatian
Zato će mu svi mladići popadati po trgovima i svi će mu ratnici  u onaj dan izginuti - riječ je Jahvina.,Croatian
"""Evo me na te, Oholice!"" - riječ je Gospoda Jahve nad Vojskama - ""došao je dan tvoj, vrijeme pohoda na te.",Croatian
"Oholica će posrnuti, pasti, i nitko ga neće podići. Oganj ću podmetnuti gradovima njegovim i proždrijet će sve uokolo.""",Croatian
"Ovako govori Jahve nad Vojskama: ""Potlačeni su sinovi Izraelovi, zajedno sa sinovima Judinim. Oni što ih zarobiše, drže ih čvrsto i neće da ih puste.",Croatian
"Ali, moćan je njihov Otkupitelj, ime mu Jahve nad Vojskama. On će obraniti parnicu njihovu - zemlji mir donijeti i smesti pučanstvo Babilona.""",Croatian
"Mač na Kaldejce - riječ je Jahvina - na pučanstvo Babilona, na knezove i mudrace njegove!",Croatian
"Mač na brbljavce njegove, neka polude! Mač na njegove ratnike, neka se prestrave!",Croatian
Mač na njegove konje i bojna kola i na svu gomilu posred njega: nek postanu kao žene! Mač na njihove riznice; nek ih opljačkaju!,Croatian
"Mač na vode njihove, neka presahnu! Jer to je zemlja idola, zaludiše ih kipovi, strašila njihova.",Croatian
"Zato će se ondje nastaniti risovi s čagljima, i nojevi će ondje obitavat. Dovijeka će ostat' mjesto bez življa, nitko ondje neće živjeti od koljena do koljena.",Croatian
"Razorit će ga kao što Bog razori Sodomu i Gomoru i susjede njihove - riječ je Jahvina. Čovjek ondje neće stanovati, sin čovječji neće u njem' boraviti.",Croatian
"Evo dolazi narod sa Sjevera, puk velik i mnogi kraljevi, i dižu se s krajeva zemlje.",Croatian
"U ruci im luk i koplje, okrutni su, nemilosrdni. Graja im buči poput mora, jašu na konjima, kao jedan za boj spremni protiv tebe, kćeri babilonska.",Croatian
"Kralj babilonski ču vijest o njima: i ruke mu klonuše, muka ga spopade, bolovi ga obuzeše kao porodilju.",Croatian
"""Gle, kao lav on izlazi iz guštare jordanske na pašnjake vječno zelene. Al' ja ću ga učas otjerati i smjestiti ondje svog izabranika. Jer, tko je meni ravan? I tko će mene na račun pozvati? I koji će mi pastir odoljeti?""",Croatian
"Zato, čujte što je Jahve naumio da učini Babilonu, čujte što je nakanio protiv zemlje kaldejske: i najsitniju jagnjad on će odvući; i sam njihov pašnjak zgrozit će se nad njima.",Croatian
Na glas da je pao Babilon zemlja će se potresti: razlijegat će se vapaj među narodima.,Croatian
"Ovako govori Jahve: ""Gle, ja podižem protiv Babilona i protiv pučanstva kaldejskog vjetar zatornički.",Croatian
"Poslat ću na Babilon vijače da ga viju i prorešetaju zemlju njegovu. Kad ga sa svih strana opkole u kobni dan,",Croatian
"nek' strijelac luka ne odlaže, nek' ne skida oklopa! Ne štedite mladića njihovih, svu mu vojsku kleto uništite!",Croatian
"Pobijeni će padati po zemlji kaldejskoj, probodeni po ulicama njegovim.""",Croatian
"Ne, Izrael - Judeja - nije udovica Boga svojega, Jahve nad Vojskama, iako je zemlja njihova puna krivice protiv Sveca Izraelova.",Croatian
"Bježite iz Babilona, nek' svak' spasi život svoj, da ne izginete s njegova bezakonja, jer ovo je vrijeme Jahvine odmazde, svakom plaća po zasluzi!",Croatian
"Babilon bijaše pehar zlatni u ruci Jahvinoj, pehar koji opi svijet cijeli. Vinom tim se puci opiše, i zato se puci obezumiše.",Croatian
"Iznenada pade Babilon, razmrskan: zakukajte nad njim! Potražite balzama rani njegovoj: možda će ozdravit'!",Croatian
"Liječili smo Babilon, al' se ne izliječi. Pustimo ga, vratimo se svaki u svoj kraj! Jer do neba dopire njegova osuda i diže se pod oblake.",Croatian
"Jahve je iznio pravdu našu! Hajde da Sionu objavimo djelo Jahve, Boga našega.",Croatian
"Naoštrite strelice, napunite tobolce! Jahve potače duh kraljeva medijskih jer naumi zatrti Babilon, Jahvina je to osveta, osveta za Hram njegov.",Croatian
"Razvijte stijeg, zidine babilonske! Pojačajte straže! Postavite stražare! Razmjestite zasjede! Jer Jahve što naumi to sad izvodi, kako je rekao protiv Babilona.",Croatian
"O, ti što prebivaš na velikim vodama i bogat blagom svakojakim! Sad ti svršetak dođe, kraj tvojoj lakomosti.",Croatian
"Životom svojim zakle se Jahve nad Vojskama: ""Napunit ću te ljudstvom kao skakavcima, zaorit će protiv tebe vika bojna.""",Croatian
"On snagom svojom stvori zemlju, mudrošću svojom uspostavi krug zemaljski i umom svojim razape nebesa.",Croatian
"Kad mu glas zaori, huče vode na nebesima, oblake diže s kraja zemlje: stvara kiši munje, vjetar izvodi iz skrovišta njegovih.",Croatian
"Svakom čovjeku pamet stane, svaki se zlatar zastidi svoga kipa, jer svi su mu kipovi samo varka, nema u njima duha.",Croatian
"Isprazni su oni, smiješne tvorevine, propast će u dan kazne.",Croatian
"'Jakovljev dio' nije kao oni: jer on je sve stvorio, Izrael pleme je baštine njegove. Jahve nad Vojskama ime je njegovo.",Croatian
"Ti si mi bio malj, oružje ratno. Pomlatih tobom narode, razmrskah tobom kraljevstva.",Croatian
"Pomlatih tobom konja i konjanika, pomlatih tobom bojna kola i vozača.",Croatian
"Pomlatih tobom čovjeka i ženu, pomlatih tobom starca i dijete. Pomlatih tobom mladića i djevojku, pomlatih tobom pastira i stado.",Croatian
"Pomlatih tobom ratara i zapregu njegovu, pomlatih tobom namjesnike i upravljače.",Croatian
Ali na vaše oči sada plaća Babilonu i svim Kaldejcima za  sve zlo koje učiniše Sionu - riječ je Jahvina.,Croatian
"""Evo me na te, Goro zatornice - riječ je Jahvina - zatornice svega svijeta! Zamahnut ću rukom protiv tebe, svalit ću te s litice, pretvorit ću te u goru spaljenu.",Croatian
"Iz tebe više neće klesati kamen ugaoni ni kamen temeljac, bit ćeš vječna pustinja"" - riječ je Jahvina.",Croatian
"Podignite stijeg u zemlji, zatrubite u rog među narodima! Pripremite na nj narode, sazovite na nj kraljevstva - Ararat, Mini, Aškenaz! Postavite protiv njega pozivnike, nek' nasrnu konji k'o dlakavi skakavci!",Croatian
"Spremite na nj narode, kraljeve medijske, vojvode i namjesnike njihove i svu zemlju kojom vladaju.",Croatian
"Zemlja će se tresti, drhtati, kad se stanu uspinjati k Babilonu svi naumi Jahvini da pretvori zemlju babilonsku u pustinju nenastanjenu.",Croatian
"Nebojše babilonske odustaše od borbe, u utvrdama posjedaše, nesta sile njihove: postadoše kao žene. Spaljeni su domovi njihovi, polomljeni zasuni na vratima.",Croatian
"Teklič tekliča prestiže, glasnik juri za glasnikom, da jave kralju babilonskom da mu je grad sa svih strana zauzet,",Croatian
"prijelazi zaposjednuti, tvrđave ognjem popaljene, a ratnici prestrašeni.",Croatian
"Jer ovako govori Jahve, Bog Izraelov: ""Kći je babilonska kao gumno u vrijeme kad se po njem gazi; još malo, i doći će joj vrijeme žetve.""",Croatian
"Izjeo me, satro babilonski kralj, odgurnuo me kao prazan pladanj, k'o zmaj me on progutao, napunio trbušinu, iz mog me istjerao Edena.",Croatian
"""Nasilje i patnje moje na Babilon!"" govore stanovnici Siona. ""Krv moja na Kaldejce!"" govori Jeruzalem.",Croatian
"Zato ovako govori Jahve: ""Gle, ja ću braniti parnicu tvoju i krvavo te osvetiti. Sasušit ću more njegovo i presahnut ću izvore njegove.",Croatian
"Babilon će biti hrpa ruševina, brlog čagljima, užas i ruglo, kraj nenastanjen.",Croatian
"Svi zajedno riču k'o lavovi, zavijaju kao lavići.",Croatian
"Kad se ugriju, priredit će im pijanku, napojiti ih da se provesele, da zaspe vječnim snom, da se više ne probude - riječ je Jahvina.",Croatian
"Odvest ću ih k'o janjce na klanje, kao jarce i ovnove.""",Croatian
"""Kako li je zauzet, kako osvojen taj ponos zemlje sve? Kako li Babilon posta strašilo narodima?",Croatian
"Uzdiglo se more protiv Babilona, prekrilo ga valovlje njegovo.",Croatian
"Gradovi mu pustoš postali, zemlja suha, pustara: čovjek u njoj ne stanuje, niti njom prolazi sin čovječji.""",Croatian
"""Kaznit ću Bela babilonskog, iz ralja mu otet što je progutao. Neće više k njemu hrliti narodi, srušit će se babilonske zidine.",Croatian
"Izađi iz njega, narode moj! Nek' svaki spasi život svoj od jarosnoga gnjeva Jahvina!",Croatian
"Neka vam srce ne klone! Ne bojte se glasÄa što se zemljom šire, jedne godine ovakvi, druge onakvi, i što u zemlji vlada nasilje, te silnik za silnikom ustaje.",Croatian
"Jer evo dolaze dani kada ću kazniti kipove babilonske, i sva će mu se zemlja postidjeti, i svi će mu pobijeni ležat' posred grada.",Croatian
"Tada će nad Babilonom klicati nebo i zemlja i sve što je na njima, jer će sa sjevera navaliti na grad, zatornici njegovi - riječ je Jahvina!",Croatian
"I Babilon mora pasti za pobijene Izraelce, kao što su za Babilon padali pobijeni po svem svijetu.",Croatian
"Vi što umakoste maču, idite, ne ostajte ovdje. Spominjite se Jahve u zemlji dalekoj, i neka vam Jeruzalem bude na srcu:",Croatian
"'Stidjeli smo se slušajuć' sramotu, rumenilo nam prekrilo lice kad ono tuđinci nahrupiše u Svetište Doma Jahvina.'",Croatian
"Zato, evo, dolaze dani - riječ je Jahvina - kad ću kazniti kipove njegove i po svoj će mu zemlji stenjat' ranjenici.",Croatian
"Da se Babilon popne do neba, da se utvrdi na visu nedostupnu, na moju će zapovijed na nj navalit' pustošnici"" - riječ je Jahvina.",Croatian
"Čujte vapaj iz Babilona, i strašan poraz iz zemlje kaldejske!",Croatian
"Jer sam Jahve pustoši Babilon, on stišava strašnu buku njegovu: bučili su vali njegovi k'o vode velike, razlijegala se huka njihova.",Croatian
"Jest, pustošnik dođe na Babilon, uhvaćeni su ratnici njegovi, lukovi im polomljeni. Zaista, Jahve je Bog osvetnik koji plaća po zasluzi!",Croatian
"""Opojit ću mu knezove i mudrace, vojvode, namjesnike i ratnike: da zaspe vječnim snom pa se više ne probude"" - govori Kralj, ime mu je Jahve nad Vojskama.",Croatian
"Ovako govori Jahve nad Vojskama: ""Široke zidine babilonske bit će do temelja razvaljene, a visoka trava njegova bit će ognjem spaljena. Narodi se zalud trudili, puci se za oganj mučili!""",Croatian
"Evo zapovijedi što je prorok Jeremija dade Seraji, sinu  Mahsejina sina Nerije, kad je Seraja krenuo u Babilon sa Sidkijom, kraljem judejskim, četvrte godine njegova vladanja. Seraja bijaše  veliki komornik.",Croatian
Jeremija je u jednu knjigu bio zapisao svu  nesreću koja je morala doći na Babilon - sva ona proroštva napisana  protiv Babilona.,Croatian
"Jeremija reče Seraji: ""Kad dođeš u Babilon, išti prigodu da obznaniš sve ove riječi.",Croatian
"I reci: 'Jahve, ti sam reče da ćeš zatrti ovo mjesto te u njemu ničega više  neće biti, ni čovjeka ni živinčeta, nego će postati vječna pustinja.'",Croatian
"Kad pročitaš ovu knjigu, zaveži je za kamen i baci uEufrat.",Croatian
"I reci: 'Ovako će potonuti Babilon i neće se više podići  iz nesreće koju ću na nj svaliti.'"" To su riječi Jeremijine.",Croatian
"Sidkiji je bila dvadeset i jedna godina kad se zakraljio,  a kraljevao je jedanaest godina u Jeruzalemu. Materi mu bijaše  ime Hamitala, kćerka Jeremije, i bila je iz Libne.",Croatian
"Činio je  što je zlo u očima Jahvinim, sve kao što je činio Jojakin.",Croatian
To  je zadesilo Jeruzalem zbog gnjeva Jahvina; Jahve ih napokon i  odbaci ispred lica svoga. Sidkija se pobunio protiv babilonskog kralja.,Croatian
"Devete godine  njegova kraljevanja, desetoga dana desetoga mjeseca, krenu sam  babilonski kralj Nabukodonozor sa svom svojom vojskom na Jeruzalem.  Utabori se pred gradom i opasa ga opkopom.",Croatian
Grad osta opkoljen  sve do jedanaeste godine Sidkijina kraljevanja.,Croatian
"Devetoga dana  četvrtoga mjeseca, kad je u gradu zavladala takva glad da priprosti  puk nije imao ni kruha,",Croatian
neprijatelj provali u grad. Tada kralj  i svi ratnici pobjegoše noću kroz vrata između dva zida nad Kraljevskim  vrtom - Kaldejci bijahu opkolili grad - i krenuše putem prema  Arabi.,Croatian
"Kaldejske čete nagnuše za njim u potjeru i sustigoše  Sidkiju na Jerihonskim poljanama, a sva se njegova vojska razbježala.",Croatian
"I Kaldejci uhvatiše kralja i odvedoše ga u Riblu, u zemlji  hamatskoj, pred kralja babilonskog, koji mu izreče presudu.",Croatian
"Pokla  Sidkijine sinove pred njegovim očima, pobi u Ribli sve Judine  knezove;",Croatian
"Sidkiji iskopa oči i okova ga verigama i odvede  u Babilon, gdje ga je držao u tamnici sve do smrti njegove.",Croatian
"Desetoga dana petoga mjeseca - devetnaeste godine kraljevanja  Nabukodonozora, kralja babilonskog - uđe u Jeruzalem Nebuzaradan, zapovjednik tjelesne straže.",Croatian
"On zapali Dom Jahvin, kraljevski  dvor i sve kuće u Jeruzalemu, osobito kuće uglednika;",Croatian
"kaldejske  čete, pod zapovjednikom tjelesne straže, razoriše zidine oko  Jeruzalema.",Croatian
"Nebuzaradan, zapovjednik tjelesne straže, odvede u sužanjstvo  ostatak naroda koji bijaše ostao u gradu, a tako i prebjege babilonskom  kralju i ostalu svjetinu.",Croatian
Neke od malih ljudi Nebuzaradan  ostavi u zemlji kao vinogradare i ratare.,Croatian
"Kaldejci razbiše tučane stupove u Domu Jahvinu, podnožja  i mjedeno more u Domu Jahvinu, i tuč odniješe u Babilon.",Croatian
"Uzeše  i lonce, lopate, noževe, posudice i uopće sav tučani pribor koji  se upotrebljavao za bogoslužja.",Croatian
"Zapovjednik uze i umivaonice, kadionice, škropionice, lonce, svijećnjake, zdjele, žrtvene  pehare, uopće sve što bijaše od zlata i srebra,",Croatian
"dva stupa, jedno more i dvanaest tučanih volova pod morem, podnožja što  je kralj Salomon dao izraditi za Dom Jahvin. Nije moguće procijeniti  koliko je tuča bilo u svim tim predmetima.",Croatian
"Prvi stup bijaše  visok osamnaest lakata - obuhvatiti ga je mogao konop od dvanaest  lakata - bijaše četiri prsta debeo, a šupalj.",Croatian
"Imao je glavicu  od tuča, visoku pet lakata; i obvijaše je oplet i mogranji, a  sve od tuča. Takav je bio i drugi stup.",Croatian
A devedeset i šest  šipaka slobodno je visjelo. Sve u svemu bijaše oko sto šipaka  u tom opletu.,Croatian
"Zapovjednik je straže odveo svećeničkog poglavara Seraju, drugog svećenika, Sefaniju, i tri čuvara praga.",Croatian
"Iz grada  je odveo jednog dvorjanina, vojničkog zapovjednika, sedam ljudi  iz kraljeve pratnje koji se zatekoše u gradu, pisara zapovjednika  vojske koji je novačio puk te šezdeset pučana koji se također  zatekoše u gradu.",Croatian
Zapovjednik tjelesne straže Nebuzaradan  odvede ih pred kralja babilonskog u Riblu.,Croatian
"I kralj babilonski  zapovjedi da ih pogube u Ribli, u zemlji hamatskoj. Tako su judejski  narod odveli s njegove rodne grude.",Croatian
Evo broja ljudstva što ga Nabukodonozor odvede u sužanjstvo:  sedme godine tri tisuće i dvadeset tri Judejca;,Croatian
osamnaeste  godine Nabukodonozorove osamsto trideset i dvije osobe iz Jeruzalema;,Croatian
"dvadeset i treće godine Nabukodonozorove, Nebuzaradan, zapovjednik  tjelesne straže, odvede sedam stotina četrdeset i pet Judejaca.  U svemu: četiri tisuće i šest stotona osoba.",Croatian
"A trideset i sedme godine otkako je zasužnjen judejski  kralj Jojakin, dvadeset i petoga dana dvanaestoga mjeseca, babilonski  kralj Evil Merodak u prvoj godini svoje vladavine pomilova judejskoga  kralja Jojakina i pusti ga iz tamnice.",Croatian
Ljubezno je s njim  razgovarao i stolicu mu postavio više nego drugim kraljevima  koji bijahu s njim u Babilonu.,Croatian
Jojakin je odložio svoje tamničke  haljine i jeo s kraljem za istim stolom svega svoga vijeka.,Croatian
"Do  kraja njegova života, sve do smrti, babilonski mu je kralj trajno, iz dana u dan, davao uzdržavanje.",Croatian
"Kako osamljena sjedi prijestolnica, nekoć naroda puna; postade kao udovica, nekoć velika među narodima. Vladarica nad pokrajinama, na tlaku sad ide.",Croatian
"Noći provodi gorko plačući, suzama pokriva obraze. Nikog nema da je utješi, od svih koji su je ljubili. Svi je prijatelji iznevjeriše i postaše joj neprijatelji.",Croatian
"Izagnan je Juda, u nevolji je i u progonstvu teškom. Sad živi među poganima, ne nalazi počinka. Svi ga gonitelji sustižu u tjesnacima.",Croatian
"Putovi sionski tuguju jer nitko ne dolazi na svetkovine. Sva su vrata razvaljena, svećenici uzdišu, ucviljene su djevice njegove, a on je pun gorčine.",Croatian
"Tlačitelji njegovi sada gospodare, neprijatelji likuju: Jahve ga ucvili zbog grijeha njegovih premnogih. Djeca mu otišla u izgnanstvo pred tlačiteljem.",Croatian
Povukla se od Kćeri sionske sva slava njezina. Knezovi joj postadoše k'o ovnovi koji paše ne nalaze; nemoćni vrludaju ispred goniča.,Croatian
"Jeruzalem se spominje danÄa bijede i lutanja, kad mu narod dušmanu u ruke pade a nitko mu pomoći ne pruži. Tlačitelji ga gledahu smijući se njegovoj propasti.",Croatian
"Teško sagriješi Jeruzalem, postade kao nečistoća ženina. Svi što ga štovahu, sada ga preziru: jer vidješe golotinju njegovu. On samo plače i natrag se okreće.",Croatian
"Skuti su mu uprljani, nije ni sanjao što ga čeka. Duboko je pao, a nikog da ga tješi. ""Pogledaj, Jahve, moju nevolju: jer neprijatelj likuje.""",Croatian
"Neprijatelj poseže rukom za svim dragocjenostima njegovim. Gledao je gdje pogani provaljuju u njegovo Svetište, oni kojima si zabranio i pristup u svoj zbor.",Croatian
"Sav narod njegov jeca, tražeći kruha; svi daju dragulje za hranu da bi ponovo živnuli. Evo, Jahve, pogledaj kako sam prezren.",Croatian
"Svi vi što putem prolazite, pogledajte i vidite ima li boli kakva je bol kojom sam ja pogođen, kojom me Jahve udari u dan žestokog gnjeva svoga!",Croatian
"S visine pusti oganj, utjera ga u kosti moje. Pred noge mrežu mi razape i tako me nauznak obori; ucvili me, ožalosti za sva vremena.",Croatian
"Natovario me mojim grijesima, rukom ih svojom pritegnuo; na vrat mi ih navalio, snagu mi oduzeo. Predao me Gospod u ruke njihove, ne mogu se uspraviti.",Croatian
"Sve junake iz moje sredine Gospod odbaci: digao je zbor protiv mene da uništi uzdanicu moju. U tijesku izgazi Gospod mene, djevicu, kćerku Judinu.",Croatian
"Zato moram plakati, oči mi suze liju, jer daleko je od mene moj tješitelj da mi duh povrati. Sinovi su moji poraženi, odveć silan bijaše neprijatelj.",Croatian
Sion pruža ruke: nema mu tješitelja. Jahve je protiv Jakova sa svih strana pozvao tlačitelje; i tako Jeruzalem postade među njima strašilo.,Croatian
"Jahve, on je pravedan; jer riječi se njegovoj protivih. Oh, čujte, narodi svi, gledajte moju bol: djevice moje, moji mladići, svi odoše u izgnanstvo!",Croatian
"Pozvah sve ljubavnike svoje, ali me oni prevariše. Moji svećenici i starješine pogiboše u gradu tražeći hrane da bi ponovo živnuli.",Croatian
"Pogledaj, Jahve, u kakvoj sam tjeskobi, moja utroba strepi, srce mi se u grudima grči jer bijah opako prkosan! Vani mač pokosi moje sinove, a unutra - smrt.",Croatian
"Čuj kako stenjem: nema mi tješitelja! Svi neprijatelji čuju za moju nesreću i likuju što si to učinio! Daj da dođe dan što si ga objavio, da njima bude kao meni.",Croatian
"Neka se pokaže sva njina zloća pred licem tvojim, a onda postupaj s njima kao što si sa mnom postupio za sve grijehe moje! Jer samo uzdišem, a srce moje tuguje.",Croatian
Kako mrakom zastrije Gospod u svom gnjevu Kćer sionsku. S neba na zemlju baci slavu Izraelovu! I ne sjeti se podnožja svoga u dan gnjeva svojega!,Croatian
"Bez milosti Gospod satrije sve stanove Jakovljeve, u svom gnjevu razori tvrđave kćeri Judine; sa zemljom je sravnio i prokleo kraljevstvo i njegove knezove.",Croatian
"U rasplamtjelom gnjevu svojem razbi svu snagu Izraelovu, povuče svoju desnicu pred neprijateljem; u Jakovu raspiri plamen ognjeni koji sve uokolo proždire.",Croatian
"Nategao je luk k'o neprijatelj, kao dušman ispružio desnicu, ubijajući sve što mu drago bijaše. Na šator Kćeri sionske sasu k'o oganj gnjev svoj jarosni.",Croatian
"K'o neprijatelj Gospod bijaše: razorio je Izraela, razorio sve dvore njegove, porušio njegove utvrde, umnožio kćeri Judinoj uzdisaje i jecaje.",Croatian
"Kao vrtu razvali mu sjenicu, razori mjesto sastanka. Baci Jahve u zaborav svetkovine i subote na Sionu; u gnjevu svojem prezre kralja i svećenika.",Croatian
"Svoj oltar je Gospod odbacio, zgadilo mu se Svetište njegovo. U ruke neprijatelja je predao bedeme svoje i dvorove. Bučili su u Domu Jahvinu, kao u dan blagdanji.",Croatian
"Jahve naumi razvaliti zidove Kćeri sionske. Nape uže mjerničko, ne ustegnu ruku od rušenja. Predziđe, zidine zavi u tugu: oronuše zajedno.",Croatian
"Vrata njina utonuše u zemlju, on im je razbio zasune; kralj i knezovi su među pucima, Zakona nema! Ni u prorokÄa više se ne nalaze viđenja Jahvina.",Croatian
"Starješine Kćeri sionske na zemlji sjede i šute, posiplju glavu prašinom, kostrijet pripasuju. K zemlji glave obaraju djevice jeruzalemske.",Croatian
"Iščilješe mi oči od suza, utroba moja ustreptala, jetra mi se na zemlju prosula zbog sloma kćeri naroda mojega, jer djeca i dojenčad umiru po trgovima Grada.",Croatian
"Govore majkama svojim: ""Gdje je žito i vino?"" dok obamiru kao ranjeni po trgovima Grada, dok ispuštaju dušu svoju na grudima matera svojih.",Croatian
"S čime da te prispodobim? Na koga si nalik, Kćeri jeruzalemska? S kime da te usporedim, kako utješim, djevice, Kćeri sionska? Jer kao more tvoja je nesreća neizmjerna. Tko će te iscijeliti?",Croatian
"Viđenja tvojih proroka bijahu varka i laž, oni nisu objavili krivnju tvoju da te od izgnanstva odvrate. Varali su te utvarama lažnim i zamamnim.",Croatian
"Nad tobom plješću rukama svi koji putem prolaze, zvižde i vrte glavom zbog Kćeri jeruzalemske: ""Je li to grad na glasu ljepotom, radost svemu svijetu?""",Croatian
"Na tebe otvaraju usta svi neprijatelji tvoji, zvižde, škrguću zubima i govore: ""Proždrijesmo je! To je dan za kojim čeznusmo, doživjesmo, vidjesmo!""",Croatian
"Jahve izvrši naum svoj, održa svoju riječ koju naredi u davnim danima: nemilice te razorio. Neprijatelj likuje zbog tebe, tvoj protivnik rog svoj podiže.",Croatian
"U sav glas viči Gospodu, jecaj, Kćeri sionska! Neka k'o potok teku tvoje suze danju i noću. Ne daj počinka sebi, neka se zjenica oka tvoga ne odmori.",Croatian
"Ustani, viči noću za svake promjene straže. K'o vodu izlij srce pred licem Gospodnjim, k njemu podiži ruke i traži milost za svoju nejačad koja od glada obamire po uglovima ulica.",Croatian
"Pogledaj, Jahve, i vidi kome si to učinio. Zar žene da jedu porod svoj, djecu što njišu u naručju? Zar moradoše biti poklani u Svetištu Gospodnjem svećenici i proroci?",Croatian
"U uličnoj prašini leže djeca i starci; moje djevice i moji mladići od mača padoše. Ti ih pomori u dan gnjeva svojega, ti ih pokla nemilice.",Croatian
"Ti si, kao na dan svečani, sa svih strana sazvao užase moje. U dan gnjeva Jahvina nitko nije preživio, nitko se nije spasio. One koje sam odnjihala i odgojila neprijatelj moj sve je istrijebio.",Croatian
Ja sam čovjek što upozna bijedu pod šibom gnjeva njegova.,Croatian
Mene je odveo i natjerao da hodam u tmini i bez svjetlosti.,Croatian
I upravo mene bije i udara bez prestanka njegova ruka.,Croatian
"Iscijedio je moje meso, kožu moju, polomio kosti moje.",Croatian
"Načinio mi jaram, glavu obrubio tegobama.",Croatian
Pustio me da živim u tminama kao mrtvaci vječiti.,Croatian
"Zazidao me, i ja ne mogu izaći, otežao je moje okove.",Croatian
"Kada sam vikao i zapomagao, molitvu je moju odbijao.",Croatian
"Zazidao mi ceste tesanim kamenom, zakrčio je putove moje.",Croatian
"Meni on bijaše medvjed koji vreba, lav u zasjedi.",Croatian
"U bespuća me vodio, razdirao, ostavljao me da umirem.",Croatian
Napinjao je luk svoj i gađao me kao metu za svoje strelice.,Croatian
"U slabine mi sasuo strelice, sinove svoga tobolca.",Croatian
"Postao sam smiješan svome narodu, rugalica svakidašnja.",Croatian
"Gorčinom me hranio, pelinom me napajao.",Croatian
"Puštao me da zube kršim kamen grizući, zakapao me u pepeo.",Croatian
Duši je mojoj oduzet mir i više ne znam što je sreća!,Croatian
Rekoh: Dotrajao je život moj i nada koja mi od Jahve dolazi.,Croatian
"Spomeni se bijede moje i stradanja, pelina i otrova!",Croatian
Bez prestanka na to misli i sahne duša u meni.,Croatian
To nosim u srcu i gojim nadu u sebi.,Croatian
"Dobrota Jahvina nije nestala, milosrđe njegovo nije presušilo.",Croatian
Oni se obnavljaju svako jutro: tvoja je vjernost velika!,Croatian
"""Jahve je dio moj"", veli mi duša, ""i zato se u nj pouzdajem.""",Croatian
"Dobar je Jahve onom koji se u nj pouzdaje, duši koja ga traži.",Croatian
Dobro je u miru čekati spasenje Jahvino!,Croatian
Dobro je čovjeku da nosi jaram za svoje mladosti.,Croatian
"Neka sjedi u samoći i šuti, jer mu On to nametnu;",Croatian
"neka usne priljubi uz prašinu, možda još ima nade!",Croatian
"Neka pruži obraz onome koji ga bije, neka se zasiti porugom.",Croatian
Jer Gospod ne odbacuje nikoga zauvijek:,Croatian
"jer ako i rastuži, on se smiluje po svojoj velikoj ljubavi.",Croatian
Jer samo nerado on ponižava i rascvili sinove čovjeka.,Croatian
"Kad se gaze nogama svi zemaljski sužnjevi,",Croatian
"kad se izvrće pravica čovjeku pred licem Svevišnjeg,",Croatian
"kad se krivica nanosi čovjeku u parnici, zar Gospod ne vidi?",Croatian
Tko je rekao nešto i zbilo se? Nije li Gospod to zapovjedio?,Croatian
Ne dolazi li iz usta Svevišnjega i dobro i zlo?,Croatian
Na što se tuže živi ljudi? Svatko na svoj grijeh.,Croatian
"Ispitajmo, pretražimo pute svoje i vratimo se Jahvi.",Croatian
Dignimo svoje srce i ruke svoje k Bogu koji je na nebesima.,Croatian
"Da, mi smo se odmetali, bili nepokorni, a ti, ti nisi praštao!",Croatian
"Obastrt gnjevom svojim, gonio si nas, ubijao i nisi štedio.",Croatian
Oblakom si se obastro da molitva ne prodre do tebe.,Croatian
Načinio si od nas smeće i odmet među narodima.,Croatian
Razjapili usta na nas svi neprijatelji naši.,Croatian
"Užas i jama bila nam sudbina, propast i zator!",Croatian
Potoci suza teku iz očiju mojih zbog propasti Kćeri naroda mojega.,Croatian
"Moje oči liju suze bez prestanka, jer prestanka nema",Croatian
dok ne pogleda i ne vidi Jahve s nebesa.,Croatian
Moje mi oko bol zadaje zbog kćeri svih mojega grada.,Croatian
"Uporno me k'o pticu progone svi što me mrze, a bez razloga.",Croatian
U jamu baciše moj život i zatrpaše je kamenjem.,Croatian
"Voda mi dođe preko glave, rekoh sam sebi: ""Pogiboh!""",Croatian
"I tada zazvah ime tvoje, Jahve, iz najdublje jame.",Croatian
"Ti oču moj glas: ""Ne začepljuj uši svoje na vapaje moje.""",Croatian
"Bliz meni bijaše u dan vapaja mog, govoraše: ""Ne boj se!""",Croatian
"Ti si, Gospode, izborio pravdu za dušu moju, ti si život moj izbavio.",Croatian
"Ti, Jahve, vidje kako me tlače, dosudi mi pravdu.",Croatian
"Ti vidje svu osvetu njinu, sve podvale protiv mene.",Croatian
"Čuo si, Jahve, podrugivanje njihovo, sve podvale protiv mene.",Croatian
Usne protivnika mojih i misli njine protiv mene su cio dan.,Croatian
"Kad sjede, kad ustaju, pogledaj samo: ja sam im pjesma-rugalica.",Croatian
"Vrati im, Jahve, milo za drago, po djelu ruku njihovih.",Croatian
"Učini da srca im otvrdnu, udari ih prokletstvom svojim.",Croatian
"Goni ih gnjevno i sve ih istrijebi pod nebesima svojim, Jahve!",Croatian
"Jao, potamnje zlato, to suho zlato! Sveto se kamenje prosu na uglovima svih ulica.",Croatian
"Sinovi sionski, nekoć cijenjeni kao najčišće zlato, ah, sada ih cijene kao sudove glinske, kao djelo ruku lončarevih!",Croatian
"Čak i šakali pružaju dojke i doje mladunčad, ali kćeri naroda moga postaše okrutne kao nojevi u pustinji.",Croatian
"Jezik dojenčeta za nepce se lijepi od žeđi. Djeca vape za kruhom, a nikog da im ga pruži.",Croatian
"Oni što se nekoć sladiše biranim jelima ginu po ulicama; nekoć nošeni u grimizu, sada se valjaju po buništu.",Croatian
"Veći bijaše zločin Kćeri naroda moga od grijeha Sodome, što u tren oka bi razorena, a ničija se ruka ne diže na nju.",Croatian
"Njeni mladići bijahu nekoć čišći od snijega, bjelji od mlijeka, od koralja rumenija bijahu im tijela, lice glatko k'o safir.",Croatian
"Sad im je obraz crnji od čađe, ne prepoznaju se više na ulici. Koža im se lijepi za kosti, suha kao drvo.",Croatian
"Kako su sretni oni što ih mač probode, sretniji od onih koje pomori glad; koji padaju, iscrpljeni, jer im nedostaju plodovi zemljini.",Croatian
"Žene, tako nježne, kuhaše djecu svoju, njima se hraniše za propasti Kćeri naroda moga.",Croatian
"Jahve je utolio svoj bijes, izlio jarosnu srdžbu svoju, na Sionu raspirio požar što sažiže i same temelje njegove.",Croatian
Nisu vjerovali kraljevi zemaljski ni svekoliko stanovništvo zemlje da će ugnjetač i neprijatelj ući na vrata jeruzalemska -,Croatian
"zbog grijeha svojih prorokÄa, zbog bezakonja svećenikÄa koji usred grada prolijevahu krv pravednikÄa!",Croatian
"K'o slijepi teturahu ulicama, omašteni krvlju, te nitko nije smio da se takne odjeće njihove.",Croatian
"""Natrag, nečisti!"" - viču im. ""Natrag! Ne dirajte!"" I tada pobjegoše poganima, al' ne smjedoše ondje ostati.",Croatian
"Raspršilo ih lice Jahvino, on ih više nije gledao. Ne poštuju više svećenikÄa, ne sažaljuju staraca.",Croatian
"Već nam oči iščilješe iščekujući pomoć, ali uzalud; s kula naših zureć' u daljinu očekivasmo narod koji nas ne može spasiti.",Croatian
"Vrebaju nam na korake da ne hodamo po trgovima svojim. Bliži nam se kraj, navršili nam se dani, naš konac dolazi.",Croatian
"Naši gonitelji bijahu brži od orlova na nebu; u planini nas ganjahu, u pustinji dočekivahu u zasjedi.",Croatian
"Naš životni dah, Jahvin pomazanik, pade u njihove jame - on za koga govorasmo: ""U sjeni njegovoj živjet ćemo među narodima.""",Croatian
"Raduj se i veseli se, Kćeri edomska, ti koja živiš u zemlji Usu: doći će i do tebe čaša, opit ćeš se i razgoliti.",Croatian
"Tvoj grijeh je iskupljen, Kćeri sionska, neće te više u izgnanstvo voditi. Kaznit će opačinu tvoju, Kćeri edomska, razotkriti grijehe tvoje.",Croatian
"Spomeni se, Jahve, što nas je snašlo, pogledaj, vidi sramotu našu!",Croatian
"Baština naša pade u ruke strancima, domovi naši pripadoše tuđincima.",Croatian
"Siročad smo: oca nemamo, majke su nam kao udovice.",Croatian
"Vodu što pijemo plaćamo novcem, i za drvo valja nam platiti.",Croatian
"Jaram nam je o vratu, gone nas, iscrpljeni smo, ne daju nam predahnuti.",Croatian
Pružamo ruke k Egiptu i Asiriji da se kruha nasitimo.,Croatian
"Oci naši zgriješiše i više ih nema, a mi nosimo krivice njihove.",Croatian
"Robovi nama zapovijedaju, a nitko da nas izbavi iz ruku njihovih.",Croatian
Kruh svoj donosimo izlažući život maču u pustinji.,Croatian
"Koža nam gori kao peć užarena, ognjicom od plamena gladi.",Croatian
Oskvrnuli su žene na Sionu i djevice u gradovima judejskim.,Croatian
"Svojim su rukama vješali knezove, ni lica staračka nisu poštivali.",Croatian
"Mladići su nosili žrvnjeve, djeca padala pod bremenom drva.",Croatian
"Starci su ostavili vrata, mladići više ne sviraju na lirama.",Croatian
"Radosti nesta iz naših srdaca, naš ples se pretvori u tugovanje.",Croatian
"Pao je vijenac s naše glave, jao nama što zgriješismo!",Croatian
"Evo zašto nam srce boluje, evo zašto nam oči se zastiru:",Croatian
zato što Gora sionska opustje i po njoj se šuljaju šakali.,Croatian
"Ali ti, Jahve, ostaješ zauvijek, tvoj je prijesto od koljena do koljena.",Croatian
"Zašto da nas zaboraviš zauvijek, da nas ostaviš za mnoge dane?",Croatian
"Vrati nas k sebi, Jahve, obratit ćemo se, obnovi dane naše kao što nekoć bijahu.",Croatian
Il' nas hoćeš sasvim zabaciti i na nas se beskrajno srditi?,Croatian
"Godine tridesete, četvrtoga mjeseca, petoga dana, kad bijah  među izgnanicima na rijeci Kebaru, otvoriše se nebesa i ja ugledah  božanska viđenja.",Croatian
Petoga dana istoga mjeseca - godine pete  otkako odvedoše u izgnanstvo kralja Jojakima -,Croatian
"riječ Jahvina  dođe Ezekielu, sinu Buzijevu, svećeniku u zemlji kaldejskoj,  na rijeci Kebaru. Spusti se na me ruka Jahvina.",Croatian
"Pogledah, kad ono sa sjevera udario silan vihor, velik  oblak, bukteći oganj obavijen sjajem; usred njega, usred ognja, nešto nalik na sjajnu kovinu.",Croatian
"Usred toga nešto kao četiri  bića, obličjem slična čovjeku;",Croatian
"svako od njih sa četiri obraza, u svakoga četiri krila.",Croatian
"Noge im ravne, a stopala kao u teleta;  sijevahu poput glatke mjedi.",Croatian
Ispod krila imahu na sve četiri  strane ruke čovječje. I svako od njih četvero imaše svoj obraz  i svoja krila.,Croatian
"Krila im se spajahu jedno s drugim. Idući,  ne okretahu se: svako se naprijed kretaše.",Croatian
I u sva četiri bijaše lice čovječje; u sva četiri zdesna  lice lavlje; u sva četiri slijeva lice volujsko; i lice orlovsko  u sva četiri.,Croatian
Krila im bijahu gore raskriljena. Svako imaše  dva krila što se spajahu i dva krila kojim tijelo pokrivahu.,Croatian
I svako iđaše samo naprijed. A iđahu onamo kamo ih je duh  gonio. I ne okretahu se idući.,Croatian
"A posred tih bića vidjelo se kao neko užareno ugljevlje, kao goruće zublje koje se među njima kretahu; iz ognja sijevaše  i munje bljeskahu.",Croatian
Bića trčahu i opet se vraćahu poput munje.,Croatian
"Dok ja promatrah, gle: na zemlji uza svako od četiri  bića po jedan točak.",Croatian
"Točkovi bijahu slični krizolitu, sva  četiri istoga oblika; oblikom i napravom bijahu kao da je jedan  točak u drugome.",Croatian
U kretanju mogli su ići u sva četiri smjera  a nisu se morali okretati.,Croatian
"Naplatnice im bijahu visoke, a kad bolje promotrih, gle, na sve strane pune očiju.",Croatian
"Kad bi bića krenula, krenuli bi  s njima i točkovi; kad bi se bića sa tla podigla, i točkovi se  podizahu.",Croatian
"Kuda ih je duh gonio, onuda se kretahu, a zajedno  se s njima i točkovi podizali, jer duh bića bijaše u točkovima.",Croatian
"Pa kad su bića krenula, i točkovi bi krenuli, a kad bi se  ona zaustavila, ustavljali se i točkovi; kad se ona sa tla dizahu, i točkovi se s njima podizahu, jer duh bića bijaše u točkovima.",Croatian
"Nad glavama bića bijaše nešto kao svod nebeski, nalik  na sjajan prozirac, uzdignut nad njihovim glavama.",Croatian
"A pod  svodom raskriljena krila, jedno prema drugome: svakome po dva  krila pokrivahu tijelo.",Croatian
"Čuh lepet njihovih krila kao huk  velikih voda, kao glas Svesilnog, kao silan vihor, kao graju  u taboru. Kad bi se bića zaustavila, spustila bi krila.",Croatian
Sa  svoda nad njihovim glavama čula se grmljavina.,Croatian
"Ispod svoda nad njihovim glavama bijaše nešto kao kamen  safir, poput prijestolja: na tom kao prijestolju, gore na njemu, kao neki čovjek.",Croatian
"I vidjeh kao sjajnu kovinu, iznutra i uokolo  kao oganj; od njegovih bokova naviše i od njegovih bokova naniže  nešto poput ognja i blijeska na sve strane.",Croatian
"Taj blijesak  na sve strane bijaše poput duge što se za kišnih dana javlja  u oblaku. To bijaše nešto kao slava Jahvina. Vidjeh, padoh ničice  i čuh glas koji mi govoraše.",Croatian
"I reče mi: ""Sine čovječji, na noge se, da s tobom govorim!""",Croatian
"OI uđe u me duh, kako mi progovori, te me podiže na noge i  ja čuh glas onoga koji mi govoraše.",Croatian
"I reče mi: ""Sine čovječji, šaljem te k sinovima Izraelovim, k narodu odmetničkom što se  odvrže od mene. Oni i oci njihovi griješili su protiv mene sve  do dana današnjega.",Croatian
Šaljem te k sinovima tvrdokorna pogleda  i okorjela srca. Reci im: Ovako govori Jahve Gospod!,Croatian
I poslušali  oni ili ne poslušali - rod su odmetnički - neka znaju da je prorok  među vama.,Croatian
"A ti, sine čovječji, ne boj ih se i ne plaši se  riječi njihovih: 'Trnje te okružuje i sjediš među samim skorpijama.'  Ne plaši se riječi njihovih i ne boj se nimalo njihova pogleda  jer oni su rod odmetnički.",Croatian
"Govori im moje riječi, poslušali  oni ili ne poslušali, jer rod su odmetnički.",Croatian
"A ti, sine čovječji, poslušaj što ću ti sada reći: Ne budi odmetnik kao što su oni  rod odmetnički! Otvori usta i progutaj što ću ti sada dati!""",Croatian
"I pogledah, a to ruka k meni ispružena i u njoj, gle,  svitak knjige.",Croatian
"I razvi se knjiga preda mnom: bijaše ispisana  izvana i iznutra, a u njoj napisano: ""Naricanje! Jecanje! Jauk!""",Croatian
"I reče mi: ""Sine čovječji, progutaj što je pred tobom! Pojedi  taj svitak, te idi i propovijedaj domu Izraelovu!""",Croatian
"Otvorih  usta, a on mi dade da progutam svitak",Croatian
"i reče: ""Sine čovječji, nahrani trbuh i nasiti utrobu svitkom što ti ga dajem!"" I pojedoh  ga, i bijaše mi u ustima sladak kao med.",Croatian
"Reče mi: ""Sine čovječji, idi domu Izraelovu i prenesi  mu moju poruku.",Croatian
"Ne šaljem te k narodu nepoznata jezika i nerazumljiva  govora, već te šaljem domu Izraelovu.",Croatian
"Ne šaljem te k mnogim  narodima nepoznata jezika i nerazumljiva govora koje ti ne bi  mogao razumjeti. A kad bih te k njima i poslao, oni bi te poslušali.",Croatian
"A dom te Izraelov neće poslušati, jer ni mene ne sluša, jer  dom je Izraelov tvrde glave i okorjela srca.",Croatian
"Evo, zato ću  sada otvrdnuti tvoje lice kao što je i njihovo i glavu ću tvoju  učiniti tvrdoglavom kao što je njihova.",Croatian
"I ne boj ih se i ne  plaši, jer oni su rod odmetnički!""",Croatian
"Reče mi: ""Sine čovječji, sve riječi što ću ti reći uzmi  k srcu i poslušaj ih svojim ušima.",Croatian
"I hajde izgnanicima, sinovima  svojega naroda, i reci im: Ovako govori Jahve Gospod! - poslušali  ili ne poslušali!""",Croatian
Uto me duh podiže i ja za sobom čuh silnu tutnjavu. Slava  se Jahvina podigla sa svojega mjesta.,Croatian
Čuh lepet krila onih  bića - udarahu jedno o drugo - i snažnu škripu točkova što se  s njima kretahu i zaglušnu jeku jakoga glasa.,Croatian
"Tada me duh prihvati i ponese. I ja iđah ogorčen i gnjevna  srca, a ruka me Jahvina čvrsto pritisla.",Croatian
"Tako stigoh u Tel  Abib, k izgnanicima koji življahu na rijeci Kebaru - onamo gdje  se bijahu nastanili - te ostadoh među njima sedam dana kao omamljen.",Croatian
Poslije sedam dana dođe mi opet riječ Jahvina:,Croatian
"""Sine  čovječji, postavljam te za čuvara doma Izraelova. I ti ćeš riječi  iz mojih usta slušati i opominjat ćeš ih u moje ime.",Croatian
"Kad  bezbožniku reknem: 'Umrijet ćeš', a ti ga ne opomeneš i ne odvratiš  od zla puta njegova kako bi mu život spasio, on će umrijeti sa  svojega bezakonja, ali ću ja od tebe tražiti račun za krv njegovu.",Croatian
"A kad opomeneš bezbožnika, a on se ne odvrati od bezakonja  i od zla puta svojega, on će umrijeti zbog svoje krivice, a ti  ćeš spasiti svoj život.",Croatian
"Isto tako, odvrati li se pravednik  od svoje pravednosti i stane činiti nepravdu, postavit ću mu  zamku i umrijet će jer ga ti ne opomenu zbog njegova grijeha;  umrijet će, i njegova se pravedna djela više neće spominjati, ali ću od tebe tražiti račun za krv njegovu.",Croatian
"Ako li ti pravednika  opomeneš da ne griješi, i on zaista prestane griješiti, živjet  će jer je prihvatio opomenu, a i ti ćeš spasiti život svoj.""",Croatian
"Ondje me opet zahvati ruka Jahvina i on mi reče: ""Ustani  i siđi u dolinu da ondje s tobom govorim!""",Croatian
"Ustadoh tada i  siđoh u dolinu, i gle: Slava Jahvina stajaše ondje, slična Slavi  koju vidjeh na rijeci Kebaru te padoh ničice.",Croatian
"Jahvin duh  uđe u me, osovi me na noge i reče: ""Idi i zatvori se u domu svojemu!",Croatian
"Na te ću, evo, sine čovječji, staviti užad i svezati te i  više nećeš izlaziti.",Croatian
"I jezik ću ti zalijepiti za nepce te  ćeš onijemjeti i nećeš ih više karati, jer su rod odmetnički.",Croatian
"A kad ti ja progovorim, otvorit ću ti usta i ti ćeš im reći:  Ovako govori Jahve Gospod! I tko hoće slušati, neka sluša, a  tko neće, neka ne sluša, jer su rod odmetnički.",Croatian
"A ti, sine čovječji, uzmi opeku, postavi je preda se i nacrtaj  na njoj grad Jeruzalem.",Croatian
"Oko njega postavi opsadu, sagradi  prema njemu utvrdu, podigni nasip, iskopaj oko njega opkop, razvrstaj  vojsku i porazmjesti zidodere uokolo.",Croatian
"Zatim uzmi gvozdenu  ploču i postavi je kao gvozden bedem između sebe i grada te k  njemu okreni lice, i bit će opsjednut. Pritisni ga! To je znak  domu Izraelovu!",Croatian
"Zatim lezi na svoju lijevu stranu i stavi  na se grijeh doma Izraelova: koliko dana budeš tako ležao, toliko  ćeš dana nositi njihov grijeh.",Croatian
Dajem ti po dan za godine grijeha  njihovih: sto i devedeset dana nosit ćeš grijeh doma Izraelova.,Croatian
"A kad to završiš, četrdeset ćeš dana ležati na desnoj strani  da nosiš grijeh doma Judina; dajem ti po dan za svaku godinu.",Croatian
"Tad okreni lice prema opsjedanom Jeruzalemu, pruži golu desnicu  i prorokuj protiv njega.",Croatian
A ja ću te užetima vezati da se ne  možeš okretati s jedne strane na drugu dok ne navršiš dane svoje  opsade.,Croatian
"Uzmi pšenice, ječma, boba, leće, prosa i raži, stavi to  u jednu posudu i pripravi od toga sebi kruh. Jest ćeš ga onoliko  dana koliko budeš ležao na svojoj strani: sto i devedeset dana.",Croatian
Jelo što ćeš ga jesti bit će izmjereno; dvadeset šekela na  dan; a jest ćeš ga u određeno vrijeme.,Croatian
I vodu ćeš piti na  mjeru: šestinu hina. Pit ćeš je u određeno vrijeme.,Croatian
"A jest  ćeš pogaču od ječma što ćeš je pred njima ispeći na ljudskim  izmetinama.""",Croatian
"I reče: ""Tako će sinovi Izraelovi jesti svoj nečisti  kruh među narodima među koje ću ih izagnati.""",Croatian
"Ja mu odgovorih:  ""Jao, Jahve Gospode, gle, moja duša nije okaljana, jer se od  djetinjstva još ne okusih ničega uginulog ni rastrganog niti  u moja usta ikad uđe meso nečisto.""",Croatian
"A on će: ""Gle, dajem  ti kravlju balegu umjesto ljudskih izmetina da na njoj ispečeš  kruh!""",Croatian
"Još mi reče: ""Sine čovječji, uništit ću u Jeruzalemu  posljednju pričuvu kruha, i jest će kruh na mjeru i s tjeskobom, i pit će vodu na mjeru i sa zebnjom.",Croatian
"Neka im nestane kruha  i vode, neka usahnu zbog bezakonja svojega i jedan za drugim  neka poginu!",Croatian
"A ti, sine čovječji, uzmi mač naoštren, uzmi ga kao britvu  brijačku i obrij glavu i bradu. Zatim uzmi mjerice i porazdijeli.",Croatian
Trećinu spali posred grada ognjem kad se navrše dani tvoje  opsade; trećinu uzmi i sasijeci mačem oko grada; trećinu baci  u vjetar - i svoj ću mač trgnuti na njih.,Croatian
Uzmi malo i zaveži  u skute haljine.,Croatian
"Od toga opet nešto uzmi, baci u vatru i spali:  odatle će se razgorjeti vatra svemu domu Izraelovu!""",Croatian
"Ovako govori Jahve Gospod: ""Ovo je Jeruzalem! Postavih  ga u središte naroda, okružih ga zemljama!",Croatian
"Ali se on odupro  mojim naredbama većma nego pogani, zakonima mojim većma nego  zemlje koje ga okružuju.""",Croatian
"Stoga ovako govori Jahve Gospod:  ""Buntovniji ste od naroda koji vas okružuju, ne hodite po mojim  zakonima i ne vršite ni mojih naredaba ni naredaba okolnih naroda.""",Croatian
"Zato ovako govori Jahve Gospod: ""Evo i mene protiv tebe! Izvršit ću sud svoj nad tobom na  oči svih naroda.",Croatian
Zbog tvojih gadosti učinit ću s tobom što  još ne učinih nikada nit ću ikad učiniti:,Croatian
"posred tebe očevi  će jesti sinove, a sinovi očeve; izvršit ću sud svoj nad tobom  i sav ostatak tvoj predati svim vjetrovima!",Croatian
Života mi moga!  - riječ je Jahve Gospoda - svakojakim grozotama i gadostima ti  uistinu oskvrnu moje Svetište. I ja ću sada brijati i oko se  moje neće sažaliti i neću se smilovati:,Croatian
trećina će tvojih  žitelja posred tebe od kuge skončati i od gladi umrijeti; trećina  će oko tebe od mača pasti; trećinu ću predati vjetrovima - i  mač ću svoj trgnuti na njih!,Croatian
"Tako ću iskaliti gnjev svoj  i smirit će se jarost moja kad im se osvetim. I kad iskalim jarost  svoju nad njima, spoznat će da sam to ja, Jahve, u ljubomori  svojoj bio rekao.",Croatian
"Opustošit ću te, izvrgnut ću te ruglu naroda  koji te okružuju, na oči svim prolaznicima.",Croatian
"Da, bit ćeš na  ruglo i sramotu, opomena i užas okolnim narodima kad izvršim  protiv tebe sve svoje sudove kažnjavajući gnjevno, jarosno. Ja, Jahve, rekoh!",Croatian
"I kad na vas pustim ljute strijele gladi što  zatiru, koje ću pustiti na vas da vas uništim i glađu zatrem  - uništit ću vam i posljednju pričuvu kruha.",Croatian
"A povrh gladi  pustit ću na vas i divlje zvijeri koje će ti djecu rastrgati;  kuga će te i krv preplaviti: pod mač ću te svoj okrenuti. Ja, Jahve, rekoh!""",Croatian
Tada mi dođe riječ Jahvina i reče:,Croatian
"""Sine čovječji, okreni  lice prema gorama Izraelovim i prorokuj protiv njih.",Croatian
"Reci: 'Gore Izraelove, čujte riječ Jahve Gospoda! Ovako govori  Jahve Gospod: Gore i brežuljci, jaruge i doline, evo, spustit  ću mač na vas i oborit ću uzvišice vaše!",Croatian
"Opustjet će žrtvenici  vaši i porušit će se stupovi vaši, a vaše poginule pred kumire  ću vam baciti.",Croatian
Pobacat ću trupla sinova Izraelovih pred kumire  njihove i rasijat ću kosti vaše oko žrtvenika vaših!,Croatian
"Gdje  god boravili, gradovi će vaši biti opustošeni, uzvišice poharane, žrtvenici će vam opustjeti i biti uništeni, kumiri će vaši biti  oboreni i nestat će ih, stupovi će vaši biti smrvljeni, sva će  djela vaša propasti.",Croatian
"Među vas će padati poginuli, i znat ćete  da sam ja Jahve!",Croatian
Ali ću ipak poštedjeti neke od vas: ti će među narodima  uteći maču kad se raspršite po zemljama.,Croatian
"Tada će se preživjeli  među vama spomenuti mene među narodima kamo budu odvedeni u izgnanstvo, kad im slomim srce preljubničko što se odmetnulo od mene i kad  im iskopam preljubničke oči što pođoše za kumirima njihovim.  I tada će sami sebi omrznuti zbog nedjela što ih počiniše gadostima  svojim.",Croatian
"I spoznat će da sam ja Jahve: nisam im zaludu govorio  da ću ih udariti svim tim zlom.'""",Croatian
"Ovako govori Jahve Gospod: ""Pljesni rukama i lupni nogama, te reci: Jao! zbog svih gadnih nedjela dom će Izraelov pasti  od mača, gladi i kuge!",Croatian
"Tko bude daleko, od kuge će umrijeti;  tko bude blizu, od mača će pasti, i tko bude opkoljen, od gladi  će izdahnuti! Tako ću gnjev iskaliti na njima",Croatian
"i spoznat će  da sam ja Jahve kad im poginuli budu ležali među kumirima oko  žrtvenika na svakome povišem brežuljku, nad svim vrhovima planinskim, pod svakim stablom zelenim, pod svakim hrastom granatim, gdje  se god prinosio ugodan miris kumirima njihovim.",Croatian
"Ruku ću podići  na njih i svu ću im zemlju pretvoriti u pustoš, od pustinje do  Rible, posvuda gdje borave! I spoznat će da sam ja Jahve!""",Croatian
Opet mi dođe riječ Jahvina i reče:,Croatian
"""Ti, sine čovječji, reci:  Ovako govori Jahve Gospod zemlji Izraelovoj: 'Primiče se kraj: bliži se konac zemlji na sve četiri strane  svijeta!",Croatian
"Sada je i tebi kraj: gnjev ću svoj na te izliti,  sudit ću ti prema putovima tvojim i na te ću oboriti sve gadosti  tvoje!",Croatian
"I moje te oči neće požaliti, neću ti se smilovati,  nego ću te nagraditi prema putovima tvojim, tvoje će gadosti  u tebi ostati. I znat ćete da sam ja Jahve.'""",Croatian
"Ovako govori Jahve: ""Jedna nesreća, evo, dolazi!",Croatian
"Kraj  dolazi, dolazi ti kraj, evo, dolazi!",Croatian
"Kolo ti udesa dolazi, stanovniče zemlje! Dolazi tvoj čas, bliži se dan: strava je, a ne radost u gorama.",Croatian
"Eto, uskoro ću na te izliti gnjev i  iskalit ću na tebi srdžbu svoju! Sudit ću ti prema putovima tvojim  i oborit ću na te sve gadosti tvoje.",Croatian
"I moje te oči neće požaliti, neću ti se smilovati, nego ću ti platiti prema putovima tvojim  i tvoje će gadosti u tebi ostati! I spoznat ćete da sam ja Jahve  koji bije.",Croatian
"Evo, evo dolazi, kolo ti udesa dolazi, prut već  cvjeta i oholost pupa,",Croatian
"a nasilje se podiže kao žezlo bezbožnosti!  I nitko neće ostati od njih, nitko od njihova mnoštva. Ništa  od njihove buke, nema u njima vrijednosti.",Croatian
"Ide vrijeme, bliži  se dan! Tko kupuje, neka se ne raduje, a tko prodaje, neka ne  tuguje, jer se gnjev izlijeva na sve bogatstvo njegovo.",Croatian
"Jer  tko proda, neće više dobiti što je prodao, i nitko neće bezakonjem  ojačati život!",Croatian
"Trube trublje i sve je spremno, ali nitko  ne kreće u boj, jer gnjev se moj izlijeva na sve bučno mnoštvo.",Croatian
"Vani - mač, a unutra - kuga i glad! I tko je u polju, od mača će poginuti, a tko u gradu, glad će ga i kuga uništiti.",Croatian
"Koji uteku, sklonit će se u gore kao dolinski golubovi, a  ja ću ih sve istrijebiti, svakoga zbog bezakonja njegova,",Croatian
"i  sve će ruke klonuti, a koljena će svima malaksati.",Croatian
"U kostrijet  će se odjenuti, trepet će ih obuzeti, sva će lica sramota pokriti, sve će im glave oćelavjeti!",Croatian
"Srebro svoje pobacat će na ulice, a zlato će smatrati izmetom: u dan srdžbe Jahvine ni srebro  ni zlato neće ih izbaviti, duše im neće moći nasititi ni trbuha  napuniti, jer se o to spotakoše na grijeh.",Croatian
Uzoholiše se zbog  divnoga nakita svojega; od njega napraviše kumire - grozote i  gadosti svoje: zato im ga pretvorih u izmet.,Croatian
"Dat ću ga u  ruke tuđincima da oplijene, razgrabe i oskvrnu.",Croatian
"Odvratit  ću od njih lice svoje: i neka se samo oskvrnjuje moja dragocjenost, neka u nju uđu provalnici i neka je oskvrnu!",Croatian
"Spremaj lance, jer je zemlja puna krvi i zločina koji zaslužuju smrt i grad  prepun nasilja!",Croatian
"Zato ću dovesti najgore narode da baštine  njihove domove. Slomit ću oholost nasilnika, i svetišta njihova  bit će oskvrnjena.",Croatian
"Dolazi tjeskoba! Tražit će mir, a mira  biti neće!",Croatian
"Dolazit će nevolja za nevoljom, jedna zla vijest  za drugom! I tražit će se viđenje u proroka; u svećenika neće  više biti Zakona ni u starješina savjeta!",Croatian
"Kralj će protužiti, a kneza će spopasti užas i ruke će puku zadrhtati, jer ću ih  nagraditi prema putovima njihovim i sudit ću im prema sudovima  njihovim. I znat će da sam ja Jahve.""",Croatian
"Godine šeste, šestoga mjeseca, petoga dana, dok sjeđah u svojoj  kući, a preda mnom starješine judejske, spusti se na me ruka  Jahvina.",Croatian
"Pogledah, i gle: tu kao neki čovjek; od njegovih kao bokova  naniže oganj, a od njegovih kao bokova naviše bljeskanje, nešto  poput usijane kovine.",Croatian
"Ispruži nešto nalik na ruku i uhvati  me za kosu na glavi. Uto me duh podiže između zemlje i neba i  ponese me u božanskome viđenju u Jeruzalem, na ulaz unutrašnjih  vrata, što su okrenuta prema sjeveru gdje stoji kumir, ljubomora  koja izaziva ljubomoru.",Croatian
"I gle, ondje bijaše Slava Boga Izraelova, kao što je vidjeh u dolini.",Croatian
"I reče mi: ""Sine čovječji, podigni  oči prema sjeveru!"" I podigoh oči prema sjeveru. I gle, kumir, ljubomora, bijaše i na sjeveru, kraj vrata žrtvenika, na strani  prema ulazu.",Croatian
"I reče mi: ""Sine čovječji, vidiš li što oni ovdje čine?  Velike su to gnusobe što ih dom Izraelov ovdje čini, samo da  me udalji iz mojega Svetišta. A vidjet ćeš i gorih gnusoba!""",Croatian
"I povede me do vrata predvorja. Pogledah, i gle: u zidu pukotina.",Croatian
"I reče mi: ""Sine čovječji, probij taj zid!"" Probih zid, a  ono - ulaz!",Croatian
"I reče mi: ""Uđi i pogledaj strahovite gadosti  što se ovdje čine!""",Croatian
"Uđoh i pogledah. I gle, svakojake slike  gmazova i gnusnih životinja - sve kumiri doma Izraelova, našarani  na zidu, svuda uokolo.",Croatian
"A pred tim kumirima sedamdesetorica  ljudi od starješina doma Izraelova, i među njima i Šafanov sin  Jaazanija. I svakome od njih u ruci kadionica iz koje se podiže  oblak kada miomirisnoga.",Croatian
"I reče mi: ""Sine čovječji, vidiš li što u toj tami rade  starješine doma Izraelova, svatko u svojoj oslikanoj komori?  I još govore: Jahve nas ne vidi jer je Jahve napustio zemlju!""",Croatian
"I reče mi još: ""A vidjet ćeš i gorih gnusoba što se ovdje  čine!""",Croatian
"I povede me do vrata Doma Jahvina što su okrenuta  prema sjeveru. I gle, ondje sjeđahu žene i oplakivahu Tamuza.",Croatian
"I reče mi: ""Vidiš li, sine čovječji? A vidjet ćeš i gorih  gnusoba od ovih!""",Croatian
"I povede me u unutrašnje predvorje Doma  Jahvina. Ondje, na ulazu u Hekal Jahvin, između trijema i žrtvenika, bijaše oko dvadeset i pet ljudi, okrenutih leđima Hekalu Jahvinu, a licem prema istoku, i ondje se prema istoku klanjahu suncu.",Croatian
"I reče mi: ""Vidiš li to, sine čovječji? Malo li je domu  Judinu svih ovih gnusoba što ih ovdje čine, nego mi još zemlju  pune i nasiljem, i ponovo me izazivaju i granama pred nosom mašu?",Croatian
"Zato ću i ja sada postupiti s njima jarosno i oči se moje  više neće sažaliti i neću im se smilovati. I kad stanu iza glasa  vikati na moje uši, neću ih uslišiti.""",Croatian
"Tada zagrmje na moje uši i reče: ""Kazne grada! Priđite svaka  sa svojim zatornim oružjem u ruci!""",Croatian
"I gle, dođoše šestorica  ljudi s gornjih vrata, što su okrenuta k sjeveru, svaki sa svojim  zatornim oružjem u ruci. Među njima bijaše i jedan odjeven u  lan, s pisarskim priborom za pojasom. Uđoše oni i stadoše uz  tučani žrtvenik.",Croatian
"A Slava Boga Izraelova vinu se s kerubina, nad kojima lebdijaše, prema pragu Doma. I pozva čovjeka odjevena u lan, koji imaše za pojasom pisarski  pribor,",Croatian
"te mu reče: ""Prođi gradom Jeruzalemom i znakom 'tau'  obilježi čela sviju koji tuguju i plaču zbog gnusoba što se u  njemu čine!""",Croatian
"A drugima reče na moje uši: ""Pođite za njim gradom  i ubijajte bez milosrđa. Oči vaše neka se ne sažale i nemajte  smilovanja.",Croatian
"Pobijte starce, mladiće, djevojke, djecu i žene;  istrijebite ih sve do posljednjega. Ali na kome bude znak 'tau', njega ne dirajte. Počnite od mojega Svetišta!"" I oni počeše  od starješina koji stajahu pred Domom.",Croatian
"I reče im: ""Oskvrnite  Dom moj i napunite mu predvorje truplima! Krenite!"" I oni iziđoše  te zaredaše ubijati gradom.",Croatian
"Dok su oni klali, ja ostadoh, bacih se ničice i zavapih:  ""Jao, Jahve Gospode! Zar ćeš zaista uništiti sve što preostade  od Izraela da iskališ svoj gnjev nad Jeruzalemom?""",Croatian
"Reče mi:  ""Veoma je veliko bezakonje doma Izraelova i doma Judina; zemlja  je puna krvi, a grad krcat zločina. Govore: 'Jahve je ostavio  zemlju! Ne vidi Jahve!'",Croatian
"I zato se moje oči neće sažaliti  i neću im se smilovati: djela ću im njihova oboriti na glavu!""",Croatian
"I gle, čovjek odjeven u lan, koji imaše za pojasom pisarski  pribor, javi vijesti: ""Učinih kako si mi zapovjedio!""",Croatian
"Pogledah, i gle: na svodu nad glavama kreubinÄa pojavi se  nešto kao kamen safir, kao nekakvo prijestolje.",Croatian
"I prozbori  čovjeku odjevenom u lan: ""Uđi među točkove pod kerubinima, uzmi  pune pregršti žeravice između kerubina i prospi je nad gradom!""  - I on na moje oči uđe među kerubine.",Croatian
"A kerubini stajahu s  desne strane Doma kad čovjek uđe među njih. I oblak ispuni sve  unutrašnje predvorje,",Croatian
"a Slava Jahvina vinu se s kerubinÄa  prema pragu Doma. Dom se ispuni oblakom, a predvorje napuni svjetlost  Slave Jahvine.",Croatian
"Huka kerubinskih krila razliježe se do vanjskoga  predvorja, kao kad zagrmi glas Svevišnjega.",Croatian
"A kad on zapovjedi čovjeku odjevenom u lan: ""Uzmi ognja  između točkova što su pod kerubinima"", čovjek uđe i stade kraj  točkova.",Croatian
"Jedan kerubin pruži ruku prema ognju što bijaše među  kerubinima, uze ga i stavi u ruke čovjeku odjevenom u lan. On  ga primi i iziđe.",Croatian
A ispod kerubinskih krila ukaza se nešto  kao ruka čovječja.,Croatian
"Pogledah, i gle: uz kerubine četiri točka, po jedan uza svakoga. A točkovi bijahu nalik na kamen krizolit;",Croatian
sva četiri istog oblika i kao da je jedan točak u drugome.,Croatian
"U kretanju mogahu ići u sva četiri smjera, sve bez zakretanja.  Kamo bi se glava usmjerila, onamo bi krenuli, a da se, krećući  se, nisu morali okretati.",Croatian
"Cijelo tijelo u kerubinÄa - leđa, ruke, krila i sva četiri točka njihova - sve im bijaše posvud  naokolo puno očiju.",Croatian
"A točkovi, koliko sam čuo, zvahu se ""Kovitlac"".",Croatian
"Svaki  imaše po četiri lica: lice prvoga kerubinsko, lice drugoga čovječje, a u trećega lice lavlje, u četvrtoga orlovsko.",Croatian
Tada se kerubini  podigoše u visine. Bijahu to ista bića što ih vidjeh na rijeci  Kebaru.,Croatian
"Kad bi kerubini krenuli, krenuli bi i točkovi uz  njih, kad bi kerubini krilima mahnuli da se od zemlje podignu, točkovi se ne bi od njih odmicali.",Croatian
"Kad bi se zaustavili, i točkovi bi stali; a kad bi se sa zemlje podigli, i točkovi  se podizahu, jer duh bića bijaše u njima.",Croatian
Uto se Slava Jahvina vinu s praga Doma i stade nad kerubinima.,Croatian
"Tada kerubini raširiše krila i podigoše se sa zemlje pred  mojim očima. A kad oni krenuše, i točkovi za njima krenuše. I  zaustaviše se nad istočnim vratima Doma Jahvina, a Slava Boga  Izraelova bijaše nad njima.",Croatian
Bijahu to ista bića što ih vidjeh  pred Bogom Izraelovim na rijeci Kebaru. I tako spoznah da ono  bijahu kerubini.,Croatian
"U svakoga po četiri lica i po četiri krila, a pod krilima nešto kao ruka čovječja.",Croatian
Lica im ista kao  ona što ih vidjeh na rijeci Kebaru. I svako se naprijed kretaše.,Croatian
"Tada se duh podiže i ponese me do istočnih vrata Doma Jahvina, što su okrenuta k istoku. I gle: na ulazu vrata dvadeset i pet  ljudi, među kojima vidjeh i Jaazaniju, sina Azurova, i Pelatju, sina Benajina, knezove narodne.",Croatian
"I reče mi: ""Sine čovječji, evo ljudi koji smišljaju opačine i koji u ovom gradu daju zle  savjete:",Croatian
"'Nije li čas da gradimo domove? Ovaj je grad kotao, a mi smo meso.'",Croatian
"Zato prorokuj protiv njih, prorokuj, sine  čovječji!""",Croatian
"I duh Jahvin siđe nada me i kaza mi: ""Reci: Ovako veli  Jahve Gospod: 'Ne govoriš li tako, dome Izraelov? Ali ja poznajem  misli vašega srca!",Croatian
Množite ubojstva u ovome gradu i njegove  ulice punite truplima.',Croatian
"Zato ovako govori Jahve Gospod: 'Oni  koje vi probodoste i razbacaste po gradu - oni su meso, a grad  je kotao. Zato ću vas ja izvesti sada iz njega.",Croatian
"Od mača strahujete, i mač ću na vas dovesti - riječ je Jahve Gospoda!",Croatian
"Izvest  ću vas iz grada i predati vas u ruke tuđincima, i sud ću svoj  izvršiti nad vama:",Croatian
"od mača ćete pasti! Na međi Izraelovoj  sudit ću vam, i tada ćete znati da sam ja Jahve!",Croatian
"A ovaj grad  više vam neće biti kotao i vi nećete biti meso njegovo. Na međi  Izraelovoj sudit ću vam,",Croatian
"i tada ćete znati da sam ja Jahve  po čijim uredbama ne živjeste i čijih zakona ne izvršavaste,  nego živjeste po zakonima okolnih naroda!'""",Croatian
"Dok ja tako prorokovah, umrije Pelatja, sin Benajin.  I ja padoh ničice te zavapih iz svega glasa: ""Jao, Jahve Gospode, zar ćeš doista uništiti sav Ostatak doma Izraelova?""",Croatian
I dođe  mi riječ Jahvina:,Croatian
"""Sine čovječji, tvojoj braći, i tvojim rođacima, i svem  domu Izraelovu Jeruzalemci govore: 'Daleko ste od Jahve! Nama  je ova zemlja dana u posjed!'",Croatian
"Zato im reci: Ovako govori  Jahve Gospod: 'Ako ih i odagnah među daleke narode, ako ih i  rasprših po zemljama, ja ću im sam uskoro biti Svetište u zemljama  u kojima se nalaze.'",Croatian
"Stoga im reci: Ovako govori Jahve Gospod:  'Sabrat ću vas iz narodÄa, vratit ću vas iz zemalja u kojima  ste bili raspršeni i dat ću vam opet zemlju Izraelovu!",Croatian
"I  kad se u nju vrate, istrijebit će iz nje sve grozote i gadosti.",Croatian
"I ja ću im dati novo srce i nov ću duh udahnuti u njih: iščupat  ću iz njih njihovo kameno srce i stavit ću u njih srce od mesa,",Croatian
"da hode po mojim naredbama i da čuvaju i vrše sve moje zakone.  I bit će oni moj narod, a ja Bog njihov!",Croatian
"A onima kojima srce  hodi za grozotama i gadostima oborit ću na glavu njihov put'  - riječ je Jahve Gospoda.""",Croatian
"Kerubini podigoše krila i točkovi se digoše za njima, a Slava Boga Izraelova lebdijaše nad njima.",Croatian
"Slava se Jahvina  vinu iz grada i zaustavi se na gori, istočno od grada.",Croatian
A  mene duh podiže i ponese duhom Božjim k izgnanicima u zemlju  kaldejsku. I iščeznu viđenje koje gledah.,Croatian
I pripovjedih izgnanicima  sve što mi Jahve bijaše objavio.,Croatian
Opet mi dođe riječ Jahvina:,Croatian
"""Sine čovječji! Ti boraviš  u rodu odmetničkom koji ima oči, a ne vidi, uši ima, a ne čuje, jer su rod odmetnički.",Croatian
"Zato, sine čovječji, spremi izgnanički  zavežljaj i njima na oči obdan se seli: seli se iz svojega mjesta  u drugo, ne bi li uvidjeli da su rod odmetnički.",Croatian
"Obdan, njima  na oči, iznesi zavežljaj, zavežljaj izgnanički, a iziđi obnoć  na njihove oči kao što se odlazi u izgnanstvo.",Croatian
Njima na oči  prokopaj zid i kroza nj izađi.,Croatian
"I njima na oči vrgni zavežljaj  na ramena i po mrkloj noći iziđi. Pokrij lice da ne vidiš zemlju, jer te postavih kao znamenje domu Izraelovu!""",Croatian
"Učinih kako mi bijaše zapovjeđeno: obdan iznesoh zavežljaj, zavežljaj izgnanički, a obnoć prokopah zid rukama i njima na  oči po mrkloj noći vrgoh zavežljaj na ramena.",Croatian
Ujutro mi dođe  riječ Jahvina:,Croatian
"""Sine čovječji, zapita li te dom Izraelov,  dom odmetnički: 'Što to radiš?'",Croatian
ti mu reci: 'Ovako govori  Jahve Gospod! Ovo je proroštvo knezu jeruzalemskom i svemu domu  Izraelovu koji je u Jeruzalemu.',Croatian
"Reci: 'Ja sam vam znamenje!  Kako ja uradih, tako će biti njima: svi ćete se morati seliti  u izgnanstvo!",Croatian
Knez njihov morat će vrći zavežljaj na ramena  i po mrkloj noći izaći. Prokopat će zid da izađe kroza nj i lice  će pokriti rukama da očima ne vidi zemlje.,Croatian
"Ja ću mu razapeti  mrežu, i uhvatit će se u moju zamku, i odvest ću ga u Babilon, u zemlju kaldejsku. Ali je on neće ugledati i ondje će život  ostaviti.",Croatian
"A sve one oko njega, pomagače i čete, raspršit  ću u sve vjetrove i svoj mač ću trgnuti na njih.",Croatian
"A kad ih  raspršim među narode i rasijem po zemljama, znat će da sam ja  Jahve.",Croatian
"Ipak, ostavit ću nekolicinu koji će umaći maču, gladi  i kugi, da među narodima kamo prispiju pripovijedaju svoje gadosti;  neka se zna da sam ja Jahve.'""",Croatian
I dođe mi riječ Jahvina:,Croatian
"""Sine čovječji, jedi kruha  zabrinuto i pij vode sa zebnjom i sa strepnjom!",Croatian
"I reci puku  zemlje: 'Ovako govori Jahve Gospod Jeruzalemcima u zemlji Izraelovoj:  Zabrinuto će jesti kruha i sa strepnjom piti vode, jer će im  zemlja opustjeti i ostat će bez igdje ičega s bezakonja žitelja  svojih.",Croatian
"I svi gradovi, sada napučeni, bit će poharani, a  sva zemlja opustošena. I znat će da sam ja Jahve!'""",Croatian
I dođe mi riječ Jahvina:,Croatian
"""Sine čovječji, kakve su  vam to priče o zemlji Izraelovoj? Govori se: 'Gle, prolaze dani, a od proroštva ništa!'",Croatian
Zato im reci: Ovako govori Jahve  Gospod: 'Dokončat ću te priče i neće se više ponavljati u Izraelu.'  Reci im: 'Bliže se već dani i sva će se proroštva moja ispuniti!,Croatian
"Jer neće više biti u domu Izraelovu varavih viđenja, ni lažnih  proroštava kojima ljude bijahu zavodili.",Croatian
"Jer što ja, Jahve  Gospod, govorim, to će i biti, i riječ se neće odgoditi! Da!  Još za vaših dana, rode odmetnički, riječ ću izgovoriti i izvršiti.'  Tako govori Jahve Gospod!""",Croatian
I dođe mi riječ Jahvina:,Croatian
"""Sine čovječji! Evo što  se govori u domu Izraelovu: 'Viđenje što ga ovaj ugleda za dane  je daleke! Prorokuje za daleka vremena!'",Croatian
"Zato im reci: Ovako  govori Jahve Gospod: 'Nijedna riječ moja neće se više odgoditi!  Što rekoh, rečeno je, i sve će se ispuniti!' - riječ je Jahve  Gospoda.""",Croatian
I opet mi dođe riječ Jahvina:,Croatian
"""Sine čovječji! Prorokuj  protiv onih koji se grade prorocima u Izraelu!",Croatian
Reci tim prorocima  koji prorokuju po svojoj glavi: 'Čujte riječ Jahvinu! Ovako govori  Jahve Gospod: Jao prorocima bezumnim koji duh svoj slijede a  ništa ne vide!,Croatian
"Ti su tvoji proroci, Izraele, kao lisice usred  ruševina.",Croatian
Vi se ne popeste na proboje i ne zidaste zida oko  doma Izraelova da se održi u boju u dan Jahvin.,Croatian
"Viđenja su  njihova isprazna, i lažna su njihova proricanja. Govore 'Riječ  Jahvina!' - a Jahve ih nije poslao. I još očekuju da će im se  riječi ispuniti.",Croatian
Zar ne vidite da su vam viđenja isprazna  i da su vam lažna proricanja kad govorite 'Riječ Jahvina!' -  a ja nisam govorio.',Croatian
"Stoga ovako govori Jahve Gospod: 'Zato što govorite isprazno  i laž vidite, evo me protiv vas' - riječ je Jahve Gospoda!",Croatian
"Evo, ruka moja bit će protiv proroka koji vide isprazno i laž proriču:  neće više biti u zboru mojega naroda, neće biti upisani u knjigu  doma Izraelova, nikad više neće stupiti na tlo Izraelovo! I znat  će da sam ja Jahve Gospod!",Croatian
"Jer narod moj obmanjuju govoreći  'Mir' kad mira nema. I dok jedni hoće da se zid utvrdi, oni hoće  da se samo ožbuka.",Croatian
"Reci onima koji hoće da se samo ožbuka:  'Past će!' Udarit će silan pljusak, oborit ću na nj grÓad kao  kamenje, bjesnjet će olujni vihori.",Croatian
"Evo, zid će pasti! Neće  li vas tada pitati: 'Gdje vam je sada žbuka kojom ste ga ožbukali?'",Croatian
"Zato ovako govori Jahve Gospod: 'U svojoj jarosti razbjesnit  ću olujne vihore, u srdžbi ću svojoj udariti silnim pljuskom  da ga zatrem, u gnjevu ću na nj oboriti grÓad kao kamenje.",Croatian
"Obalit  ću zid što ga vi žbukom ožbukaste, na zemlju ću ga oboriti da  mu se razgole temelji. Past će zid, i vi ćete pod njim izginuti!  Tada ćete znati da sam ja Jahve!",Croatian
Tako ću iskaliti gnjev nad  zidom i nad onima koji ga žbukom ožbukaše. A vama ću reći: Nema  više zida! Nema onih koji ga žbukom ožbukaše.,Croatian
"Nema izraelskih  proroka koji Jeruzalemu proricahu i koji mu mir vidješe kad mira  ne bijaše.' Tako govori Jahve Gospod.""",Croatian
"""Sine čovječji, okreni lice protiv kćeri svojega naroda  koje prorokuju po svojoj glavi! Prorokuj protiv njih:",Croatian
Ovako  govori Jahve Gospod: 'Jao onima koje vezu poveze za svačije ruke  i koje prave prijevjese za glave svake veličine da ulove duše!  Mislite li uloviti sve duše mojega naroda a svoje duše sačuvati  žive?,Croatian
"Obeščašćujete me pred mojim narodom za šaku ječma,  za zalogaj kruha, ubijajući duše koje ne bi trebale da umru,  a spasavajući one koje ne bi trebale da žive; i obmanjujete tako  narod moj koji rado sluša vaše laži.'",Croatian
Zato ovako govori Jahve Gospod: 'Evo me protiv vaših  poveza kojima lovite duše kao ptice! Rastrgat ću sve to na vašim  rukama i oslobodit ću duše koje time hvatate kao ptice!,Croatian
Poderat  ću vaše prijevjese i oslobodit ću svoj narod da ne bude više  plijen vaših ruku. I znat ćete da sam ja Jahve!,Croatian
"Jer vi lažju  ražalostiste srce pravednika, koje ja ražalostiti ne htjedoh, a okrijepiste ruke bezbožnika da se ne obrati od zla puta bezbožničkog  pa da život spasi.",Croatian
"Zato nećete više vidjeti isprazno niti  ćete laž proricati: ja ću osloboditi narod svoj iz vaših ruku.  I znat ćete da sam ja Jahve!'""",Croatian
Uto k meni dođoše neki od starješina Izraelovih i sjedoše  preda me.,Croatian
I dođe mi riječ Jahvina:,Croatian
"""Sine čovječji! Ti ljudi  nose kumire u srcu i upiru oči u ono što ih na grijeh potiče.  Pa zar da trpim da u mene traže savjeta?",Croatian
"Zato im reci: Ovako  govori Jahve Gospod: 'Tko god iz doma Izraelova nosi u srcu kumire  i upire oči u ono što ga na grijeh potiče, a dolazi k proroku, ja, Jahve, odgovorit ću mu prema mnoštvu njegovih kumira,",Croatian
da  uhvatim za srce dom Izraelov koji se zbog idola svojih odmetnu  od mene.',Croatian
"Zato reci domu Izraelovu: Ovako govori Jahve Gospod: 'Obratite  se, odvratite se od kumira svojih! Odvratite lice od gnusoba  svojih!",Croatian
"Jer tko se god iz doma Izraelova i od došljaka koji  se nastaniše u Izraelu odmetne od mene i u srcu nosi kumire i  upire oči u ono što ga potiče na grijeh, pa unatoč tome dođe  k proroku da preko njega u mene traži savjeta, njemu ću ja, Jahve, sam odgovoriti;",Croatian
okrenut ću se protiv njega i učinit ću od  njega poslovičan primjer: iskorijenit ću ga iz svojega naroda!  I znat ćete da sam ja Jahve.,Croatian
"Ako li se prorok dadne zavesti i progovori, bilo bi to  kao da sam ja, Jahve, zaveo toga proroka: ruku ću podići na njega  i iskorijenit ću ga iz svojega naroda izraelskoga.",Croatian
Obojica  će podjednako snositi grijeh svoj: grijeh prorokov jednak je  grijehu onoga koji je u njega tražio savjeta.,Croatian
"I tako se dom  Izraelov više neće odmetati od mene i neće se više kaljati svojim  opačinama: on će biti narod moj, a ja ću biti njegov Bog' - riječ  je Jahve Gospoda.""",Croatian
I dođe mi riječ Jahvina:,Croatian
"""Sine čovječji, zgriješi  li koja zemlja protiv mene nevjerom i ja podignem ruku na nju  te joj uništim i posljednju pričuvu kruha i pustim na nju glad  da zatrem u njoj sve ljude i stoku;",Croatian
"preostanu li u njoj samo  tri čovjeka - Noa, Daniel i Job - ti će se svojom pravednošću  spasiti - riječ je Jahve Gospoda.",Croatian
"Također, ako na tu zemlju  pustim divlje zvijeri da joj djecu unište a nju pretvore u pustinju, kojom se zbog zvijeri više nitko neće usuditi proći;",Croatian
"preostanu  li u njoj samo ta tri čovjeka, života mi moga - riječ je Jahve  Gospoda - oni neće spasiti ni sinova ni kćeri nego samo sebe, a zemlja će njihova postati prava pustinja.",Croatian
"Ili, ako ja  trgnem mač na tu zemlju govoreći: 'Maču, prođi ovom zemljom!'  da istrijebim u njoj sve ljude i stoku,",Croatian
"a u njoj se nađu  samo ona tri čovjeka, života mi moga - riječ je Jahve Gospoda  - oni neće spasiti ni sinova ni kćeri nego samo sebe.",Croatian
"Ili, ako ja pošaljem na tu zemlju kugu te izlijem na nju gnjev i  pokolj da zatrem u njoj sve ljude i stoku,",Croatian
"a u njoj preostanu  samo ona tri čovjeka, Noa, Daniel i Job, života mi moga - riječ  je Jahve Gospoda - oni neće spasiti ni sinova ni kćeri nego samo  sebe svojom pravednošću.""",Croatian
"Ovako govori Jahve Gospod: ""Ipak, ako na Jeruzalem pustim  sva svoja četiri ljuta biča - mač, glad, divlju zvjerad i kugu  - da zatrem u njemu sve ljude i stoku,",Croatian
"u njemu će ipak preživjeti  Ostatak koji će spasiti sinove i kćeri. I evo, oni će doći k  vama da vidite njihovo vladanje i njihova djela i da se utješite, jer ćete upoznati: što god poduzeh protiv Jeruzalema, ne učinih  bez razloga.",Croatian
"Da, kad vidite njihovo vladanje i njihova djela, utješit ćete se, jer ćete upoznati da ne učinih bez razloga  što god poduzeh protiv Jeruzalema - riječ je Jahve Gospoda.""",Croatian
I dođe mi riječ Jahvina:,Croatian
"""Sine čovječji! U čemu je trs loze bolji od drugih šumskih drveta?",Croatian
Služi li da se od njega štogod načini? Djelja li se od njega klin da se o njega što objesi?,Croatian
"Gle, baca se u oganj da izgori: kad mu oganj sažeže oba kraja i sredinu spali, može li još čemu poslužiti?",Croatian
"Eto, ni onda kad bijaše čitav ništa se od njega ne mogaše načiniti. Pa kako će, dakle, čemu poslužiti kad ga plamen sažga?""",Croatian
"Zato ovako govori Jahve Gospod: ""Kao što sam trs loze, među drugim drvetima, bacio u oganj da izgori, tako ću postupati i s Jeruzalemcima!",Croatian
"Upravit ću lice svoje na njih, i kada se iz jednog ognja izbave, drugi će ih proždrijeti. I spoznat ćete da sam ja Jahve kad lice svoje upravim na njih",Croatian
"i svu im zemlju opustošim jer mi bijahu nevjerni! - riječ je Jahve Gospoda.""",Croatian
I dođe mi riječ Jahvina:,Croatian
Sine čovječji! Pokaži Jeruzalemu  sve gadosti njegove!,Croatian
"Reci: Ovako Jahve Gospod govori Jeruzalemu, nevjernici: 'Podrijetlom i rodom iz zemlje si kanaanske, otac  ti Amorejac, mati Hetitkinja.",Croatian
"Kad si svijet ugledala, na dan  rođenja tvojega pupka ti ne odrezaše niti te vodom opraše da  te očiste; solju te ne osoliše niti te povojima poviše.",Croatian
"Nijedno  se oko na te ne sažali niti se tko smilova da ti to učini, nego  te na dan rođenja tvojega gadnu baciše napolje.",Croatian
A ja prođoh kraj tebe i vidjeh gdje se koprcaš u krvi.  I rekoh ti dok si još u krvi bila: 'Živi!' U krvi ti tvojoj rekoh:  'Živi!,Croatian
"Razrasti se kao izdanak u polju!' I umnožih te, i ti  se razraste i velika postade, i dođe vrijeme da sazreš. Dojke  ti se raspupale, kosa ti narasla, ali si još gola i naga bila.",Croatian
"Prođoh kraj tebe i u te se zagledah: i gle, dob tvoja - dob  je ljubavi! Raširih na te skute svoje i pokrih ti golotinju. Prisegoh  ti i sklopih Savez s tobom - riječ je Jahve Gospoda - i ti moja  postade.",Croatian
"Okupah te u vodi, krv saprah s tebe i uljem te pomazah.",Croatian
"Obukoh te u šarene haljine, na noge ti obuh sandale od fine  kože; opasah te bezom i pokrih te prijevjesom svilenim.",Croatian
"Uresih  te nakitima: na ruke ti stavih narukvice, oko vrata ogrlice;",Croatian
"prstenom ti nos uresih, uši naušnicama, a glavu ti ovjenčah  vijencem najljepšim.",Croatian
"I tako se sva u srebru i zlatu pojavi, u haljini od beza, svilom izvezenoj. Za hranu ti dadoh najfinije  brašno, med i ulje. Bila si tako lijepa, prelijepa, za kraljicu  podobna!",Croatian
"Glas o ljepoti tvojoj puče među narodima, jer ti bijaše  tako lijepa u nakitu mojem što ga djenuh na tebe - riječ je Jahve  Gospoda.",Croatian
"Ali te ljepota tvoja zanijela, zbog glasa se svojega  bludu podade: blud si svoj nudila obilno svakom prolazniku, njegova  si bila.",Croatian
Od haljina si svojih šarene uzvišice pravila i na  njima se bludu odavala ...,Croatian
"I nakite uze zlatne i srebrne, kojima te ja bijah uresio, i od njih načini sebi muške likove  da s njima bludničiš.",Croatian
"Uze šarene, vezene haljine da njima  odjeneš kumire svoje i njima si prinosila moje ulje i moj kad.",Croatian
"A hranu što ti je dadoh - najfinije brašno, med i ulje kojima  te hranjah - pred njih si stavljala na ugodan miris. Da, tako  to bijaše - riječ je Jahve Gospoda!",Croatian
"Sinove si svoje i kćeri  uzimala koje meni porodi i njima ih za hranu klala. Malo ti bijaše  tvoga bludničenja,",Croatian
pa si čak i djecu moju davala da se njima  na čast kroz oganj provedu!,Croatian
"U svim tim gnusobama i bludu  svojemu ne spomenu se dana mladosti svoje, kad si se gola i naga  u krvi svojoj koprcala.",Croatian
I povrh svega zla - Jao! Jao! riječ je Jahve Gospoda  -,Croatian
"sagradi sebi humke, posvud diže uzvišice.",Croatian
"Na svim raskršćima  podiže uzvišice i na njima blatiš svoju ljepotu, nudiš se svakom  prolazniku množeć' svoje bludničenje.",Croatian
"Bludu se podade sa  sinovima Egipta, snažna tijela, bludničenje si množila da me  razjariš.",Croatian
"Zato, evo, ruku digoh na te, smanjivši ti obrok  hrane i predavši te bijesu tvojih mrziteljica, kćeri filistejskih, koje se stide sramotnoga tvojeg vladanja.",Croatian
"Tjerala si blud  i sa sinovima Asira i nisi se zasitila; i s njima si blud tjerala, ali se nisi zasitila.",Croatian
"Umnožila si bludničenje svoje i sa  zemljom kanaanskom, sa zemljom kaldejskom, ali se ni onda nisi  zasitila.",Croatian
"O, kako li slabo bijaše tvoje srce - riječ je Jahve Gospoda  - kad činjaše ono što rade bludnice najrazvratnije.",Croatian
"Na svim  raskrsnicama humak sebi podiže, posvuda sagradi sebi uzvišice.  Ali ne kao druge bludnice, jer si prezirala plaću bludničku,",Croatian
"nego kao preljubnica: mjesto muža, strance si primala.",Croatian
"Svima  se bludnicama plaća, a ti si sama ljubavnike svoje plaćala i  još si ih u bludnosti svojoj darovima mamila da ti dođu odasvuda.",Croatian
"Ti bijaše bludnica kakvih nema: nitko za tobom nije trčao  da s tobom blud provodi, nego si sama davala plaću bludničku, a nisu je tebi plaćali. Toliko si bila opaka!",Croatian
"Stoga, razvratnice, čuj riječ Jahvinu:",Croatian
"Ovako govori  Jahve Gospod: Jer si svlačila svoju sramotu i u bludu golotinju  otkrivala pred svima svojim ljubavnicima i gnusnim kumirima,  i zbog krvi svojih sinova što si ih njima prinosila,",Croatian
"evo, skupit ću sve tvoje ljubavnike s kojima si se naslađivala, sve  koje si voljela i koje si mrzila, skupit ću ih odasvud protiv  tebe i razotkriti im tvoju golotinju, neka vide sramotu tvoju.",Croatian
Sudit ću ti kao što se sudi preljubnicama i krvnicama i predati  te bijesu njihovu.,Croatian
"Predat ću te u ruke njihove da poruše  tvoje humke, da razore uzvišice tvoje. I zderat će sa tebe haljine, oteti nakit i ostaviti te golu, sasvim nagu.",Croatian
A zatim će  na te dovesti svjetinu da te kamenuje i da te sasiječe mačevima.,Croatian
"Kuće će ti ognjem spaliti i naočigled svim ženama izvršiti  pravdu nad tobom. Tako ću dokrajčiti tvoje bludničenje, nećeš  više davati plaću bludničku.",Croatian
Iskalit ću gnjev svoj nad tobom  i povući ću svoju ljubomoru od tebe. Smirit ću se i neću se više  gnjeviti.,Croatian
"I jer se ne spomenu svoje mladosti, već me svim  tim izazivaše, oborit ću ti na glavu sve postupke tvoje - riječ  je Jahve Gospoda: nećeš više dodavati bestidnosti na sve svoje  gadosti!",Croatian
"I sastavljač poslovica narugat će ti se poslovicom: 'Kakva  mati, takva kći.'",Croatian
"Prava si kći svoje matere, koja ostavi  muža i djecu; sestra si sestara svojih, koje ostaviše muževe  svoje i djecu: Hetitkinja vam mati bijaše, otac Amorejac:",Croatian
"Samarija, sestra tvoja starija, sa svojim kćerima tebi slijeva stoji;  Sodoma, tvoja mlađa sestra, sa kćerima svojim zdesna ti stoji.",Croatian
A ti ne samo da si njihovim putem hodila i činila njihove  gadosti - to bi tebi bilo premalo - već bijaše od njih pokvarenija  na svojim putovima.,Croatian
Života mi mojega - riječ je Jahve Gospoda  - tvoja sestra Sodoma sa svojim kćerima ne učini što si ti počinila  zajedno sa kćerima svojim.,Croatian
"Evo opačina sestre tvoje Sodome: gizdavo, u izobilju  kruha i bezbrižno življaše ona i kćeri njezine, a sirotinju i  bijednike ne pomagahu.",Croatian
"Uzoholiše se i gadosti pred očima  mojim činjahu, i zato ih zatrijeh, kao što vidje!",Croatian
"A sestra  ti Samarija ne počini ni polovicu grijeha tvojih, i tako ti počini  više gadosti nego one obje zajedno, opravdavši sestre svoje svojim  gadostima.",Croatian
"Zato snosi sad sramotu grijeha kojima si sestre  svoje opravdala; zbog grijeha kojima se više od njih nagrdi,  one izađoše pravednije. Postidi se, dakle, i snosi sramotu svoju  kojom sestre opravda.",Croatian
"A ja ću okrenuti udes njihov, udes Sodome i kćeri njenih, udes Samarije i kćeri njenih; i tvoj ću udes okrenuti među njima,",Croatian
"da snosiš sramotu svoju i da se postidiš za sve što si počinila, njima na utjehu.",Croatian
Sestra tvoja Sodoma i kćeri njene vratit  će se u stanje prijašnje; sestra tvoja Samarija i kćeri njene  vratit će se u stanje prijašnje; ali i ti i kćeri tvoje vratit  ćete se u stanje prijašnje.,Croatian
"Zar se nije spominjala sestra  tvoja Sodoma dok ti bijaše ponosita,",Croatian
"prije negoli se golotinja  tvoja otkrila? Budi sada za ruglo kćerima edomskim, susjedama  njenim i kćerima filistejskim koje ti se sa svih strana rugaju.",Croatian
"Snosi, dakle, svoju sramotu i svoje gadosti - riječ je Jahve  Gospoda!'",Croatian
Jer ovako govori Jahve Gospod: 'Postupit ću s tobom onako  kako ti učini kad pogazi zakletvu i raskinu Savez.,Croatian
Ali ću  se ja ipak spomenuti svojega Saveza s tobom što ga sklopih u  dane mladosti tvoje i uspostavit ću s tobom Savez vječan.,Croatian
"I  ti ćeš se opomenuti svojih putova i postidjet ćeš se kad primiš  svoje sestre, stariju i mlađu, koje ću ti dati za kćeri, ali  ne snagom tvog Saveza.",Croatian
"Sklopit ću s tobom savez svoj i znat  ćeš da sam ja Jahve,",Croatian
"da se opomeneš i da se postidiš i da  od sramote više ne otvoriš usta kad ti oprostim sve što učini!  To je riječ Jahve Gospoda.'""",Croatian
Dođe mi riječ Jahvina:,Croatian
"""Sine čovječji, smisli zagonetku  i iznesi prispodobu domu Izraelovu! Reci:",Croatian
"'Ovako govori Jahve  Gospod:  Velik orao, velikih krila, duga perja, gusta, šarena paperja, doletje na Libanon i zgrabi cedrov vrh;",Croatian
"odlomi mu najvišu grančicu, odnese je u zemlju trgovaca i spusti je u grad prodavača.",Croatian
"Onda uze izdanak iz zemlje, u plodnu ga njivu posadi, kraj obilnih voda stavi, kao vrbu usadi.",Croatian
"Izdanak proklija, bujan izbi čokot, onizak izraste, mladice mu k orlu segnuše, a pod njim mu žilje bješe; u bujan se razvi čokot, potjera izdanke, mladice razgrana.",Croatian
"Bijaše i drugi orao, velik i velikih krila, gusta perja. I gle, čokot k njemu žilje pruži, k njemu upravi grančice svoje da ga natapa bolje od tla u koje bi zasađen.",Croatian
"Na plodnoj njivi, kraj obilnih voda, bješe zasađen: mogao je tjerat' mladice, uroditi rodom, k'o veličanstveni trs izrasti.'",Croatian
"Reci: 'Ovako govori Jahve Gospod: Hoće l' uspijevati? Neće l' mu orao sve žilje izguliti? Neće l' mu sve plodove potrgati? Neće l' mu sve mladice, čim izbiju, sasušiti? Da, i bez snažne mišice, i bez mnoštva naroda, iščupat će ga iz korijena!",Croatian
"Gle, zasađen je! Hoće l' uspijevati? Čim ga takne istočnjak, neće l' sav usahnuti? Da, na lijehama iz kojih niče uvenut će.'""",Croatian
Dođe mi riječ Jahvina:,Croatian
"""Reci domu odmetničkome: 'Zar  ne znate što ovo znači?' Reci im: 'Eto, dođe kralj babilonski  u Jeruzalem, zarobi mu kralja i sve knezove, odvede ih k sebi  u Babilon.",Croatian
"Odvede i izdanak iz kraljevskoga koljena, sklopi  s njima savez i zakletvom se obveza, pošto odvede sve mogućnike  iz zemlje,",Croatian
"da će kraljevstvo ostati neznatno i da se neće  dizati, nego će čuvati i držati savez s njime.",Croatian
"Ali se on od njega odmetnu; poslanike uputi u Egipat, tražeći od njega konje i jaku vojsku. Hoće li uspjeti? Može  li umaći onaj tko tako radi? Raskinu savez, pa da umakne?",Croatian
"Života  mi moga, riječ je Jahve Gospoda: jer prezre zakletvu kralja koji  ga na prijestolje posadi i razvrže savez s njime, u njegovoj  će zemlji umrijeti, usred Babilona!",Croatian
Svojom silnom vojskom  i mnoštvom naroda faraon mu neće pomoći u boju kad onaj digne  nasipe i sagradi kule opsadne da mu zatre mnogo ljudstvo.,Croatian
"Prezreo  je zakletvu, razvrgao savez. Da, iako ruku bijaše dao, sve to  učini! Ne, neće umaći!'",Croatian
"Stoga ovako govori Jahve Gospod: 'Života mi moga, zakletvu  što je prezre i savez što ga razvrže oborit ću na glavu njegovu!",Croatian
"Mrežu ću nad njim razapeti i uhvatit će se u moju zamku,  pa ću ga odvesti u Babilon i ondje mu suditi zbog nevjere kojom  mi se iznevjeri.",Croatian
"Cvijet vojske njegove od mača će pasti,  a ostatak se raspršiti u sve vjetrove. I spoznat ćete da ja,  Jahve, tako rekoh.'",Croatian
"Ovako govori Jahve Gospod: 'S vrha cedra velikoga, s vrška mladih grana njegovih, odlomit ću grančicu i posadit' je na gori visokoj, najvišoj.",Croatian
"Na najvišoj gori izraelskoj nju ću zasaditi: razgranat će se ona, plodom uroditi.",Croatian
"I sve će poljsko drveće znati da ja sam Jahve koji visoko drvo ponizujem, a nisko uzvisujem; zeleno drvo sušim, a drvu suhu dajem da rodi. Ja, Jahve, rekoh i učinit ću!'""",Croatian
Dođe mi riječ Jahvina:,Croatian
"""Što vam je te o Izraelu ponavljate  poslovicu: 'Oci jedoše kiselo grožđe, sinovima trnu zubi!'",Croatian
"Života  mi moga, riječ je Jahve Gospoda: nitko od vas neće više u Izraelu  ponavljati tu poslovicu;",Croatian
"jer, svi su životi moji, kako život  očev tako i život sinovlji. I evo, onaj koji zgriješi, taj će  umrijeti.",Croatian
Tko je pravedan i poštuje zakon i pravdu,Croatian
"i ne blaguje  po gorama i očiju ne podiže kumirima doma Izraelova, ne oskvrnjuje  žene bližnjega svoga i ne prilazi ženi dok je nečista;",Croatian
"nikomu  ne nanosi nasilja, vraća što je u zalog primio i ništa ne otima;  kruh svoj dijeli s gladnim, gologa odijeva,",Croatian
"ne posuđuje uz  dobit i ne uzima pridavka, ruku usteže od nedjela, po istini  presuđuje,",Croatian
"po mojim naredbama hodi i čuva moje zakone, postupajući  po istini - taj je zaista pravedan i taj će živjeti, riječ je  Jahve Gospoda.",Croatian
"Ali, porodi li on sina nasilnika, koji krv prolijeva  ili bratu takvo što učini,",Croatian
"a ne radi kao njegov roditelj, nego blaguje po gorama, oskvrnjuje ženu bližnjega;",Croatian
"ubogu  i bijednu nanosi nasilje, otima, ne vraća što je u zalog primio, oči podiže kumirima čineći gadosti;",Croatian
"posuđuje uz dobit i  uzima pridavak - ne, takav sin neće živjeti! Učinio je te gadosti  i umrijet će, a krv će njegova na njega pasti.",Croatian
"A porodi li on sina koji uvidi sve grijehe što ih njegov  otac počini, uvidi ih i tako više ne učini;",Croatian
"ne blaguje po  gorama, očiju ne podiže kumirima doma Izraelova, ne oskvrnjuje  žene bližnjega;",Croatian
"nikomu ne nanosi nasilja, ne prisvaja zaloga, ništa ne otima, kruh svoj dijeli s gladnim, gologa odijeva;",Croatian
"ruku usteže od nedjela, ne uzima dobiti ni pridavka, vrši  moje zakone i hodi po mojim naredbama - ne, taj neće umrijeti  zbog grijeha očeva, on će živjeti.",Croatian
"A njegov otac, koji je  nemilice tlačio i pljačkao bližnjega, čineći u narodu što ne  valja, zbog svojega će grijeha umrijeti.",Croatian
"Ali vi kažete: 'Zašto da sin ne snosi očev grijeh?' Zato  što sin vrši zakon i pravdu, čuva i vrši sve moje naredbe, živjet  će.",Croatian
"Onaj koji zgriješi, taj će i umrijeti. Sin neće snositi  grijeha očeva, ni otac grijeha sinovljega. Na pravedniku će biti  pravda njegova, a na bezbožniku bezbožnost njegova.",Croatian
"Ako se bezbožnik odvrati od svih grijeha što ih počini, i bude čuvao sve moje naredbe i vršio zakon i pravdu, živjet  će i neće umrijeti.",Croatian
"Sva njegova nedjela što ih počini bit  će zaboravljena: zbog pravednosti što je čini, živjet će.",Croatian
"Jer, zar je meni do toga da umre bezbožnik - riječ je Jahve Gospoda  - a ne da se odvrati od svojih zlih putova i da živi?",Croatian
"Ako li se pravednik odvrati od svoje pravednosti i stane  činiti nepravdu i sve gadosti koje radi bezbožnik - hoće li živjeti?  Sva pravedna djela koja bijaše činio zaboravit će se, a zbog  svoje nevjere kojom se iznevjerio i zbog grijeha što ih počini, umrijet će.",Croatian
"A vi velite: 'Put Jahvin nije pravedan!' Čuj, dome Izraelov: Moj put da nije pravedan? Nisu li vaši putovi  nepravedni?",Croatian
"Ako li se pravednik odvrati od svoje pravednosti  i stane činiti nepravdu, pa zbog toga umre, umrijet će zbog nepravde  što je počini.",Croatian
"A ako se bezbožnik odvrati od svoje bezbožnosti  što je bijaše činio, pa stane vršiti moj zakon i pravdu, živjet  će i neće umrijeti.",Croatian
"Jer je uvidio i odvratio se od svojih  nedjela što ih bijaše počinio, živjet će i neće umrijeti.",Croatian
"Ali dom Izraelov kaže: 'Put Gospodnji nije pravedan!'  Putovi moji da nisu pravedni, dome Izraelov? Nisu li vaši putovi  nepravedni?",Croatian
"Dome Izraelov, ja ću suditi svakome po njegovim  putovima - riječ je Jahve Gospoda. Obratite se, dakle, i povratite  od svih svojih nedjela, i grijeh vam vaš neće biti na propast!",Croatian
"Odbacite od sebe sva nedjela koja ste činili i načinite sebi  novo srce i nov duh! Zašto da umirete, dome Izraelov?",Croatian
"Ja  ne želim smrti nikoga koji umre - riječ je Jahve Gospoda. Obratite  se, dakle, i živite!",Croatian
"A ti, sine čovječji, protuži tužaljkom za knezovima izraelskim.",Croatian
"Reci: Što bijaše tvoja mati? Lavica među lavovima, ležala je među lavićima, hraneći mladunčad svoju.",Croatian
"I othrani jedno mlado, koje lavom posta. Naučiv se plijen derati, stade ljude proždirati!",Croatian
"Narodi se protiv njega udružiše, lav upade u jamu njihovu, na lancu ga odvedoše u zemlju egipatsku.",Croatian
"A kad mati vidje da uzalud čeka i da joj nada propade, uze drugo mlado i od njega lava učini.",Croatian
"Živeć' tako među lavovima, i on lavom posta. Naučiv se plijen derati, stade ljude proždirati,",Croatian
"utvrde im rušiti, pustošiti gradove. Uzdrhta zemlja i sve na njoj od silne rike njegove.",Croatian
Ali se ljudi iz okolnih mjesta protiv njega podigoše i zamke mu postaviše; i lav se uhvati u jamu njihovu.,Croatian
"Okovana u kavez ga zatvoriše, odvedoše kralju babilonskom, ondje ga u kulu zatočiše, da mu se više ne čuje rika po gorama izraelskim.",Croatian
"Mati tvoja bješe kao loza pokraj vode zasađena, rodna i granata od obilja vode!",Croatian
"Imala je jaku granu za palicu vladalačku: uzdiže se nad krošnju, naočita visinom, mnoštvom grančica.",Croatian
Al' u gnjevu bješe iščupana i na zemlju bačena. Istočnjak joj rod sasuši: polomi se i uvenu jaka grana njezina i vatra je svu proguta.,Croatian
"U pustinju bje presađena, u zemlju suhu, bezvodnu.",Croatian
"Al' liznu oganj iz pruta njezina i spali joj grane i plodove! I nema više na njoj grane jake za palicu vladalačku."" To je, evo tužaljka, i ostat će tužaljka.",Croatian
"Godine sedme, petoga mjeseca, desetoga dana, dođoše k meni  neke od starješina izraelskih da se s Jahvom svjetuju. Posjedaše  preda me.",Croatian
"I dođe mi riječ Jahvina: ""Sine čovječji! Govori starješinama Izraelovim!",Croatian
"Reci im:  Ovako govori Jahve Gospod: 'Došli ste me pitati za savjet? Života  mi moga, nećete me pitati!' - riječ je Jahve Gospoda.",Croatian
"Hoćeš  li im suditi, hoćeš li suditi, sine čovječji? Pokaži im gadosti  otaca njihovih.",Croatian
"Reci im: Ovako govori Jahve Gospod: 'Onoga  dana kad izabrah Izraela i ruku stavih na potomstvo doma Jakovljeva  te im se objavih u zemlji egipatskoj, zakleh im se: Ja sam Jahve, Bog vaš!",Croatian
"Toga im se dana rukom podignutom zakleh da ću ih  izvesti iz zemlje egipatske u zemlju koju za njih izabrah, u  zemlju kojom teče med i mlijeko, od svih zemalja najljepšu.",Croatian
"I  rekoh im: Odbacite od sebe sve gadosti što vam oči privlače i  ne kaljajte se kumirima egipatskim jer - ja sam Jahve, Bog vaš!'",Croatian
Ali se oni odvrgoše od mene i ne htjedoše me poslušati:  nijedan ne odbaci gadosti koje mu oči zaniješe i ne okani se  kumira egipatskih. Tad odlučih izliti gnjev svoj na njih i iskaliti  srdžbu na njima u zemlji egipatskoj.,Croatian
Ali radi imena svojega  - da se ne kalja na oči naroda među kojima obitavahu i pred kojima  im bijah objavio da ću ih izvesti -,Croatian
izvedoh ih iz zemlje  egipatske i odvedoh ih u pustinju;,Croatian
"i dadoh im svoje uredbe  i objavih svoje zakone, koje svatko mora vršiti da bi živio;",Croatian
"dadoh im i svoje subote, kao znak između sebe i njih, neka  znaju da sam ja Jahve koji ih posvećujem.",Croatian
"Ali se i u pustinji dom Izraelov odmetnu od mene: nisu  hodili po mojim uredbama; odbaciše moje zakone, koje svatko mora  vršiti da bi živio; subote moje oskvrnjivahu. I zato odlučih  u pustinji gnjev svoj na njih izliti da ih zatrem.",Croatian
"Ali ni  toga ne učinih radi svojeg imena, da se ono ne kalja pred narodima  kojima ih naočigled izvedoh.",Croatian
"Ali im se zakleh u pustinji  da ih neću uvesti u zemlju koju sam im bio dao, u zemlju kojom  teče med i mlijeko, od svih zemalja najljepšu,",Croatian
"jer odbaciše  moje zakone, i ne hodiše po mojim uredbama, i subote moje oskvrnjivahu, a srce im iđaše za njihovim kumirima.",Croatian
"Oči se moje ipak sažališe  da ih ne zatrem. I tako ih u pustinji ne uništih,",Croatian
"nego rekoh  sinovima njihovim u pustinji: 'Ne hodite po uredbama svojih otaca, ne čuvajte zakona njihovih i ne kaljajte se kumirima njihovim!",Croatian
"Ja sam Jahve, Bog vaš! Po uredbama mojim hodite, čuvajte  i vršite moje zakone",Croatian
"i svetkujte moje subote, neka one budu  znak između mene i vas, kako bi se znalo da sam ja Jahve, Bog  vaš!'",Croatian
"Ali se i sinovi odmetnuše od mene: po mojim uredbama  nisu hodili i nisu čuvali ni vršili mojih zakona, koje svatko  mora vršiti da bi živio, a subote su moje oskvrnjivali. I zato  odlučih gnjev svoj izliti i iskaliti srdžbu svoju na njima u  pustinji.",Croatian
"Ali opet ruku svoju sustegoh radi svojeg imena, da se ono ne kalja pred narodima kojima ih naočigled izvedoh.",Croatian
"No zakleh se u pustinji da ću ih raspršiti među narode i  rasijati po zemljama,",Croatian
jer nisu vršili mojih zakona i jer  prezreše moje uredbe i jer subote moje oskvrnjivahu i oči upirahu  u kumire svojih otaca.,Croatian
"I zato im dadoh uredbe koje ne bijahu  dobre, zakone koji usmrćuju:",Croatian
"da se oskvrnjuju svojim prinosima, provodeći kroz oganj svoju prvorođenčad. Htjedoh tako da ih  zastrašim, neka znaju da sam ja Jahve.",Croatian
"Sine čovječji, reci domu Izraelovu: 'Ovako govori Jahve  Gospod! I ovim me oci vaši još uvrijediše: nevjerom mi se iznevjeriše!",Croatian
"Kad ih uvedoh u zemlju koju im se zakleh dati, gdje god bi  ugledali povišen brežuljak ili stablo krošnjato, prinosili bi  žrtve, donosili izazovne prinose, metali mirise ugodne, nalijevali  ljevanice.",Croatian
"Upitah ih: što li znači ta uzvišica na koju se  penjete?' I tako osta ime 'bama', uzvišica, do dana današnjega.",Croatian
"Zato reci domu Izraelovu: 'Ovako govori Jahve Gospod:  Ne kaljate li se i vi kao oci vaši, ne provodite li i vi blud  s gadostima njihovim?",Croatian
"Kaljate se prinoseći im darove, provodeći  kroz oganj svoje sinove u čast svim kumirima svojim sve do dana  današnjega. I da me onda za savjet pitaš, dome Izraelov! Života  mi moga - riječ je Jahve Gospoda - nećete me za savjet pitati!",Croatian
"I neće se zbiti o čemu sanjate kad govorite: 'Bit ćemo kao  drugi narodi, kao narodi ostalih zemalja što služe drveću i kamenju.'",Croatian
"Života mi moga - riječ je Jahve Gospoda - vladat ću vama  rukom krepkom i mišicom uzdignutom, u svoj žestini svoje jarosti.",Croatian
"Izvest ću vas iz naroda, skupiti vas iz svih zemalja u koje  bijaste raspršeni rukom krepkom i mišicom uzdignutom, u svem  plamu jarosti moje!",Croatian
Odvest ću vas u pustinju naroda i ondje  vam licem u lice suditi!,Croatian
"Kao što sudih ocima vašim u pustinji  zemlje egipatske, i vama ću suditi - riječ je Jahve Gospoda!",Croatian
"Provest ću vas ispod štapa svojega, podvrći vas brojenju:",Croatian
"razlučit ću između vas sve koji se pobuniše i odvrgoše od  mene: izvest ću ih iz zemlje u kojoj kao došljaci borave, ali  - u zemlju Izraelovu nikad ući neće! I znat ćete da sam ja Jahve!'",Croatian
"'A vi, dome Izraelov' - ovako govori Jahve Gospod - 'samo  idite i dalje služite svaki svom kumiru! Jednom ćete, kunem vas  se, poslušati i nećete više kaljati moje sveto ime svojim prinosima  i kumirima:",Croatian
"na Svetoj gori mojoj, na visokoj gori Izraelovoj  - riječ je Jahve Gospoda - služit će mi sav dom Izraelov, u svojoj  zemlji. Ondje će mi oni omiljeti i ondje ću iskati vaše podizanice  i prinose vaših prvina sa svim svetinjama.",Croatian
Omiljet ćete mi  kao miris ugodan kad vas izvedem iz narodÄa i skupim iz zemalja  u kojima bjeste rasijani. I na vama ću očitovati svetost svoju  naočigled svih naroda.,Croatian
"Tada ćete znati da sam ja Jahve, kada  vas dovedem u zemlju Izraelovu, u zemlju koju se zakleh dati  očevima vašim.",Croatian
Ondje ćete se spomenuti svih svojih putova  i nedjela kojima se okaljaste: sami ćete sebi omrznuti zbog nedjela  što ih počiniste.,Croatian
"I tada ćete spoznati da sam ja Jahve kad, radi imena svojega, ne postupim s vama po zloći vaših putova  ni po vašim pokvarenim djelima, dome Izraelov! Tako govori Jahve  Gospod!'""",Croatian
(21:1) I dođe mi riječ Jahvina:,Croatian
"(21:2) ""Sine čovječji, okreni lice k  jugu i prospi besjedu prema jugu te prorokuj protiv šume u kraju  negepskom.",Croatian
"(21:3) Reci šumi negepskoj: 'Poslušaj riječ Jahvinu! Ovako  govori Jahve Gospod: Evo, zapalit ću usred tebe oganj i on će  proždrijeti u tebi svako drvo, zeleno i suho! Razgorjeli se oganj  neće utrnuti dok sve ne izgori od sjevera do juga.",Croatian
"(21:4) I svi će  vidjeti da sam ja, Jahve, zapalio taj oganj i neće se ugasiti.'""",Croatian
"(21:5) Rekoh na to: ""Jao, Jahve Gospode, tÓa oni će za mene reći:  'Evo opet pričalice s pričama!'""",Croatian
(21:6) I dođe mi riječ Jahvina:,Croatian
"(21:7) ""Sine čovječji, okreni lice  prema Jeruzalemu i prospi besjedu protiv njegova Svetišta i prorokuj  protiv zemlje Izraelove.",Croatian
"(21:8) Reci zemlji Izraelovoj: 'Ovako govori  Jahve Gospod: Evo me na te! Trgnut ću mač iz korica, istrijebit  ću iz tebe sve - i pravedna i bezbožna!",Croatian
"(21:9) Da iz tebe istrijebim  pravedna i bezbožna, trgnut ću evo mač iz korica na svako tijelo, od sjevera do juga.",Croatian
"(21:10) I svako će tijelo spoznati da sam ja, Jahve, isukao mač svoj iz korica i da ga više neću u njih vratiti!",Croatian
"(21:11) A ti, sine čovječji, kukaj kao da su ti sva rebra polomljena, kukaj gorko, njima na oči!",Croatian
"(21:12) Ako li te zapitaju: 'Što toliko  kukaš?' reci im: 'Zbog vijesti koja stiže, od koje će sva srca  zamrijeti i sve ruke klonuti, svaki duh biti utučen i svako koljeno  klecati. Evo, dolazi, već je tu!' Tako govori Jahve Gospod.""",Croatian
(21:13) I dođe mi riječ Jahvina:,Croatian
"(21:14) ""Sine čovječji, prorokuj!  Ovako govori Jahve Gospod. Reci: 'Mač! Mač! Naoštren i osvjetlan!",Croatian
"(21:15) Za klanje naoštren, osvjetlan da sijeva.",Croatian
"(21:16) Osvjetlan da ga ruka prihvati, mač naoštren, osvjetlan da se stavi u ruke ubojici.",Croatian
"(21:17) A ti, sine čovječji, plači, nariči! Jer, evo, mač je već na narod moj isukan, mač na izraelske knezove: svi su oni s mojim narodom maču izručeni! Udri se stoga u slabine!'",Croatian
"(21:18) Dođe kušnja, i odbačenoga žezla više biti neće - riječ je Jahve Gospoda.",Croatian
"(21:19) A ti, sine čovječji, prorokuj i rukama plješći. Neka se udvostruči, neka se utrostruči taj mač pokolja, mač pokolja golema što ih odasvud okružuje.",Croatian
"(21:20) Da zadršću srca, da bude žrtava nebrojenih, na svaka sam vrata postavio mač, pripravljen da k'o munja sijeva, za pokolje naoštren.",Croatian
(21:21) Natrag! Desno! Naprijed! Lijevo!,Croatian
"(21:22) I ja ću pljeskati rukama, iskaliti gnjev svoj na njima! Ja, Jahve, rekoh!""",Croatian
(21:23) I dođe mi riječ Jahvina:,Croatian
"(21:24) ""Sine čovječji, zacrtaj  dva puta kuda da pođe mač kralja babilonskoga. Neka oba puta  izlaze iz iste zemlje! Na raskršću puta ka gradu stavi putokaz.",Croatian
"(21:25) Zacrtaj maču put da dođe u Rabat Bene Amon i u Judeju, u  utvrđeni Jeruzalem.",Croatian
"(21:26) Jer kralj babilonski stoji na početku  puta, na raspuću dvaju putova, i pita znamenja - miješa strijele, ispituje terafime i motri jetru.",Croatian
"(21:27) Znamenja mu u desnici kažu:  na Jeruzalem; da ondje namjesti zidodere, da naredi pokolj, da  podigne zidodere protiv vrata, da naspe nasip i sagradi opsadne  kule.",Croatian
"(21:28) Ali će se njima učiniti da je znamenje lažno, jer mu  se zakleše na vjernost. Ali će ih on tada podsjetiti na njihovo  vjerolomstvo u koje se uloviše.",Croatian
"(21:29) Zato, ovako govori Jahve  Gospod: 'Jer bez prestanka podsjećate na svoja bezakonja otkrivajući  opačine i pokazujući grijehe u svim svojim djelima - da, jer  bez prestanka na njih podsjećate, u njih ćete se uloviti.",Croatian
"(21:30) A  tebi, nečasni i bezbožnički kneže izraelski, tebi dođe dan i  čas posljednjega zločina.'",Croatian
"(21:31) Ovako govori Jahve Gospod: 'Skini  mitru s glave i odloži kraljevski vijenac! Jer sve se mijenja:  tko bi dolje, bit će uzvišen, a tko bi gore, bit će ponižen.",Croatian
"(21:32) Ruševine, ruševine, ruševine ću postaviti kakvih nije bilo, dok ne dođe onaj koji ima suditi, jer ja ću mu predati sud.'",Croatian
"(21:33) Sine čovječji, prorokuj: Ovako govori Jahve Gospod sinovima  Amonovim o njihovoj sramoti. Reci: 'Mač! Mač za pokolj isukan  i naoštren da siječe, da kao munja sijeva,",Croatian
"(21:34) a tebi dotle isprazno  viđaju, laž proriču - da se stavi pod vrat zlikovcima zloglasnim, kojima, eto, dođe dan i čas posljednjega zločina!",Croatian
(21:35) Ali vrati  mač u korice! U mjestu gdje si nastao i u zemlji gdje si se rodio  ja ću ti suditi.,Croatian
"(21:36) Ondje ću na te gnjev svoj izliti i raspiriti  protiv tebe plamen srdžbe svoje i predati te u ruke okrutnim  ljudima, vještim zatornicima.",Croatian
"(21:37) I bit ćeš hrana ognju, a krv  će tvoja zemljom protjecati. I nitko te živ više neće spominjati!  Jer ja, Jahve, tako rekoh.'""",Croatian
I dođe mi riječ Jahvina:,Croatian
"""Sine čovječji, hoćeš li suditi, hoćeš li suditi gradu krvničkom? Pokaži mu sve gnusobe njegove!",Croatian
"Reci: 'Ovako govori Jahve Gospod: Grade što u sebi krv toliku  prolijevaš i što svuda sebi kumire praviš da se okaljaš, kucnu  čas tvoj:",Croatian
"krvlju što je proli ti sagriješi i kumirima koje  napravi ti se okalja, skrativši tako dane svoje i ubrzavši svoje  godine. I zato ću te sada učiniti sramotom među narodima, ruglom  po svim zemljama.",Croatian
"I koji su ti blizu i koji su ti daleko,  podrugivat će se tebi: 'O sramotno ime, grade pokvareni!'",Croatian
"Eto, knezovi izraelski - svaki na svoju ruku - u tebi krv prolijevaju.",Croatian
"I u tebi se više ne poštuje ni otac ni majka, došljake tlače, siročad i udovice u tebi zlostavljaju!",Croatian
"Svetinje moje prezireš, subote oskvrnjuješ.",Croatian
"U tebi su klevetnici zbog kojih se krv  prolijeva; u tebi se po gorama blaguje, posred tebe čine sramote.",Croatian
"U tebi se raskriva sramota očeva, u tebi siluju žene dok  su nečiste.",Croatian
"Jedan čini gadost sa ženom susjeda svoga, drugi  djelom sramotnim oskvrnjuje snahu svoju, a treći u tebi siluje  sestru, kćerku oca svoga.",Croatian
"Ima ih koji i mito primaju da krv proliju. Uzimaš ujam  i pridatak, od bližnjega silom otimaš, a mene zaboravljaš - riječ  je Jahve Gospoda.",Croatian
"Zato, evo, ja rukama plješćem nad plijenom  što ga ti napljačka i nad krvlju što se lije u tebi.",Croatian
"Jer, hoće li srce tvoje izdržati i hoće li ruke tvoje odoljeti u  dane kad ja na te ustanem? Ja, Jahve, rekoh i učinit ću!",Croatian
"Zato  ću te raspršiti među narode, rasijat' te po zemljama, da uklonim  iz tebe svu nečistoću!",Croatian
"I bit ćeš opet moja baština naočigled  naroda. I znat ćeš da sam ja Jahve!'""",Croatian
Dođe mi riječ Jahvina:,Croatian
"""Sine čovječji, dom Izraelov  troska mi postade: bakar, srebro, kositar, željezo i olovo u  peći - svi su oni troska!",Croatian
"Stoga ovako govori Jahve Gospod:  'Jer mi troska postadoste, skupit ću vas, evo, u Jeruzalemu.",Croatian
"Kao što se skuplja srebro, bakar, željezo, olovo i kositar  u peći te se okolo oganj potpiri da se sve rastali, tako ću i  ja vas skupiti u svojem gnjevu i u svojoj jarosti, složiti vas  i rastaliti.",Croatian
"Jest, skupit ću vas i potpiriti oko vas oganj  svoje jarosti da se usred grada rastalite.",Croatian
"Kao što se srebro  u peći topi, tako ćete se i vi u njemu rastopiti. I znat ćete  da ja, Jahve, gnjev svoj na vas izlijevam!'""",Croatian
Dođe mi riječ Jahvina:,Croatian
"""Sine čovječji, reci još:  'Ti si zemlja još neočišćena, koju još ne opra kiša dana jarosnoga!",Croatian
"Knezovi njezini, poput lavova što riču i plijen razdiru,  ljude proždiru, otimlju im blago i dragocjenosti, množeći udovice  usred nje.",Croatian
"Svećenici njezini ne poštuju mog Zakona i oskvrnjuju  moje svetinje, ne razlikujući sveto od nesvetoga, ne učeći se  lučiti nečisto od čistoga. Zanemarili su subote moje, bez časti  sam u njihovoj sredini.",Croatian
"Starješine njezine, poput vukova  što plijen razdiru i krv prolijevaju, upropašćuju ljude, lakomi  na dobitak.",Croatian
A proroci njezini sve to premazuju bjelilom i  prekrivaju ispraznim viđenjima i lažnim proricanjima zboreći:  'Ovako govori Jahve Gospod!' - a Jahve to ne reče.,Croatian
"Imućnici  pak čine svakojaka nasilja i otimačine, siromaha i bijednika  ugnjetavaju, a došljaka bespravno tlače.",Croatian
"Tražio sam među  njima nekoga da podigne zidine i stane na proboje preda me u  obranu zemlje, da je ne zatrem, i ne nađoh nikoga.",Croatian
"I zato  izlih na njih gnjev svoj pa ih zatrijeh ognjem svoje jarosti;  putove im njihove na glavu oborih' - riječ je Jahve Gospoda.""",Croatian
Dođe mi riječ Jahvina:,Croatian
"""Sine čovječji, bile dvije žene, kćeri jedne matere.",Croatian
"I odaše se bludu u Egiptu, blud činiše  u mladosti: ondje su im grudi stiskali, djevojačke dojke gnječili.",Croatian
"Starijoj bijaše ime Ohola, a sestri joj Oholiba. Obje moje  postadoše i rodiše mi sinove i kćeri. Evo im imenÄa: Samarija  je Ohola, Jeruzalem Oholiba.",Croatian
"Ohola, iako meni pripadaše, bludu se odala; uspalila se  za ljubavnicima, za Asircima, susjedima svojim,",Croatian
"u modri baršun  odjevenima, sve samim vojvodama i namjesnicima, pristalim momcima, vještim konjanicima.",Croatian
"I oda se bludu s njima, sve poizbor  sinovima asirskim; i usplamtjev za njima, okalja se svim njihovim  kumirima.",Croatian
"A ne okani se ni bluda s Egipćanima, koji s njome  ležahu od njezine mladosti, koji su joj djevojačke dojke gnječili  i na nju blud svoj izlijevali.",Croatian
"I zato je predah u ruke njenim  ljubavnicima, u ruke Asircima za kojima se uspalila.",Croatian
"I oni  je razgoliše, zarobiše joj sinove i kćeri, a nju samu mačem pogubiše.  I postade tako primjer svim ženama kako na njoj bi sud izvršen.",Croatian
"Vidje to sestra joj Oholiba, ali se još gore uspali i  gori blud činjaše.",Croatian
"Za sinovima se asirskim uspaljivala, sve  samim vojvodama i namjesnicima, svojim susjedima, raskošno odjevenim, vještim konjanicima, poizbor momcima.",Croatian
I vidjeh kako se okaljala:  obje su istim putem pošle.,Croatian
"Ali se ova još gore bludu odala:  kad bi ugledala muškarca na zidu naslikana, likove Kaldejaca  crvenilom nacrtane,",Croatian
"bedara pasom opasanih, sa spuštenim povezima  na glavama - sve junake, prave Babilonce, rodom iz zemlje kaldejske  -",Croatian
"tek što bi ugledala priliku njihovu, sva bi se za njima  uspalila te im slala poslanike u zemlju kaldejsku.",Croatian
"Sinovi  babilonski k njoj bi dohrlili na ljubavnu postelju da je bludom  kaljaju. A kad bi se s njima okaljala, zgadili bi joj se.",Croatian
"Ali  se razglasilo njezino bludništvo, otkrila se njena golotinja, i duša se moja od nje odvratila, kao što se bješe odvratila  od sestre njene.",Croatian
"Jer ona se još gorem bludu predala, opominjući  se dana svoje mladosti kad se u Egiptu bludu odavala,",Croatian
"uspaljujući  se za razvratnicima kojima muška snaga bijaše kao u magaraca, a izljev kao u pastuha.",Croatian
"Tako se opet vrati sramoti svoje  mladosti, kad su joj u Egiptu grudi pritiskivali, djevičanske  dojke gnječili.",Croatian
"Zato, Oholibo, ovako govori Jahve Gospod: 'Gle, dignut  ću na te tvoje ljubavnike, koji ti se duši ogadiše, i dovest  ću ih odasvud na tebe:",Croatian
"Babilonce, sve Kaldejce, Pekođane, Šoance i Koance, a s njima sve sinove asirske - sve poizbor  momke, vojvode i namjesnike, na glasu junake, vješte konjanike.",Croatian
"I doći će na te sa sjevera sila bojnih kola i točkova s mnoštvom  naroda i svrstat' se odasvud protiv tebe sa štitovima, štitićima  i oklopima. Njima ću te na sud predati, i svojim će ti sudom  suditi.",Croatian
"Oborit ću na te svu svoju ljubomoru, neka s tobom  jarosno postupe: nos i uši neka ti odsijeku, a ostatak tvoj da  od mača padne; sinove i kćeri da ti odvedu, a ostatak tvoj da  oganj proguta.",Croatian
I zderat će s tebe tvoje haljine i oteti sve  tvoje nakite.,Croatian
"Tako ću okončati svu tvoju sramotu i bludničenje, sve tamo od Egipta: nećeš više k njima oči dizati i nećeš se  više spominjati Egipta!'",Croatian
"Jer, ovako govori Jahve Gospod:  'Evo me! Predat ću te u ruke onima koji ti omrznuše, koji ti  se duši ogadiše.",Croatian
"Neka iskale na tebi svoju mržnju, neka ti  svu muku preotmu, a tebe nek' ostave golu i nagu! Neka se obnaži  sva golotinja tvoje bludnosti i besramnosti, tvojeg bludničenja.",Croatian
Sve će te to stići zbog tvojeg bludničenja s narodima i jer  si se okaljala njihovim kumirima.,Croatian
Putem si sestre svoje hodila:  dat ću ti u ruku čašu njezinu:,Croatian
"Ovako govori Jahve Gospod: Čašu sestre svoje ispit ćeš, čašu široku, duboku, i bit ćeš na podsmijeh i ruglo - mnogo u nju stane! -",Croatian
"napunit ćeš se pijanstva i žalosti! Čaša je to pustošenja, užasa - čaša sestre tvoje Samarije.",Croatian
"Pit ćeš je, do dna iskapiti, zatim u komade razbiti, grudi svoje izraniti. Jer, ja tako rekoh' - riječ je Jahve Gospoda!",Croatian
"Stoga ovako govori Jahve Gospod: 'Jer ti mene zaboravi  i leđa mi okrenu, snosi sada svu svoju sramotu i bestidnost!'""",Croatian
"I još mi reče Jahve: ""Sine čovječji, hoćeš li suditi  Oholi i Oholibi, pokazati im njihove gadosti?",Croatian
"Preljub počiniše, ruke su im okrvavljene, s kumirima svojim preljub učiniše, djecu  koju mi porodiše provedoše kroz oganj da ih proguta.",Croatian
Još  mi i ovo učiniše: onoga dana obeščastiše moje Svetište i subote  moje oskvrnuše.,Croatian
"Jer istoga dana kad djecu svoju kumirima  klaše, u Svetište moje dođoše da ga obeščaste. Eto, tako uradiše  usred Doma mojega.",Croatian
"Slale su čak po muškarce izdaleka, i oni  bi im pohrlili čim bi glasnici k njima stigli. A ti se za njih  kupala, oči svoje mazala i nakitom se kitila.",Croatian
A potom bi  sjedala na raskošnu postelju pred kojom stol prostrt bijaše na  koji si stavljala moj tamjan i moje ulje.,Croatian
Tu se čulo pocikivanje  bezbrižnog društva zbog velikog mnoštva dovedena sa svih strana  pustinje; stavljali su ženama na ruke narukvice i na glavu vijence  prekrasne.,Croatian
"I rekoh: 'Sa ženom ogrezlom u preljubu još blud  tjeraju, i sama se ona još bludu odaje!'",Croatian
"Prilaze joj kao  kakvoj bludnici! Da, prilazili su k Oholi i Oholibi, pokvarenicama.",Croatian
"Zato će im pravednici suditi kao što se sudi preljubnicama  i onima koji krv prolijevaju, jer - one su preljubnice, ruke  su im okrvavljene.",Croatian
Jer ovako govori Jahve Gospod: 'Neka se protiv njih zbor  sazove da ih izvrgnem zlostavljanju i pljački.,Croatian
"Zbor neka  ih kamenuje i mačevima raskomada; sinove i kćeri neka im pokolje, a domove ognjem spali.",Croatian
"Tako ću iz zemlje istrijebiti sramotu, da se druge žene opomenu i ne čine djela vaših sramotnih.",Croatian
"A  na vas ću oboriti svu vašu bestidnost, ispaštat ćete grijehe  idolopoklonstva. I znat ćete da sam ja Jahve Gospod.'""",Croatian
"Godine devete, devetoga mjeseca, desetoga dana, dođe mi riječ  Jahvina:",Croatian
"""Sine čovječji, zapiši ovaj dan: upravo danas kralj  babilonski zaposjede Jeruzalem.",Croatian
"Pripovijedaj domu odmetničkom  prispodobu. Reci im: Ovako govori Jahve Gospod: 'Pristavi lonac, pristavi i nalij vode u nj!",Croatian
"Baci u nj komade, sve najbolje komade mesa, but i pleće! Napuni ga ponajboljim kostima!",Croatian
"Uzmi najbolje od stada. Pod loncem vatru naloži. Neka dobro uzavri, neka se u njemu skuhaju i kosti.'",Croatian
"Jer ovako govori Jahve Gospod: 'Jao gradu krvničkom, zahrđalu loncu s kojega se hrđa ne skida! A zatim komad po komad iz njega izvadi, ali za nj ne bacaj kÓockÄe!",Croatian
"Jer krv je njegova u njemu - na golu je kamenu ostavi, po zemlji je ne razlij gdje bi je prašina mogla prekriti!",Croatian
"Da se gnjev moj raspali, da mu odmazdim, ostavih krv njegovu na kamenu golom, da se ne pokrije.'",Croatian
"Stoga ovako govori Jahve Gospod: 'Jao gradu krvničkome, jer ću veliku lomaču naložiti!",Croatian
"Skupi drva, vatru potpali, skuhaj meso, primiješaj začina, nek' izgore i kosti!",Croatian
"A zatim ga prazna na žeravicu pristavi da mjed mu se usija i nečistoća njegova sva se rastopi, da se uništi hrđa na njemu!",Croatian
Grdne li muke! Ali se velika hrđa ne dade s njega skinuti:  i vatri odolje.,Croatian
"Sramotan je grijeh tvoj: htjedoh te očistiti, ali se ti ne htjede od grijeha očistiti; i zbog toga se više  nećeš očistiti dok nad tobom ne iskalim gnjev svoj!",Croatian
"Ja, Jahve, rekoh! I riječ ću ispuniti; neću popustiti: I neću se smilovati  niti ću se pokajati! Sudit ću te po putovima tvojim i po djelima  tvojim! - riječ je Jahve Gospoda.""",Croatian
I dođe mi riječ Jahvina:,Croatian
"""Sine čovječji, evo, nenadanom  smrću oduzet ću ti radost očinju! Ne tuguj, ne plači i ne roni  suza!",Croatian
"Jecaj tiho, ali ne žali kao što se za mrtvima žali!  I povij oko glave povez, a na noge obuj sandale. Ne prekrivaj  brade i ne jedi žalobničke pogače.""",Croatian
"Ujutro tako prorokovah narodu, a uveče mi žena umrije  te sutradan uradih kao što mi bijaše zapovjeđeno.",Croatian
"Narod me  na to zapita: ""Nećeš li nam reći što znači za nas to što ti radiš?""",Croatian
"Ja im odgovorih: ""Dođe mi riječ Jahvina:",Croatian
"""Reci domu Izraelovu:  Ovako govori Jahve Gospod: Evo, oskvrnut ću svoje Svetište, vaš  ponos snažni, radost vam očinju i čežnju duše vaše! I sinovi  i kćeri koje ostaviste, od mača će pasti!",Croatian
Tada ćete uraditi  kao što i ja uradih: nećete prekrivati brade i nećete jesti žalobničke  pogače!,Croatian
"Povit ćete povez oko glave i obuti na noge sandale!  I nećete više tugovati ni plakati, nego ćete čiljeti zbog svojih  nedjela i jecati jedan za drugim!",Croatian
"A Ezekiel će vam biti primjer:  učinit ćete sve što je i on činio. Kad se to zbude, spoznat ćete  da sam ja Jahve!'",Croatian
"A ti, sine čovječji, doista u dan kad im oduzmem snagu, dičnu radost njihovu, radost im očinju, slast duše njihove,  sinove i kćeri njihove -",Croatian
u taj će dan k tebi stići bjegunac  da ti to dojavi!,Croatian
"U taj će se dan tvoja usta otvoriti, i ti  ćeš tom bjeguncu progovoriti; nećeš više biti nijem. I tako ćeš  im biti znak. I oni će spoznati da sam ja Jahve!""",Croatian
I dođe mi riječ Jahvina:,Croatian
"""Sine čovječji, okreni lice k  sinovima Amonovim te prorokuj protiv njih!",Croatian
"Reci sinovima Amonovim:  'Poslušajte riječ Jahve Gospoda! Ovako govori Jahve Gospod: Zato  što vi klicaste 'ha, ha!' nad mojim Svetištem kad ono bijaše  oskvrnuto, i nad zemljom Izraelovom kad ona bijaše opustošena, i nad domom Judinim kad odlažaše u izgnanstvo,",Croatian
"predat ću  vas, evo, u posjed sinovima Istoka da usred vas razapnu svoje  šatore, udare svoja prebivališta. Oni neka jedu tvoje plodove  i piju mlijeko tvoje!",Croatian
"Od Rabe ću pašnjake za deve načiniti, a u zemlji Amonovih sinova torove ću za ovce podići. I znat  ćete da sam ja Jahve!'",Croatian
"Jer ovako govori Jahve Gospod: 'Zato što si pljeskao rukama  i udarao nogama i svom se dušom radovao nad zemljom Izraelovom,",Croatian
"ja ću, evo, ruku na te podići i kao plijen te predati narodima!  Istrijebit ću te iz narodÄa, iskorijeniti iz zemalja! Zatrijet  ću te! I znat ćeš da sam ja Jahve!",Croatian
"Ovako govori Jahve Gospod: 'Zato što Moab i Seir govorahu:  'Gle, dom je Judin poput svih naroda',",Croatian
"otkrit ću, evo, obronke  moapske, da s kraja na kraj ostane bez gradova što bijahu ukras  zemlje: Bet Haješimot, Baal Meon i Kirjatajim.",Croatian
"Dat ću ih  u posjed sinovima Istoka, neprijateljima Amonaca, da se sinovi  Amonovi među narodima više ne spominju!",Croatian
Tako ću izvršiti  sud nad Moabom. I znat će da sam ja Jahve!',Croatian
"Ovako govori Jahve Gospod: 'Zato što se Edom osveti domu  Judinu i tom se osvetom teško ogriješi,",Croatian
"ovako govori Jahve  Gospod: Podići ću ruku na Edom, istrijebit ću iz njega ljude  i životinje! Pretvorit ću ga u pustinju: od Temana do Dedana  svi će od mača izginuti.",Croatian
Tako ću se osvetiti Edomu rukom  svojega naroda izraelskog. Oni će postupiti s Edomom prema mojem  gnjevu i mojoj srdžbi. I spoznat će moju osvetu!' - riječ je  Jahve Gospoda.,Croatian
"Ovako govori Jahve Gospod: 'Zato što Filistejci izvršiše  odmazdu, krvavo se osvećujući s mržnjom u srcu, razarajući sve  zbog svojeg neprijateljstva,",Croatian
"ovako govori Jahve Gospod: Evo, podižem ruku na Filistejce, istrijebit ću Kerećane, uništit  ću sve što preostane na morskoj obali!",Croatian
"Tako ću im se strašno  osvetiti kaznama jarosnim. I kad im se osvetim, znat će da sam  ja Jahve.'""",Croatian
"Godine jedanaeste, prvoga dana u mjesecu, dođe mi riječ Jahvina:",Croatian
"""Sine čovječji, jer Tir nad Jeruzalemom klicaše: 'Ha, ha! Razbiše se ta vrata narÄodÄa, i k meni se okrenuše; obogatit ću se: on je opustošen' -",Croatian
"stoga ovako govori Jahve Gospod: 'Evo me protiv tebe, Tire, dići ću na te silne narode, kao što more valove diže!",Croatian
"Porušit će zidine tirske i razoriti sve kule njegove. A ja ću mu i prašinu pomesti, načinit' od njega pećinu golu!",Croatian
Bit će sušilište mreža. Jer ja rekoh! - riječ je Jahve Gospoda. I narodima plijen će postati.,Croatian
A sve kćeri njegove od mača će pasti u polju! Znat će da sam ja Jahve!',Croatian
"Jer ovako govori Jahve Gospod: 'Gle, dovest ću na Tir sa sjevera Nabukodonozora, kralja babilonskoga, kralja nad kraljevima, s konjima i bojnim kolima, s konjanicima, četama i mnoštvom naroda!",Croatian
"Kćeri će tvoje u polju mačem posjeći! Protiv tebe dići će kule opsadne, nasuti protiv tebe nasipe i podić' protiv tebe štitove.",Croatian
Na zidove će tvoje upraviti zidodere i tvoje će kule kukama oborit'!,Croatian
"Od nebrojenih konja njegovih svega će te prašina prekriti, a od štropota konjanika i točkova i bojnih kola njihovih zadrhtat će zidine tvoje, kad bude prolazio kroz vrata tvoja, k'o što se prolazi kroz grad osvojen.",Croatian
Kopitima svojih konja zgazit će ti sve ulice; narod tvoj mačem će pobiti i srušiti stupovlje tvoje.,Croatian
"Poplijenit će bogatstvo tvoje, tvoje će razgrabiti blago! Razorit će tvoje zidine i kuće tvoje divne srušiti! Kamenje, drvo, prašinu tvoju u more će pobacati!",Croatian
"A ja ću prekinuti jeku tvojih pjesama, i zvuk se tvojih harfa više neće čuti!",Croatian
"Pretvorit ću te u pećinu golu, postat ćeš sušilište mrežÄa. Više se nikad nećeš podići, jer ja, Jahve, rekoh!' - to riječ je Jahve Gospoda.""",Croatian
"Ovako Jahve Gospod govori Tiru: ""A neće li od trijeska  pada tvojega i jecanja tvojih ranjenika, kad nastane u tebi pokolj  nemili, zadrhtati svi otoci?",Croatian
"I neće li tada svi morski knezovi  sići s prijestolja svojih, odbaciti svoje plašteve, i skinuti  vezene haljine, u strah se zaodjeti, na zemlju posjedati, dršćući  bez prestanka, užasnuti tvojim udesom?",Croatian
"A zatim će nad tobom  zakukati i reći ti: 'Kamo li propade? Kamo li s mora nestade, grade proslavljeni, što bijaše tako moćan na moru, ti i žitelji tvoji, koji strah zadavahu zemlji svoj?",Croatian
"Sada na dan pada tvojega otoci će zadrhtati, otoci u moru prestravit će se zbog propasti tvoje!'",Croatian
"Jer ovako govori Jahve Gospod: 'Kad te pretvorim u pusti  grad, kakvi su gradovi u kojima više nitko ne boravi, i kada  na tebe dovedem bezdane da te velike vode prekriju,",Croatian
"spustit  ću te s onima koji su sišli u grob, k narodu pradavnom, i smjestit  ću te u najdublje zemljine predjele, u vječnu samoću, s onima  što u grob siđoše, da se više ne vratiš u zemlju živih.",Croatian
"Pretvorit  ću te u užas i više te neće biti. Tražit će te, ali te više nikad  neće naći!' - riječ je Jahve Gospoda.""",Croatian
I dođe mi riječ Jahvina:,Croatian
"""A ti sine čovječji, udari u tužaljku  nad Tirom",Croatian
"i reci Tiru što leži na ulazu u more i trguje s  narodima bezbrojnih otoka: 'Ovako govori Jahve Gospod: Tire što govoraše: Ja sam lađa prekrasna, izvanredne ljepote.",Croatian
"Tvoje međe sežu u more duboko, graditelji tvoji besprimjerno te lijepa načiniše.",Croatian
"Od senirskih čempresa oplate ti sagradiše, cedar libanonski uzeše, jarbole ti podigoše;",Croatian
"od bašanskih hrastova istesaše ti vesla, od bjelokosti i šimšira s kitijimskog otočja palubu ti načiniše!",Croatian
Od vezena lana egipatskog bijahu ti jedra da ti budu zastava! A grimiz i skrlet s eliških otoka staviše ti za krovišta.,Croatian
"Žitelji Sidona i Arvada bjehu ti veslači, a mudraci tvoji, Tire, bijahu ti kormilari!",Croatian
Starješine gebalske i vještaci popravljahu kvarove tvoje. Sve morske lađe i mornari bijahu tvoji i s tobom trgovahu!,Croatian
"Perzijanci, Ludijci i Putijci u tvojoj vojsci bijahu ratnici, u tebi vješahu štitove i kacige; oni ti sjaj davahu.",Croatian
Sinovi  arvadski s vojnicima na bedemima tvojim uokrug čuvahu ti kule.  O zidove ti uokolo štitove vješahu da uzveličaju jedinstvenu  ljepotu tvoju!,Croatian
"Zbog bogatstva tvoga golemog čak i Taršiš  s tobom trgovaše, plaćajući srebrom i gvožđem, olovom i kositrom  trg tvoj.",Croatian
Javan i Tubal i Mešek s tobom trgovahu: davahu  ljude i suđe mjedeno za trg tvoj.,Croatian
"Oni iz Bet Togarme davahu  konje, trkaće konjiće i mazge.",Croatian
I sinovi Dedanovi s tobom  trgovahu. Mnogi ti otoci bijahu podložni: plaćahu ti daću u bjelokosti  i ebanovini.,Croatian
"Zbog obilja robe tvoje Edom s tobom trgovaše.  Davahu ti za trg dragulje, purpur i vezivo, koralje, rubine i  bez;",Croatian
"i Judeja i zemlja Izraelova trgovahu s tobom: minitskim  žitom, voskom, medom, uljem i balzamom trg tvoj plaćahu!",Croatian
"Zbog  obilja trga tvojeg, silnoga ti blaga, i Damask s tobom trgovaše  za helbonsko vino i saharsku vunu.",Croatian
"I Dan i Javan iz Uzala  za trg tvoj prekaljeno gvožđe mijenjahu, cimet i slatku trsku.",Croatian
Dedan s tobom trgovaše prostirkama jahačkim.,Croatian
"Arapi i  kedarski knezovi mijenjahu se s tobom, trg ti plaćajući jaganjcima, jarcima i ovnovima.",Croatian
"Trgovci iz Šebe i Rame trgovahu s tobom, za trg ti davahu najbolje dragulje i zlato.",Croatian
"Haran, Kane  i Eden, trgovci Šebe, Asirije i Kišmada trgovahu s tobom. Mijenjahu  za trg tvoj",Croatian
"skupocjene halje, purpurne i vezene plašteve, sagove šarene i užad čvrsto pletenu.",Croatian
Taršiške su lađe nakrcane  prevozile robu tvoju! Bješe tako puna i teška veoma.,Croatian
"Na pučinu morsku, na mnoga te mora izvedoše veslači. Istočni te vjetar razbi na pučini morskoj!",Croatian
"Tvoje blago i trg ti, rukodjela tvoja, lađari tvoji i krmilari, popravljači pukotina, mjenjači trga tvojeg, svi ratnici na tebi i sve mnoštvo posred tebe potonut će na dno morsko na dan tvoga brodoloma!",Croatian
Na vapaj ti krmilara obale će zadrhtati.,Croatian
"I sići će s lađa svojih svi veslači, svi lađari i svi krmilari i ostat će na kopnu.",Croatian
"Za tobom će glasno naricati i kukati gorko. Pepelom će posut glave, i valjat se u prašini;",Croatian
"zbog tebe će glave obrijati, kostrijet će pripasati, ojađene duše za tobom naricati, i kukati gorko.",Croatian
"U žalosti će ti tužbalicu zapjevati, nad tobom će protužiti: 'Koji grad k'o Tir ponosan bješe posred mora?'",Croatian
"Jer kad bi on blago iskrcao, mnoge bi narode njima nasitio! Obiljem bogatstva i trga mnoge bi kraljeve zemaljske usrećio.",Croatian
"A sada te, evo, valovi smrskaše, potonu u dubine morske! Blago tvoje i sva posada potonuše s tobom.",Croatian
"Svi žitelji otočki zbog tebe se prestraviše. Kraljevi se njini naježiše, glave pokunjiše.",Croatian
"Trgovci narodÄa zviždahu za tobom, jer ti strašilo posta i nestade zauvijek!'""",Croatian
I dođe mi riječ Jahvina:,Croatian
"""Sine čovječji, kaži knezu tirskome: 'Ovako govori Jahve Gospod: Tvoje se srce uzoholi, ti reče: 'Ja sam bog! Na božjem prijestolju sjedim u srcu morskom.' Iako čovjek, a ne Bog, ti srce svoje izjednači s Božjim.",Croatian
"Bješe, eto, od Daniela mudriji, nijedna ti tajna ne bje skrivena!",Croatian
"Mudrošću svojom i razborom nateče bogatstva, riznicu napuni srebrom i zlatom!",Croatian
"Mudar li bijaše trgovac, bogatstvo svoje namnoži! Al' ti se s bogatstva srce uzoholi.'",Croatian
"Stog ovako govori Jahve Gospod: 'Jer svoje srce s Božjim izjednači,",Croatian
"dovest ću, evo, na te tuđince najnasilnije među narodima. Isukat će mačeve na mudrost ti divnu, i ljepotu će ti okaljati,",Croatian
bacit će te u jamu da umreš nasilnijom smrću od onih što umiru na pučini morskoj!,Croatian
"Hoćeš li tada pred krvnikom reći: 'Ja sam bog'? Čovjek si, a ne bog, u ruci svojih ubojica.",Croatian
"Umrijet ćeš smrću neobrezanih od ruke tuđinske! Jer ja, Jahve, rekoh to' - riječ je Jahve Gospoda.""",Croatian
I dođe mi riječ Jahvina:,Croatian
"""Sine čovječji, zakukaj  tužaljku nad tirskim kraljem. Reci mu: 'Ovako govori Jahve Gospod: Gle, ti bješe uzor savršenstva, pun mudrosti i čudesno lijep!",Croatian
"U Edenu, vrtu Božjem, ti življaše, resio te dragulj svaki, sard, topaz i dijamant, krizolit, oniks i jaspis, safir, smaragd i zlato. Načinjeni bjehu bubnjevi i frule, na dan ti rođenja bjehu pripravljeni.",Croatian
"Postavih te kao raskriljena keruba zaštitnika: bio si na svetoj gori Božjoj, hodio si posred ognjena kamenja.",Croatian
Savršen bješe na putima svojim od dana svojega rođenja dok ti se u srcu ne zače opačina.,Croatian
"Obilno trgujući, napuni se nasiljem i sagriješi. Zato te zbacih s gore Božje, istrgoh te, kerube zaštitniče, isred ognjenoga kamenja.",Croatian
"Srce ti se uzoholi zbog ljepote tvoje, mudrost svoju odnemari zbog svojega blaga! Na zemlju te bacih i predah te zemaljskim kraljevima da te prezirno gledaju.",Croatian
"Mnoštvom svog bezakonja, nepoštenim trgovanjem oskvrnu svoja svetišta! Pustih oganj posred tebe da te proždre. Pretvorih te na zemlji u pepeo na oči onih što te motre.",Croatian
"Svi koji te poznaju među narodima zgroziše se nad tobom! Jer ti strašilo posta, nestade zauvijek.'""",Croatian
I dođe mi riječ Jahvina:,Croatian
"""Sine čovječji, okreni lice  k Sidonu, prorokuj protiv njega.",Croatian
"Reci: 'Ovako govori Jahve Gospod: Evo me protiv tebe, Sidone, proslavit ću se usred tebe! I znat će se da sam ja Jahve kada nad njim sud izvršim i svetost svoju pokažem u njemu.",Croatian
"I poslat ću na nj kugu i krv po ulicama njegovim; i mrtvi će posred njega padati od mača, koji ti odasvud prijeti, i znat će se tada da sam ja Jahve.",Croatian
"I više neće biti domu Izraelovu trna što ranjava nit' žaoke što razdire među svima uokolo koji ga preziru! I znat će se da sam ja Jahve!'""",Croatian
"Ovako govori Jahve Gospod: ""A kad skupim sav dom Izraelov  između naroda po kojima su razasuti, očitovat ću u njima svoju  svetost pred očima narodÄa. I nastanit će se u svojoj zemlji  što je dadoh sluzi svome Jakovu.",Croatian
"I u njoj će živjeti u miru, gradit će domove i saditi vinograde. Živjet će u pouzdanju dok  budem izvršivao svoj sud nad svima koji ih naokolo prezirahu.  I znat će da sam ja Jahve, Bog njihov.""",Croatian
"Godine desete, desetoga mjeseca, dvanaestoga dana, dođe mi  riječ Jahvina:",Croatian
"""Sine čovječji, okreni lice faraonu, kralju  egipatskom, i prorokuj protiv njega i protiv sveg Egipta.",Croatian
"Govori  i reci: 'Ovako govori Jahve Gospod: Evo me protiv tebe, faraone, kralju egipatski, golemi krokodile što ležiš usred rijeka svojih. Ti reče: 'Rijeke su moje, sebi sam ih načinio.'",Croatian
I zato ću ti kuke zarit' u gubicu i sve ribe rijeka tvojih zalijepiti na krljušti tvoje. Izvući ću te isred rijeka tvojih sa svim ribama rijeka tvojih zalijepljenim na tvoje krljušti.,Croatian
"Bacit ću u pustinju tebe i sve ribe iz rijeka tvojih. Na tlo ćeš poljsko pasti, nitko te neće podić' ni sahraniti, zvijerima zemaljskim i nebeskim pticama dat ću te za hranu!",Croatian
I znat će svi stanovnici Egipta da sam ja Jahve. Jer ti bješe trska za oslonac domu Izraelovu!,Croatian
"Kad te u ruku uhvatiše, ti se slomi i rane im otvori; a kad se na te osloniše, ti prepuče i bedra im sva izrani.'",Croatian
"Stog ovako govori Jahve Gospod: 'Gle, dovest ću mač svoj na te, istrijebit ću iz tebe i ljude i stoku!",Croatian
"Sva će zemlja egipatska pustoš biti i razvalina, i oni će znati da sam ja Jahve!' Jer ti reče: 'Rijeka je moja, sebi je načinih.'",Croatian
'Zato  evo me na te i na rijeke tvoje da pretvorim zemlju egipatsku  u pustinju i pustoš od Migdola do Sevana i do granice etiopske!,Croatian
"Neće njome više prolaziti noga ljudska ni noga životinjska, ostat će nenaseljena četrdeset godina.",Croatian
"Od zemlje ću egipatske  načiniti pustoš sred zemalja opustošenih, a gradovi njezini bit  će četrdeset godina ruševine među razvaljenim gradovima. I raspršit  ću Egipćane među narode i rasijat ću ih po zemljama.'",Croatian
"Jer, ovako govori Jahve Gospod: 'Kad mine četrdeset godina, sakupit ću opet sve Egipćane između naroda kamo bijahu raspršeni.",Croatian
"Vratit ću izgnanike egipatske, vratit ću ih opet u zemlju  Patros, domovinu njihovu, da osnuju ondje slabo kraljevstvo.",Croatian
"Ono će biti najmanje od svih kraljevstava, da se više nikad  ne digne nad druge narode. Smanjit ću ga da više nikad ne podjarmi  drugih naroda",Croatian
"i da više ne bude uzdanje domu Izraelovu. Nek'  mu u pamet doziva grijehe koje bijaše počinio okrećući se za  njima. I oni će spoznati da sam ja Jahve.'""",Croatian
"Godine dvadeset i sedme, prvoga dana prvoga mjeseca,  dođe mi riječ Jahvina:",Croatian
"""Sine čovječji, kralj babilonski Nabukodonozor  krenu s vojskom na velik pohod protiv grada Tira. I svaka glava  ogolje i svako se rame odadrije. Ali ni on ni vojska mu ne imahu  nikakve dobiti od toga što krenuše na Tir.",Croatian
"Stoga ovako govori  Jahve Gospod: 'Gle, predat ću Nabukodonozoru, kralju babilonskome, zemlju egipatsku. Odnijet će joj blago, nagrabiti plijena i  opljačkati je. To će biti plaća vojsci njegovoj.",Croatian
"Za trud  što na Tir krenu dat ću mu svu zemlju egipatsku, jer za me bijaše  radio' - riječ je Jahve Gospoda.",Croatian
"'U onaj ću dan učiniti da  izraste rog domu Izraelovu, a tebi ću usta otvoriti među njima.  I znat će da sam ja Jahve.'""",Croatian
I dođe mi riječ Jahvina:,Croatian
"""Sine čovječji, prorokuj i reci:  'Ovako govori Jahve Gospod: Kukajte: 'Jao dana!'",Croatian
"Jer se bliži dan, bliži se dan Jahvin!  Dan oblačan, vrijeme narodima određeno.",Croatian
"I mač će ući u Egipat, a strah će ophrvati Etiopiju kad  mrtvi stanu padati po Egiptu i kad se razgrabi njegovo blago  te kad mu temelje sve sruše.",Croatian
"Kuš, Put i Lud, sva Arabija i  Libija, i sinovi zemlje Krete s njima od mača će izginuti'!",Croatian
Ovako govori Jahve Gospod: 'Past će koji podupiru Egipat  i srozat će se ponos njegove moći. Od Migdola do Sevana sve će  u njemu od mača pasti - riječ je Jahve Gospoda.,Croatian
"On će biti pustoš među opustošenim zemljama, a njegovi  gradovi ruševine među razrušenim gradovima.",Croatian
I znat će da sam  ja Jahve kad zapalim svoj oganj u Egiptu i zatrem sve pomagače  njegove.,Croatian
"U onaj će dan glasnici od mene na lađama isploviti da  zastraše bezbrižnu Etiopiju. I strah će je ophrvati u dan egipatski.  Jer, evo, bliži se!'",Croatian
"Ovako govori Jahve Gospod: 'Uništit  ću mnoštvo egipatsko rukom Nabukodonozora, kralja babilonskoga!",Croatian
On i njegov narod s njime - najokrutniji među narodima -  bit će dovedeni da zemlju zatru. I oni će isukati mač na Egipat  i svu će mu zemlju truplima ispuniti.,Croatian
"A ja ću isušiti rijeke  i zemlju predati u ruke silnicima, opustošit ću zemlju i što  je u njoj - rukom tuđinaca. Ja, Jahve, rekoh!'",Croatian
"Ovako govori Jahve Gospod: 'Razorit ću kumire i ništavila  istrijebiti iz Memfisa, i neće više biti knezova u egipatskoj  zemlji, a strah ću posijati u zemlji egipatskoj.",Croatian
"Opustošit  ću Patros, zapaliti Soan, izvršiti sud na Tebi.",Croatian
"Iskalit ću  gnjev nad Sinom, tvrđom egipatskom, istrijebit ću mnoštvo u Tebi.",Croatian
"Zapalit ću oganj pod Egiptom: Sin će uzdrhtati od strave, Teba će biti osvojena, a Memfis u tjeskobi dan za danom.",Croatian
Mladići  Heliopola i Pi-Beseta od mača će pasti. A oni će biti odvedeni  u ropstvo!,Croatian
"Nad Tafnisom pomrčat će dan kad ondje slomim jaram  egipatski i kad se dokonča ponos moći u njemu! Nad njim će se  nadviti oblak, i njegove će kćeri biti odvedene u ropstvo!",Croatian
"Tako  ću izvršiti sud nad Egiptom, i znat će da sam ja Jahve.'""",Croatian
"Godine jedanaeste, prvoga mjeseca, sedmoga dana dođe  mi riječ Jahvina:",Croatian
"""Sine čovječji, gle, slomih mišicu faraonu, kralju egipatskom! I evo, nisu je ni povili: nisu metnuli lijekove  niti su je povojima obavili da je okrijepe kako bi se opet mogla  prihvatiti mača.",Croatian
"Stoga ovako govori Jahve Gospod: 'Evo me  protiv faraona, kralja egipatskoga, da mu slomim obje ruke, i  zdravu i slomljenu, i da mu mač izbijem iz ruke!",Croatian
Razagnat  ću Egipćane među narode i rasijati ih po zemljama!,Croatian
Ojačat  ću ruke kralju babilonskom i mač ću svoj staviti u njegovu ruku;  a faraonu ću slomiti ruke te će stenjati pred neprijateljem kao  ranjenik.,Croatian
"Da, ojačat ću ruke kralju babilonskom, a ruke će  faraonove klonuti. I znat će se da sam ja Jahve kad metnem mač  svoj u ruke kralju babilonskom i on ga zavitla nad zemljom egipatskom.",Croatian
"Raspršit ću Egipćane među narode i rasijati ih po zemljama.  I znat će da sam ja Jahve.'""",Croatian
"Jedanaeste godine, trećega mjeseca, prvoga dana, dođe mi riječ  Jahvina:",Croatian
"""Sine čovječji, kaži faraonu, kralju egipatskom,  i mnoštvu njegovu: 'Na koga naličiš veličinom svojom?",Croatian
"Usporedit ću te, evo, s cedrom libanonskim, lijepih grana, gusta lišća i debla visoka: vrh mu do oblaka seže.",Croatian
"Voda ga othrani i uzvisi bezdan; rijekama mu svojim nasad oblijevaše, rukave svoje slaše k svem drveću poljskom.",Croatian
"I zato rastom on nadvisi sve poljsko drveće. Grane mu se namnožiše, hvoje mu se razgranaše od obilne vode što mu dotjecaše;",Croatian
ptice mu nebeske na granama gnijezda savijahu. Ispod hvoja njegovih legoše se divlje zvijeri. A u hladu njegovu svi veliki narodi sjeđahu.,Croatian
Lijep on bijaše veličinom i širinom svojih grana; do dubokih voda žilje mu sezaše!,Croatian
"Ne bijahu mu ravni ni cedrovi u vrtu Božjem, ni čempresi se ne mogahu usporediti s granama njegovim, a platane ni kao hvoje njegove ne bijahu! Nijedno stablo u vrtu Božjem ne bješe mu po ljepoti ravno.",Croatian
"Ukrasih ga mnoštvom grana, i zaviđaše mu sve edensko drveće u vrtu Božjem.'",Croatian
"Stoga ovako govori Jahve Gospod: 'Jer se s rasta uzoholio  što mu vrh do oblaka sezaše i srce mu visina zanese,",Croatian
"predadoh  ga u ruke najmoćnijemu od svih naroda da učini s njime po zloći  njegovoj, i odbacih ga.",Croatian
"Tuđinci, najokrutniji od naroda,  posjekoše ga i oboriše, grane mu padahu po gorama i svim dolinama, hvoje mu se po svim uvalama polomiše, svi se narodi zemlje od  njegova hlada udaljiše, ostaviše ga!",Croatian
Na njegovo oboreno stablo  sve ptice nebeske sletješe! Među njegovim se granama sve divlje zvijeri nastaniše!,Croatian
"Da  se rastom svojim nijedno stablo pokraj vode više ne uzvisi i  da vrh svoj među oblake ne uzdigne! I da se nijedno stablo koje  pije vode u visinu svoju ne uzdaje! Jer su svi predani smrti, bačeni u podzemne krajeve, posred sinova ljudskih, s onima što  slaze u jamu!'",Croatian
"Ovako govori Jahve Gospod: 'U dan kad on siđe u Podzemlje, u znak žalosti, zatvorih nad njim ponor i zaustavih rijeke njegove.  I velike vode presahnuše te sav Libanon zbog njega u tugu zaogrnuh  i sve se poljsko drveće zbog njega osuši!",Croatian
"Gromotom pada njegova  potresoh narode kad ga strmoglavih u Podzemlje s onima što u  jamu siđoše! I u podzemnom se kraju utješi sve drveće edensko, najizabranije i najljepše u Libanonu, sve što je vodu ispijalo.",Croatian
"I ono, mišica njegova, i oni među narodima koji u hladu njegovu  sjeđahu, siđoše s njim u Podzemlje, k onima što mačem bijahu  probodeni.",Croatian
"Na koga, dakle, među drvećem edenskim, naličiš svojom  moći, slavom i veličinom? A sad si s njima oboren u podzemni  kraj i s neobrezanima ležiš među onima što mačem bijahu probodeni.  To je faraon i sve njegovo mnoštvo' - riječ je Jahve Gospoda.""",Croatian
"Godine dvanaeste, dvanaestoga mjeseca, prvoga dana, dođe mi  riječ Jahvina:",Croatian
"""Sine čovječji, zaplači nad faraonom, kraljem  egipatskim, i kaži mu: 'Laviću naroda, propao si! Ti bješe kao krokodil u vodi, bučio si u rijekama svojim, nogama si vodu mutio, valove joj podizao!'",Croatian
"Ovako govori Jahve Gospod: 'Gle, razapet ću mrežu nad tobom sa skupom mnogih naroda: oni će te u mojoj mreži izvući.",Croatian
"Ostavit će te na zemlji, tresnuti tobom o tlo. Sve ptice nebeske na te ću pustiti i zvijeri zemaljske tobom ću nahraniti!",Croatian
"Meso ću ti razbacat' po gorama, doline ću prekriti strvinom tvojom.",Croatian
"Istekom iz tebe zemlju ću napojiti, krvlju tvojom po gorama, i korita riječna njome napuniti.",Croatian
"A kada te utrnem, nebesa ću potamniti i zvijezde na njima ugasiti! Oblakom ću sunce zastrijeti, i mjesec svjetlošću neće svijetliti.",Croatian
Sva ću svjetlila na nebu zbog tebe utrnuti i mrak ću nad zemljom razastrijeti!' - riječ je Jahve Gospoda.,Croatian
'Ucvilit ću srca mnogih naroda kad izgnanike tvoje odvedem  u zemlje tebi nepoznate.,Croatian
"Narode će mnoge strava uhvatiti, a njihovi će se kraljevi nad tobom užasnuti njima naočigled.  I na dan pada tvojega svatko će za svoj život neprestano strepiti.'",Croatian
Jer ovako govori Jahve Gospod: 'Mač kralja babilonskoga na  te će se spustiti.,Croatian
"Tvoje ću mnoštvo pobiti mačevima junaka, najljući od svih naroda opustošit će ponos Egipta i sve mnoštvo  njegovo zatrijeti.",Croatian
Svu ću stoku njegovu uništiti pokraj voda  obilnih. Ljudska ih noga više neće gaziti niti će ih životinjski  papak mutiti.,Croatian
Onda ću im vode opet stišati i učinit ću da  im rijeke kao ulje teku!' - riječ je Jahve Gospoda.,Croatian
"'Kad zemlju egipatsku opustošim, kad bude opljačkano  što je na njoj, kad udarim sve žitelje njezine, znat će da sam  ja Jahve.",Croatian
"Tužaljka je to koja će se naricati. Naricat će  je kćeri naroda. Naricat će je nad Egiptom i nad svim njegovim  mnoštvom' - riječ je Jahve Gospoda.""",Croatian
"Godine dvanaeste, prvoga mjeseca, petnaestoga dana, dođe  mi riječ Jahvina:",Croatian
"""Sine čovječji, nariči za egipatskim mnoštvom, gurni ga, njega i kćeri naroda slavnih, u podzemni kraj, k onima  što siđoše u jamu.",Croatian
Od koga si bolji? Siđi i počini s neobrezanima.,Croatian
Oni će pasti među one što ih mač pokosi. Ležaj će dobiti  sa svim mnoštvom.,Croatian
"Najhrabriji junaci govorit će mu iz srca  Podzemlja: 'Ti i pomoćnici tvoji siđite i počinite s neobrezanima, mačem pokošenima!'",Croatian
"Ondje je i Asirac i sva njegova gomila oko groba njegova  - svi pobijeni, mačem pokošeni.",Croatian
"Grobovi im leže na dnu jame  i sva mu je gomila oko grobova njegova - svi, nekoć užas u zemlji  živih, sada pobijeni, mačem pokošeni.",Croatian
"Ondje Elam i sve mnoštvo njegovo oko groba njegova -  svi pobijeni, mačem pokošeni, neobrezani u podzemni kraj mrtvih  siđoše: nekoć užas u zemlji živih, snose sad sramotu svoju s  onima što u jamu siđoše.",Croatian
"Usred pobijenih ležaj smjestiše  njemu i mnoštvu oko groba njegova - sve neobrezani, mačem probodeni:  nekoć užas u zemlji živih, snose sad sramotu svoju s onima što  u jamu siđoše, među pobijene položeni.",Croatian
"Ondje je Mešek i Tubal i sve mnoštvo njegovo, s grobovima  oko groba njegova - svi neobrezani, mačem probodeni, nekoć užas  u zemlji živih.",Croatian
"Ne leže s junacima davno palima, u Podzemlje  siđoše s oružjem, s mačem pod glavom i sa štitom na kostima,  jer bijahu užas junacima u zemlji živih.",Croatian
"I ti ćeš ležati  usred neobrezanih, mačem pokošenih.",Croatian
"Ondje je Edom i svi njegovi kraljevi i knezovi: unatoč  svojemu junaštvu, i oni leže zajedno s onima što su mačem pokošeni, s neobrezanima, s onima koji u jamu siđoše.",Croatian
"Ondje su knezovi sjevera i svi Sidonci, i oni siđoše  među probodene. Unatoč užasu svojega junaštva, leže neobrezani, s mačem probodenima, snoseći svoju sramotu s onima što u jamu  siđoše.",Croatian
"Vidjet će ih faraon i utješit će se zbog svog mnoštva  - faraon i sva vojska njegova mačem pokošena, riječ je Jahve  Gospoda!",Croatian
"Jer je zadavao strah u zemlji živih, faraon i sve  mnoštvo njegovo leže s neobrezanima, s mačem pokošenima - riječ  je Jahve Gospoda.""",Croatian
Dođe mi riječ Jahvina:,Croatian
"""Sine čovječji, govori sinovima  naroda svojega! Reci: 'Ako ja na neku zemlju dovedem mač, a narod  te zemlje uzme jednoga između sebe i postavi ga za stražara,",Croatian
a on - videći da mač dolazi na zemlju - zatrubi u rog i opomene  sav narod:,Croatian
ako se tada onaj koji čuje glas roga ne da opomenuti  te mač dođe i pogubi ga - krv njegova past će na glavu njegovu:,Croatian
"jer, čuo je glas roga, ali se ne dade opomenuti - krv njegova  past će na njega. Da se dao opomenuti, spasio bi život.",Croatian
"A  opet, ako stražar - videći da mač dolazi na zemlju - ne zatrubi  u rog i ne opomene narod te mač dođe i pogubi koga od njih: taj  je, doduše, poginuo zbog svoga grijeha, ali ću ja krv njegovu  tražiti iz stražarove ruke.'",Croatian
"I tebe sam, sine čovječji, postavio za stražara domu Izraelovu:  kad čuješ riječ iz mojih usta, opomeni ih u moje ime.",Croatian
"Reknem  li bezbožniku: 'Bezbožniče, umrijet ćeš!' - a ti ne progovoriš  i ne opomeneš bezbožnika da se vrati od svojega zloga puta, bezbožnik  će umrijeti zbog svojega grijeha, ali krv njegovu tražit ću iz  tvoje ruke.",Croatian
"Ali ako bezbožnika opomeneš da se vrati od svojega  zloga puta, a on se ne vrati sa svojega puta: on će umrijeti  zbog svojega grijeha, a ti si spasio život svoj.",Croatian
"Sine čovječji, reci domu Izraelovu: Vi govorite: 'Prijestupi  i grijesi naši pritišću nas i zbog njih propadamo! I da još živimo?'",Croatian
"Odgovori im: 'Života mi moga - riječ je Jahve Gospoda - nije  meni do smrti bezbožnikove, nego da se odvrati od zloga puta  svojega i da živi! Obratite se, dakle, obratite od zloga puta  svojega! Zašto da umrete, dome Izraelov!'",Croatian
"Sine čovječji, reci sinovima naroda svoga: 'Pravednika  neće izbaviti pravednost njegova u dan kad sagriješi niti će  bezbožnik stradati zbog svoje bezbožnosti u dan kad se od nje  odvrati, kao što ni pravednik neće moći ostati na životu u dan  kad sagriješi.",Croatian
"Reknem li ja prevedniku: 'Živjet ćeš!' a on  se pouzda u svoju pravednost i stane činiti nepravdu, zaboravit  ću svu njegovu pravednost, i on će umrijeti zbog nepravde što  je počini!",Croatian
"A reknem li bezbožniku: 'Umrijet ćeš!' a on se  odvrati od grijeha svojega i stane raditi po zakonu i pravdi,",Croatian
"vrati zalog, plati oteto i stane živjeti po zakonima života, ne čineći bezakonja - živjet će, neće umrijeti!",Croatian
"I svi grijesi  njegovi što ih bijaše počinio bit će mu zaboravljeni. Radi po  zakonu i pravdi, živjet će!'",Croatian
Ali sinovi naroda tvoga govore: 'Jahvin put nije pravedan!'  Njihov put nije pravedan!,Croatian
"Ako se pravednik odvrati od svoje  pravednosti i stane činiti nepravdu, on će stoga umrijeti.",Croatian
"A  ako se bezbožnik odvrati od svoje bezbožnosti i stane raditi  po zakonu i pravdi, on će zbog toga živjeti.",Croatian
"A vi velite:  'Jahvin put nije pravedan!' Svakome ću od vas suditi prema putovima  njegovim, dome Izraelov!""",Croatian
"Godine dvanaeste, desetoga mjeseca, petoga dana našeg  izgnanstva, dođe k meni bjegunac iz Jeruzalema i reče: ""Pade  grad!""",Croatian
"Ruka se Jahvina spustila na me uveče, prije dolaska  toga bjegunca, i otvorila mi usta prije negoli on dođe k meni  ujutro! Otvoriše mi se, dakle, usta i ja više ne bijah nijem.",Croatian
I dođe mi riječ Jahvina:,Croatian
"""Sine čovječji, oni koji  žive u ovim ruševinama zemlje Izraelove govore: 'Jedan bijaše  Abraham i baštini ovu zemlju, a nas je mnogo - nama je zemlja  dana u posjed!'",Croatian
"Stoga im reci: 'Ovako govori Jahve Gospod:  Vi blagujete po gorama, oči podižete kumirima svojim, krv prolijevate  - i još da posjedujete ovu zemlju?",Croatian
"Na svoj se mač oslanjate, činite gadosti, oskvrnjujete ženu bližnjega - i još da posjedujete  ovu zemlju?'",Croatian
"Ovo im reci: 'Ovako govori Jahve Gospod: Života  mi moga, oni koji su u ruševinama od mača će pasti; one koji  su u polju dat ću zvijerima da ih proždru; a koji su u utvrdama  i po pećinama od kuge će poginuti!",Croatian
Tako ću zemlju ovu razoriti  i opustošiti i nestat će zauvijek drskoga njezina ponosa. Opustjet  će gore Izraelove i nitko više neće njima prolaziti.,Croatian
I znat  će da sam ja Jahve kad zemlju njihovu razorim i opustošim zbog  svih gadosti što ih počiniše.',Croatian
"A o tebi, sine čovječji, sinovi naroda tvoga kazuju uza  zidove i na kućnim vratima i govore jedan drugom: 'Hajde da čujemo  kakva je to riječ došla od Jahve!'",Croatian
"I hrle k tebi kao na zbor  narodni; i narod moj sjeda preda te i sluša tvoje riječi, ali  ih ne izvršuje: naslađuju se njima u ustima, a srce im ide za  nepravednim dobitkom.",Croatian
"I gle, ti si za njih kao slatka pjesma  uz glazbu otpjevana glasom umilnim: riječi ti slušaju, ali ih  ne izvršuju.",Croatian
"Ali kad sve ovo dođe - gle, već dolazi - znat  će da prorok bijaše među njima!""",Croatian
I dođe mi riječ Jahvina:,Croatian
"""Sine čovječji, prorokuj protiv  Izraelovih pastira, prorokuj im i reci: 'Ovako govori Jahve Gospod:  Jao pastirima Izraelovim koji napasaju sami sebe! Ne moraju li  pastiri napasati stado?",Croatian
"Mlijekom se hranite, vunom odijevate, ovnove tovne koljete, a stada ne pasete.",Croatian
"Nemoćnih ne krijepite, bolesnih ne liječite, ranjenih ne povijate, zalutalih natrag  ne dovodite, izgubljenih ne tražite, nego nasilno i okrutno njima  gospodarite.",Croatian
"I tako se ovce raspršiše nemajuć' pastira, i  raspršene postadoše plijen zvijerima.",Croatian
"Ovce lutaju po svim  gorama i visokim bregovima; po svoj su zemlji raspršene ovce  moje i nitko za njih ne pita, nikoga nema da ih traži.'",Croatian
"Zato, pastiri, čujte riječ Jahvinu:",Croatian
"'Tako mi života, riječ je Jahve Gospoda: zato što ovce moje postadoše plijen  i hrana zvijerima, nemajuć' pastira, dok pastiri moji ovaca mojih  ne traže nego sami sebe pasu, a ne pasu stada mojega -",Croatian
"zato, pastiri, čujte riječ Jahvinu:",Croatian
"Ovako govori Jahve Gospod:  'Evo me na pastire! Ovce svoje tražit ću iz ruku njihovih i neću  im dati da mi više stado pasu ni da sami sebe pasu: istrgnut  ću ovce iz usta njihovih, neće im više biti hrana.'",Croatian
"Jer ovako govori Jahve Gospod: 'Evo me, sam ću potražiti  ovce svoje i sam ću ih pasti!",Croatian
"Kao što se pastir brine za  ovce svoje kad se nađe uza stado raspršeno, i ja ću se pobrinuti  za svoje ovce i skupit' ih iz svih mjesta u koje se raspršiše  u dan oblaka i mraka.",Croatian
"Izvest ću ih iz naroda, skupit ću ih  iz zemalja i dovesti ih u zemlju njihovu da ih pasem na gorama  izraelskim, po svim dolinama i travnjacima.",Croatian
"Past ću ih na  izvrsnim pašama, ovčinjaci će im biti na visokim gorama izraelskim;  ondje će počivati u dobrim ovčinjacima i past će na sočnim pašama, po gorama izraelskim.",Croatian
Sam ću pasti ovce svoje i sam ću im  dati počinka - riječ je Jahve Gospoda.,Croatian
"Potražit ću izgubljenu, dovesti natrag zalutalu, povit ću ranjenu i okrijepiti nemoćnu, bdjeti nad pretilom i jakom - past ću ih pravedno.'",Croatian
"A vama, ovce moje, ovako govori Jahve Gospod: 'Evo me  da sudim između ovce i ovce, između ovnova i jaraca!",Croatian
Zar  vam je malo pasti na dobroj paši te ostatak paše nogama gazite?  Malo vam je piti bistru vodu te ostatak nogama mutite?,Croatian
"A  moje ovce moraju pasti što vi nogama izgaziste, piti što vi nogama  zamutiste.'",Croatian
Stoga ovako govori Jahve Gospod: 'Evo me da sudim između  ovce pretile i mršave!,Croatian
"Jer bokovima i plećima, bodući rogovima, slabe ovce guraste dok ih ne izguraste.",Croatian
Ja ću izbaviti ovce  svoje da više ne budu plijenom i sudit ću između ovce i ovce.,Croatian
"Postavit ću im jednoga pastira koji će ih pasti, slugu svoga  Davida: on će ih sam pasti i bit će im pastir,",Croatian
"a ja, Jahve, bit ću njihov Bog, i moj sluga David bit će im knez. Ja, Jahve, rekoh!",Croatian
"I sklopit ću s njima Savez mira i uklonit ću iz zemlje  sve divlje zvijeri, i živjet će mirno u pustinji i spavati po  šumama.",Croatian
"Njih i sve oko brda svojega učinit ću blagoslovom  i dat ću im na vrijeme kišu, i bit će to kiša blagoslova.",Croatian
"I  drveće će poljsko donositi plodove, a zemlja će dati rod svoj.  I oni će mirno živjeti u svojoj zemlji i znat će da sam ja Jahve  kad slomim palice jarma njihova i kad ih izbavim iz ruku onih  što ih podjarmiše.",Croatian
"I neće više biti plijenom narodima, i  zvijeri ih više neće žderati, nego će mirno živjeti i nitko ih  neće plašiti.",Croatian
"I učinit ću da im probuja slavni nasad, i glad  ih više neće zatirati, u zemlji više neće podnositi rug narodÄa.",Croatian
"I znat će da sam ja, Jahve, Bog njihov, s njima i da su oni, dom Izraelov, narod moj - riječ je Jahve Gospoda.",Croatian
"Vi, ovce  moje, vi ste stado paše moje, a ja sam Bog vaš' - riječ je Jahve  Gospoda.""",Croatian
I dođe mi riječ Jahvina:,Croatian
"""Sine čovječji, okreni lice k  Seirskoj gori i prorokuj protiv nje!",Croatian
"Reci joj: 'Ovako govori Jahve Gospod: Evo me na te, Goro seirska! Ruku  ću podići na te i pretvoriti te u pustoš i pustinju.",Croatian
Gradove  ću tvoje razvaliti i postat ćeš pustinjom. I znat ćeš da sam  ja Jahve!,Croatian
Vječnu si mržnju gojila i maču predavala sinove  Izraelove kad bi ih nesreća pogodila i kad bi im kucnuo čas posljednjega  grijeha.,Croatian
"Zato, života mi moga - riječ je Jahve Gospoda - krvi  ću te predati i krv će te progoniti: od krvi nisi prezala, krv  će te progoniti!",Croatian
"Od Gore seirske učinit ću pustoš i pustinju, istrijebit ću iz nje polaznika i povratnika.",Croatian
"Gore njezine  napunit ću truplima: po tvojim brežuljcima, po tvojim dolinama  i po tvojim uvalama padat će mačem pokošeni.",Croatian
"Učinit ću od  tebe vječnu pustinju, gradovi se tvoji neće napučiti. I znat  ćete da sam ja Jahve!'",Croatian
"Ti reče: 'Ova dva naroda i ove dvije zemlje bit će moji;  mi ćemo ih zaposjesti, ako i jest Jahve bio ondje!'",Croatian
"'Zato, života mi moga - riječ je Jahve Gospoda - postupit  ću s tobom prema gnjevu i ljubomori s kojom ti postupi u svojoj  mržnji s njima! Upoznat ćeš me po tome kako ću ti suditi!",Croatian
"I  znat ćeš da sam ja, Jahve, čuo sve tvoje hule što ih izreče na  gore Izraelove govoreći: 'Opustješe, nama su dane za hranu!'",Croatian
"Razmetali ste se, protiv mene govorili i gomilali protiv  mene riječi; čuo sam ja!'",Croatian
"Ovako govori Jahve Gospod: 'Na  radost sve zemlje, od tebe ću učiniti pustoš.",Croatian
"Kako si se  ti radovala što opustje baština doma Izraelova, tako ću učiniti  s tobom: opustjet ćeš, Goro seirska, a s tobom i sav Edom! I  znat će se da sam ja Jahve!""",Croatian
"Sine čovječji, prorokuj gorama Izraelovim i reci: ""O gore Izraelove, čujte riječ Jahvinu:",Croatian
Ovako govori Jahve  Gospod: Neprijatelji vaši govore o vama: 'Ha! Ha! Visine vječne  postat će naš posjed!',Croatian
I zato prorokuj i reci: 'Ovako govori  Jahve Gospod: Sa svih vas strana pustoše i plijene da budete  posjed ostalim narodima i na jezike dođoste svjetini klevetničkoj.,Croatian
"Zato, gore Izraelove, čujte riječ Jahvinu! Ovako govori Jahve  Gospod gorama i brežuljcima, uvalama i dolinama, opustošenim  razvalinama i napuštenim gradovima koji postadoše plijen i ruglo  ostalim narodima uokolo -",Croatian
"ovako, dakle, govori Jahve Gospod:  Zaista sam govorio o ognju ljubomore svoje protiv ostalih naroda, protiv sveg Edoma, koji s radošću u srcu i s mržnjom u duši  sebi prisvoji u posjed zemlju moju da je oplijeni i opljačka.'",Croatian
"Zato prorokuj o zemlji Izraelovoj! Reci gorama i brežuljcima, uvalama i dolinama: 'Ovako govori Jahve Gospod! Evo, govorim  u ljubomori i jarosti jer moradoste podnositi rug naroda.'",Croatian
"Zato  ovako govori Jahve Gospod: 'Evo, dižem ruku i kunem se: narodi  koji su oko vas snosit će sami svoju sramotu!",Croatian
"A vi, gore Izraelove, razgranajte se i donesite rod narodu koji će skoro doći.",Croatian
"Jer, evo me k vama! K vama se okrenuh, i gajit ću vas i zasijati!",Croatian
"Razmnožit ću ljude po vama - sav dom Izraelov - gradove vam  napučiti, razvaline vaše opet podići!",Croatian
"Razmnožit ću po vama  ljude i stoku, oni će se namnožiti i naploditi - te ću vas napučiti  kao nekoć i obasuti vas dobrima više nego prije! I znat ćete  da sam ja Jahve!",Croatian
"Dovest ću k vama ljude, narod svoj, Izraela, i zaposjest će te i bit ćeš im baština i nećeš im više djecu  otimati.'""",Croatian
"Ovako govori Jahve Gospod: ""A što se o tebi govori: 'Ti  si zemlja koja ljude proždire i svojem narodu djecu otima' -",Croatian
ti više nećeš ljude proždirati ni narodu svome djece otimati  - riječ je Jahve Gospoda.,Croatian
"Ne dam da više slušaš rug pogana, ne dam da više budeš na sramotu narodima: nećeš više narodu  svojem djece otimati"" - riječ je Jahve Gospoda.",Croatian
Dođe mi riječ Jahvina:,Croatian
"""Sine čovječji, kad dom Izraelov  još življaše u svojoj zemlji, oskvrnu je svojim nedjelima i svojim  putovima. Putovi njihovi bijahu preda mnom kao nečistoća žene  nečiste.",Croatian
I zato na njih izlih gnjev svoj zbog krvi što je  proliše i zbog kumira kojima je oskvrnuše.,Croatian
Rasprših ih među  narode i rasijah po zemljama. Sudio sam im prema putovima i nedjelima  njihovim.,Croatian
"Ali u narodima među koje dođoše, među svim narodima  u koje dospješe, oskvrnjivahu moje sveto ime, jer o njima se  govorilo: 'To je Jahvin narod, a morade otići iz zemlje Jahvine!'",Croatian
I meni se sažali moje sveto ime što ga dom Izraelov obeščasti  u narodima među koje dođe.,Croatian
"Reci zato domu Izraelovu: 'Ovako govori Jahve Gospod:  Što činim, ne činim radi vas, dome Izraelov, nego radi svetoga  imena svojega, koje vi oskvrnuste među narodima u koje dođoste.",Croatian
"Ja ću posvetiti ime svoje veliko koje vi oskvrnuste posred  narodÄa u koje dođoste! I znat će narodi da sam ja Jahve - riječ  je Jahve Gospoda - kad na vama, njima naočigled, pokažem svetost  svoju.",Croatian
"Tada ću vas sabrati iz svih naroda i skupiti iz svih  zemalja, natrag vas dovesti u vašu zemlju.",Croatian
Poškropit ću vas  vodom čistom da se očistite. Očistit ću vas od svih vaših nečistoća  i od svih kumira vaših.,Croatian
"Dat ću vam novo srce, nov duh udahnut  ću u vas! Izvadit ću iz tijela vašega srce kameno i dat ću vam  srce od mesa.",Croatian
Duh svoj udahnut ću u vas da hodite po mojim  zakonima i da čuvate i vršite moje naredbe.,Croatian
"I nastanit ćete  se u zemlji koju dadoh vašim ocima, i bit ćete moj narod, a ja  ću biti vaš Bog.",Croatian
"Izbavit ću vas od svih vaših nečistoća i  dozvat ću žito i umnožiti ga, i nikad vas više neću izvrći gladi.",Croatian
Umnožit ću plod drveća i rod njiva da ne podnosite više zbog  gladi sramotu među narodima.,Croatian
"I tada ćete se spomenuti zlih  putova i nedjela svojih, i sami ćete sebe omrznuti zbog bezakonja  i gadosti svojih.",Croatian
"A što činim, znajte dobro, ne činim radi  vas - riječ je Jahve Gospoda! Postidite se i posramite zbog putova  svojih, dome Izraelov!'",Croatian
"Ovako govori Jahve Gospod: 'A kad vas očistim od svih  bezakonja vaših, napučit ću opet vaše gradove i sagraditi razvaline;",Croatian
"opustjela zemlja, nekoć pustinja naočigled svakom prolazniku, bit će opet obrađena.",Croatian
"Tada će se reći: 'Evo zemlje što bijaše  pusta, a postade kao vrt edenski! Gle gradova što bijahu pusti, same razvaline i ruševine, a sada su utvrđeni i napučeni!'",Croatian
"I  narodi oko vas koji preostanu znat će da ja, Jahve, razvaljeno  opet gradim, i što bi opustošeno, opet sadim. Ja, Jahve, rekoh  i učinit ću!'",Croatian
Ovako govori Jahve Gospod: Još će ovo moliti dom Izraelov:  da im ljudstvo namnožim kao stada.,Croatian
"Kao svetim stadima, kao  stadima blagdanskih dana u Jeruzalemu, gradovi, nekoć razvaline, napučit će se ljudstvom. I znat će da sam ja Jahve.""",Croatian
I spusti se na me ruka Jahvina i Jahve me u svojem duhu izvede  i postavi usred doline pune kostiju.,Croatian
"Provede me kroz njih, svuda oko njih, i gle, bijaše ih u dolini veoma mnogo i bijahu  sasvim suhe!",Croatian
"Reče mi: ""Sine čovječji, mogu li ove kosti oživjeti?""  Ja odgovorih: ""Jahve Gospode, to samo ti znaš!""",Croatian
"Tad mi reče:  ""Prorokuj ovim kostima i reci im: 'O suhe kosti, čujte riječ  Jahvinu!'",Croatian
"Ovako govori Jahve Gospod ovim kostima: 'Evo, duh  ću svoj udahnuti u vas i oživjet ćete!",Croatian
"Žilama ću vas ispreplesti, mesom obložiti, kožom vas obaviti i duh svoj udahnuti u vas  i oživjet ćete - i znat ćete da sam ja Jahve!'""",Croatian
"I ja stadoh prorokovati kao što mi bješe zapovjeđeno.  I dok sam prorokovao, nastade šuškanje i pomicanje i kosti se  stadoše pribirati.",Croatian
"Pogledah, i gle, po njima narasle žile  i meso; kožom se presvukoše, ali duha još ne bijaše u njima.",Croatian
"I reče mi: ""Prorokuj duhu, sine čovječji, prorokuj i reci:  'Ovako govori Jahve Gospod: Od sva četiri vjetra dođi, duše,  i dahni u ova trupla da ožive!'""",Croatian
"I stadoh prorokovati kao  što mi zapovjedi, i duh uđe u njih i oživješe i stadoše na noge  - vojska vrlo, vrlo velika.",Croatian
"Reče mi: ""Sine čovječji, te kosti - to je sav dom Izraelov.  Evo, oni vele: 'Usahnuše nam kosti i propade nam nada, pogibosmo!'",Croatian
"Zato prorokuj i reci im. 'Ovako govori Jahve Gospod: Ja ću  otvoriti vaše grobove, izvesti vas iz vaših grobova, narode moj, i odvesti vas u zemlju Izraelovu!",Croatian
"I znat ćete da sam ja  Jahve kad otvorim grobove vaše i kad vas izvedem iz vaših grobova, moj narode!",Croatian
"I duh svoj udahnut ću u vas da oživite, i dovest  ću vas u vašu zemlju, i znat ćete da ja, Jahve govorim i činim'  - riječ je Jahve Gospoda.""",Croatian
I dođe mi riječ Jahvina:,Croatian
"""Sine čovječji, uzmi drvo  i napiši na njemu: 'Juda i sinovi Izraelovi, njegovi saveznici!'  Onda uzmi drugo drvo i napiši na njemu: 'Josip - drvo Efrajimovo  - i sav dom Izraelov, njegov saveznik.'",Croatian
I sastavi ih u jedno  drvo da budu kao jedno u tvojoj ruci!,Croatian
A kad te sinovi tvojega  naroda zapitaju: 'Hoćeš li nam objasniti što to znači?' -,Croatian
"reci  im: 'Ovako govori Jahve Gospod: Evo, uzet ću drvo Josipovo, što  je u ruci Efrajimovoj, drvo Josipovo i Izraelovih plemena, njegovih  saveznika, i sastavit ću ga s drvetom Judinim te ću od njih načiniti  jedno; oba će biti jedno u mojoj ruci.'",Croatian
"Oba drveta na koja to napišeš neka ti budu u ruci, njima  naočigled.",Croatian
"I reci im: 'Ovako govori Jahve Gospod: Evo, skupit  ću sinove Izraelove iz naroda u koje dođoše, skupit ću ih odasvud  i odvesti ih u zemlju njihovu.",Croatian
"I načinit ću od njih jedan  narod u zemlji, u gorama Izraelovim, i bit će im svima jedan  kralj, i oni više neće biti dva naroda i neće više biti razdijeljeni  na dva kraljevstva.",Croatian
"I neće se više kaljati svojim kumirima, ni svojim grozotama, ni opačinama. Izbavit ću ih od svih njihovih  nevjera kojima zgriješiše i očistit ću ih, i oni će biti moj  narod, a ja njihov Bog.",Croatian
"I sluga moj David bit će im kralj  i svima će im biti jedan pastir. Živjet će po mojim zakonima, čuvajući i vršeći moje naredbe.",Croatian
"Boravit će u zemlji koju  dadoh sluzi svome Jakovu, u kojoj življahu oci vaši: u njoj će  stanovati oni i njihovi sinovi, i sinovi sinova njihovih dovijeka.  I moj sluga David bit će im knez dovijeka.",Croatian
Sklopit ću s njima  savez mira; bit će to Savez vječan s njima. Utvrdit ću ih i razmnožiti  i postavit ću Svetište svoje zauvijek među njih.,Croatian
"Moj će Šator  biti među njima i ja ću biti Bog njihov, a oni narod moj!",Croatian
"I  kad Svetište moje bude zauvijek među njima, znat će svi narodi  da sam ja Jahve, koji posvećujem Izraela.'""",Croatian
I dođe mi riječ Jahvina:,Croatian
"""Sine čovječji, okreni lice ka  Gogu, u zemlji Magogu, velikom knezu Mešeka i Tubala, prorokuj  protiv njega.",Croatian
"Reci: 'Ovako govori Jahve Gospod: Evo me na  te, Gože, veliki kneže Mešeka i Tubala!",Croatian
"Namamit ću te i metnut  ću ti žvale u čeljusti, izvest ću tebe i svu tvoju vojsku - konje  i konjanike, silno mnoštvo u potpunoj opremi - sve u oklopima  i sa štitovima, sve vične maču.",Croatian
"S njima je i Perzija, Etiopija i Put - svi sa štitovima  i pod kacigama;",Croatian
"zatim Gomer i sve čete njegove, Bet Togarma  s krajnjega sjevera i sve čete njezine - silan narod s tobom!",Croatian
Dobro se spremi ti i sve mnoštvo što se oko tebe skupilo i  stani mu na čelo!,Croatian
"Poslije mnogo dana dobit ćeš zapovijed;  poslije mnogo godina navalit ćeš na zemlju, izbavljenu od mača  i skupljenu iz mojih naroda, na gore Izraelove, nekoć zadugo  puste: otkako ih izvedoh iz naroda, svi spokojno žive.",Croatian
"Dići  ćeš se, doći kao nevrijeme, kao oblak što prekrije zemlju, ti  i tvoje čete, a s vama sila naroda!'",Croatian
Ovako govori Jahve Gospod: 'U onaj će ti se dan misli  rojiti u srcu i skovat ćeš zao naum.,Croatian
"Reći ćeš: 'Hajde da  se dignem na zemlju nebranjenu, da navalim na miran narod koji  spokojno živi bez zidina i bez prijevornica i bez vrata:",Croatian
"pa  da se plijena naplijenim i pljačke napljačkam - da ruku stavim  na razvaline opet napučene i na narod iz narÄodÄa sakupljen,  koji se bavi stadima i imanjem i živi u središtu zemlje.'",Croatian
"Šeba, Dedan i trgovci taršiški i svi njihovi lavići pitat će te: 'Zar  zato dolaziš plijeniti? I zar si radi pljačke toliku gomilu skupio  da odneseš srebro i zlato, da otmeš stoku i imanje i da se plijena  velikoga naplijeniš?'",Croatian
"Zato prorokuj, sine čovječji, i reci Gogu: 'Ovako govori  Jahve Gospod: U onaj dan kad narod moj izraelski bude spokojno  živio, ti ćeš se podići!",Croatian
"Doći ćeš iz svoga sjedišta, s krajnjega  sjevera, ti i s tobom mnogo naroda, sve samih konjanika, silno  mnoštvo, golema vojska.",Croatian
"Navalit ćeš na Izraela, narod moj, kao oblak kad pokrije zemlju. U posljednje dane dovest ću te  na svoju zemlju da me narodi upoznaju, kad na tebi, Gože, njima  naočigled, pokažem svetost svoju.'",Croatian
"Ovako govori Jahve Gospod: 'Nisi li ti onaj o kome sam  govorio, u davne dane, preko slugu svojih, proroka Izraelovih, koji u ono vrijeme prorokovaše da ću te na njih dovesti?",Croatian
U  onaj dan kad Gog navali na zemlju Izraelovu - riječ je Jahve  Gospoda - gnjev će mi iz nosa planuti.,Croatian
U ljubomori svojoj  i u ognju jarosti svoje odlučih: U onaj dan bit će silan potres  u zemlji Izraelovoj.,Croatian
"I trest će se poda mnom ribe morske  i ptice nebeske, poljske zvijeri i gmazovi što gmižu po zemlji  i svi ljudi što žive na njoj. Planine će se razvaliti, vrleti  popadati i sve se zidine porušiti!",Croatian
I po svim svojim gorama  pozvat ću na njega mač - riječ je Jahve Gospoda - s mačem će  se brat na brata dići!,Croatian
"Sudit ću mu kugom i krvlju. I spustit  ću silan pljusak, i kamenje tÓuče, oganj i sumpor na nj, na njegove  čete i na mnogi narod koji bude s njime.",Croatian
"I uzveličat ću se, posvetiti i objaviti pred svim narodima, i znat će da sam ja  Jahve.'",Croatian
"Sine čovječji, prorokuj protiv Goga i reci: 'Ovako govori  Jahve Gospod: Evo me na te, Gože, veliki kneže Mešeka i Tubala!",Croatian
"Namamit ću te i povesti, podići te s krajnjega sjevera i dovesti  na gore Izraelove.",Croatian
Izbit ću ti luk iz lijeve ruke i prosuti  strijele iz tvoje desnice.,Croatian
"Na gorama ćeš Izraelovim pasti, ti i sve tvoje čete i narodi koji budu s tobom: pticama grabljivicama, svemu krilatom, i zvijerima dadoh te za hranu.",Croatian
"Na otvorenom  ćeš polju pasti, jer ja tako rekoh - riječ je Jahve Gospoda.",Croatian
Poslat ću oganj na Magog i na sve koji spokojno žive na otocima  - i znat će da sam ja Jahve.,Croatian
"A svoje sveto ime objavit ću  posred naroda svoga izraelskoga i neću dati da se više oskvrnjuje  moje sveto ime! I znat će svi narodi da sam ja, Jahve, Svetac  Izraelov.",Croatian
Evo dolazi i biva - riječ je Jahve Gospoda! To je dan  o kojem sam govorio!,Croatian
"Izići će stanovnici izraelskih gradova, naložiti vatru  i spaliti oružje, štitove, štitiće, lukove i strelice, koplja  i sulice - ložit će njima vatru sedam godina.",Croatian
"Neće nositi  drva iz polja ni sjeći u šumama, nego će vatru oružjem ložiti.  I oplijenit će one koji su njih plijenili, opljačkati one koji  su njih pljačkali - riječ je Jahve Gospoda.",Croatian
"U onaj ću dan dati Gogu za grob glasovito mjesto u Izraelu:  dolinu Abarim, istočno od Mora, koja zatvara put prolaznicima;  ondje će pokopati Goga i sve njegovo mnoštvo. I dolina će se  prozvati Hamon-Gog.",Croatian
"I ukopavat će ih dom Izraelov, sedam  mjeseci, da očisti svu zemlju;",Croatian
"pokapat će ih sav narod zemlje.  I bit će im slavan dan u koji se proslavim, riječ je Jahve Gospoda.",Croatian
"Izabrat će ljude da neprestano prolaze zemljom pa da s prolaznicima  pokapaju one koji preostaše po zemlji, da je tako očiste.",Croatian
"I  kad koji, prolazeći zemljom, vidi ljudske kosti, podignut će  kraj njih nadgrobnik dok ih grobari ne ukopaju u dolini Hamon-Gog.",Croatian
Hamona je ime i gradu. I tako će očistiti zemlju.,Croatian
"Sine  čovječji, ovako govori Jahve Gospod: Reci pticama, svemu krilatom  i svemu zvijerju: skupite se i dođite! Saberite se odasvud na  žrtvu moju koju koljem za vas, na veliku gozbu po izraelskim  gorama, da se najedete mesa i napijete krvi.",Croatian
"Najedite se  mesa od junaka i napijte se krvi zemaljskih knezova, ovnova,  janjaca, jaraca, junaca, ugojene stoke bašanske!",Croatian
Najedite  se do sita pretiline i napijte se krvi mojih klanica koje sam  vam naklao.,Croatian
"Nasitite se za mojim stolom konja i konjanika, junaka i ratnika!' - riječ je Jahve Gospoda.",Croatian
"'Tako ću se proslaviti među narodima, i svi će narodi  vidjeti sud koji ću izvršiti i ruku što ću je na njih podići.",Croatian
"Znat će dom Izraelov da sam ja, Jahve, Bog njihov - od toga  dana zauvijek.",Croatian
"I znat će narodi da dom Izraelov bijaše odveden  u ropstvo zbog svojih nedjela: iznevjerio mi se, pa sakrih lice  svoje od njih i predadoh ih njihovim neprijateljima u ruke da  od mača poginu.",Croatian
Postupih s njima po nečistoći njihovoj i  nedjelima te sakrih lice svoje od njih.',Croatian
"Stoga ovako govori Jahve Gospod: 'Sad ću vratiti roblje  Jakovljevo i pomilovati sav dom Izraelov - ljubomoran na ime  svoje sveto,",Croatian
oprostit ću im svu sramotu i nevjeru kojom mi  se iznevjeriše dok još spokojno življahu u zemlji i nikoga ne  bijaše da ih straši.,Croatian
"A kad ih dovedem iz naroda i skupim  iz zemalja dušmanskih i na njima, naočigled mnogih naroda, svetost  svoju pokažem,",Croatian
"znat će da sam ja Jahve, Bog njihov, koji  ih u izgnanstvo među narode odvedoh i koji ih opet skupljam u  njihovu zemlju, ne ostavivši ondje nijednoga od njih.",Croatian
"I nikada  više neću kriti lica od njih, jer ću duh svoj izliti na dom Izraelov'  - riječ je Jahve Gospoda.""",Croatian
"Godine dvadeset i pete za našega izgnanstva, početkom godine, prvoga mjeseca, desetoga dana, a četrnaest godina otkako pade  Grad, upravo onoga dana spusti se na me ruka Jahvina.",Croatian
"I odvede  me u božanskom viđenju u zemlju Izraelovu te me postavi na veoma  visoku goru: Na njoj, s južne strane, bijaše nešto kao sazidan  grad.",Croatian
"Povede me onamo, i gle: čovjek, sjajan kao mjed, stajaše  na vratima, s lanenim užetom i mjeračkom trskom u ruci.",Croatian
"I  taj mi čovjek reče: ""Sine čovječji, gledaj svojim očima i slušaj  svojim ušima, popamti sve što ću ti pokazati, jer si doveden  ovamo da ti pokažem. Objavi domu Izraelovu sve što ovdje vidiš.""",Croatian
"I gle, zdanje sve uokolo opasano zidom. Čovjek držaše  u ruci mjeračku trsku od šest lakata, a svaki lakat bijaše za  jedan dlan duži od običnoga lakta. On izmjeri zdanje. Širina:  jedna trska, visina: jedna trska.",Croatian
Zatim pođe k vratima što bijahu okrenuta k istoku. Uspe  se uza stepenice i izmjeri prag vrata. Širina: jedna trska.,Croatian
"A  svaka klijet jednu trsku dugačka i jednu trsku široka. Između  klijeti: pet lakata. Prag vrata sa strane njihova trijema, iznutra, jedna trska.",Croatian
"Izmjeri trijem vrata iznutra: bijaše osam lakata  širok,",Croatian
a njegovi polustupovi dva lakta. Trijem vrata bijaše  s nutarnje strane.,Croatian
Na svakoj strani istočnih vrata bijahu  po tri klijeti. I sve tri bijahu iste mjere. Tako i polustupovi:  s obje strane bijahu iste mjere.,Croatian
Zatim izmjeri vrata: bijahu  deset lakata široka i trinaest lakata visoka.,Croatian
Pred klijetima  bijaše s jedne i s druge strane ograda od jednog lakta. Svaka  klijet: šest lakata s jedne i šest lakata s druge strane.,Croatian
"A  zatim izmjeri vrata od stražnje strane jedne klijeti do stražnje  strane nasuprotne klijeti, u širinu: bijaše dvadeset i pet lakata;  otvor pred otvorom.",Croatian
Izmjeri i trijem: dvadeset lakata. Predvorje  bijaše sve uokolo trijema vrata.,Croatian
Od ulaznog pročelja vrata  do nasuprotne strane njihova trijema bijaše pedeset lakata.,Croatian
"Na  klijetima i njihovim dovracima, s unutrašnje strane sve uokolo, a tako i u trijemu, bijahu prozori s rešetkama. Takvi su prozori  bili iznutra, sve naokolo, a na polustupovima palme.",Croatian
"Zatim me povede u vanjsko predvorje Doma. I gle, sve  oko predvorja prostorije i pločnik. Trideset prostorija na pločniku.",Croatian
Pločnik bijaše sa svake strane vrata i odgovaraše razini  vrata. To je donji pločnik.,Croatian
"On izmjeri širinu predvorja od  donjih vrata do unutrašnjega predvorja, s vanjske strane: sto  lakata na istok i na sjever.",Croatian
Sjevernim vratima vanjskoga predvorja izmjeri širinu  i dužinu.,Croatian
"I ta su imala po tri klijeti sa svake strane, a  stupovi im i trijemovi istih mjera kao u prvih vrata: pedeset  lakata u dužinu i dvadeset i pet lakata u širinu.",Croatian
"Prozori  im, trijemovi i palme bijahu iste mjere kao na istočnim vratima, a na prilazu im sedam stepenica; trijem im bijaše s unutrašnje  strane.",Croatian
Unutrašnje predvorje imaše vrata što bijahu nasuprot  sjevernim vratima; kao i istočna. On izmjeri: između jednih i  drugih vrata bijaše sto lakata.,Croatian
"Zatim me povede na jug, i gle: i ondje vrata. Izmjeri  ondje klijeti, polustupove i trijemove: bijahu iste mjere.",Croatian
"Ona, kao i njihovi trijemovi, imahu sve uokolo prozore što bijahu  kao i oni prvi. Dužina je i tu iznosila pedeset lakata, a širina  dvadeset i pet.",Croatian
"K vratima je vodilo sedam stuba; trijem im  je bio s unutrašnje strane, a na stupovima imahu po jednu palmu  sa svake strane.",Croatian
Unutrašnje predvorje imaše jedna vrata i  s južne strane. On izmjeri: od tih vrata do južnih vrata - sto  lakata.,Croatian
Zatim me na južna vrata uvede u unutrašnje predvorje.  I izmjeri južna vrata: bijahu istih mjera.,Croatian
"Klijeti, stupovi  i trijemovi bijahu istih mjera. Vrata i njihov trijem imahu svud  unaokolo prozore. Pedeset lakata bijaše tu u dužinu, dvadeset  i pet lakata u širinu.",Croatian
"A sve uokolo trijemovi: dvadeset i  pet lakata dugi, a pet lakata široki.",Croatian
"Trijemovi su se pružili  prema vanjskom predvorju. Na polustupovima njihovim palme, a  stubište im je imalo osam stuba.",Croatian
Zatim me povede k istočnim vratima unutrašnjega predvorja.  I izmjeri vrata: bijahu istih mjera.,Croatian
"Klijeti im, polustupovi  i trijemovi bijahu također istih mjera. Vrata i njihov trijem  imahu svud naokolo prozore. U dužinu bješe pedeset lakata, u  širinu dvadeset i pet.",Croatian
Trijem im se pružao prema vanjskom  predvorju. Na njihovim polustupovima s ove i s one strane bijahu  palme. Stubište im imaše osam stuba.,Croatian
Zatim me povede k sjevernim vratima. I izmjeri ih: bijahu  istih mjera.,Croatian
"Klijeti im, polustupovi i trijemovi bijahu također  istih mjera. Vrata i njihov trijem imahu svud uokolo prozore.  Pedeset je lakata tu bilo u dužinu, a dvadeset i pet u širinu.",Croatian
Trijem je sezao do vanjskoga predvorja. Na polustupovima  s ove i one strane bijahu palme. Stubište imaše osam stuba.,Croatian
Uz trijemove vrata bijaše prostor s posebnim ulazom.  Ondje su se ispirale žrtve paljenice.,Croatian
"U trijemu vrata s jedne  i s druge strane bijahu po dva stola za klanje paljenicÄa, okajnicÄa  i naknadnicÄa.",Croatian
"I s vanjske strane onomu tko ulazi na ulaz  sjevernih vrata bijahu dva stola; i s druge strane, prema trijemu  vrata, dva stola.",Croatian
"Četiri stola, dakle, s jedne, a četiri  stola s druge strane vrata: u svemu osam stolova, na kojima se  klahu žrtve.",Croatian
"Osim toga, četiri stola za paljenice, od klesanoga  kamena. Bili su po lakat i pol široki i lakat visoki. Na njima  je stajao pribor za klanje žrtava paljenica i klanica.",Croatian
"Stolovi  bijahu sve uokolo obrubljeni žljebićima od jednoga dlana, zavrnutima  unutra. Na stolove se stavljalo žrtveno meso.",Croatian
"Zatim me povede u unutrašnje predvorje. U unutrašnjem  predvorju bijahu dvije prostorije: jedna bijaše sa strane sjevernih  vrata, okrenuta prema jugu, a druga sa strane južnih vrata, okrenuta  prema sjeveru.",Croatian
"I on mi reče: ""Ta prostorija što je okrenuta  na jug određena je za svećenike koji obavljaju službu u Domu.",Croatian
"A prostorija što je okrenuta na sjever jest za svećenike  koji obavljaju službu na žrtveniku. To su sinovi Sadokovi, oni  između sinova Levijevih koji smiju prići k Jahvi da mu služe!""",Croatian
"On izmjeri predvorje. Dužina: sto lakata, širina: sto  lakata; bijaše četverouglasto. Pred Domom stajaše žrtvenik.",Croatian
A zatim me povede k trijemu. Izmjeri polustupove trijema:  bijaše pet lakata na jednoj i pet lakata na drugoj strani. Vrata  bijahu široka tri lakta s jedne i tri lakta s druge strane.,Croatian
"Trijem  bijaše dugačak dvadeset lakata, a širok dvanaest lakata. Deset  je stepenica vodilo onamo. Na dovratnicima s jedne i s druge  strane stajaše po jedan stup.",Croatian
Zatim me povede u Hekal. Izmjeri mu polustupove: bijahu široki  šest lakata s jedne i šest lakata s druge strane.,Croatian
"Vrata bijahu  široka deset lakata: sa svake strane po jedno krilo od pet lakata.  A zatim izmjeri Hekal: bijaše dugačak četrdeset, a širok dvadeset  lakata.",Croatian
Onda uđe i izmjeri polustupove vrata: dva lakta; zatim  vrata: šest lakata; pa širinu vrata: sedam lakata.,Croatian
"Izmjeri  zatim unutrašnji prostor: dužina dvadeset lakata, širina ispred  Hekala dvadeset lakata. I reče mi: ""To je Svetinja nad svetinjama.""",Croatian
"Potom izmjeri zid Doma: šest lakata. Pobočne prostorije  bijahu široke četiri lakta, sve oko Doma.",Croatian
"Pobočne prostorije  bijahu jedna nad drugom, bijaše ih trideset na tri bÓoja. U hramskom  zidu bijahu, sve uokolo, zasjeci da prihvate pobočne prostorije.  Tako one ne bijahu ugrađene u hramski zid.",Croatian
"Širina se prostorija  povećavala od boja do boja, jer su one sve uokolo, na bojeve, okruživale Dom, a Dom je, kako se uzlazilo, ostavljao sve širi  prostor. S najdonjeg se boja uzlazilo na najgornji kroza srednji.",Croatian
"Onda vidjeh sve oko Doma neku uzvisinu. Osnove pobočnih  prostorija: cijela trska, šest lakata.",Croatian
Debljina vanjskoga  zida pobočnih klijeti: pet lakata. Prolaz između pobočnih prostorija  Doma,Croatian
"i klijeti bijaše, sve uokolo Doma, dvadeset lakata širok.",Croatian
Iz pobočne prostorije izlažahu na prolaz jedna vrata prema  sjeveru i jedna prema jugu. Prolaz bijaše širok pet lakata svud  uokolo.,Croatian
"Zdanje što zatvaraše ograđeni prostor sa zapada bijaše  široko sedamdeset lakata, a zid te građevine posvud uokolo bijaše  debeo pet lakata i dugačak devedeset lakata.",Croatian
"On izmjeri Dom:  bijaše dugačak stotinu lakata. Ograđeni prostor, zdanje mu i  zidovi, stotinu lakata dužine.",Croatian
Širina pročelja Doma s ograđenim  prostorom prema istoku: sto lakata.,Croatian
"On izmjeri dužinu zdanja  duž ograđenog prostora što bijaše straga i hodnike s jedne i  s druge strane: stotinu lakata. Unutrašnjost Hekala, trijemovi predvorja,",Croatian
"pragovi, prozori  s rešetkama i hodnici na sve tri strane uokolo, nasuprot pragovima, bijahu sve uokolo drvetom obloženi od zemlje do prozora. Prozori  su bili zastrti.",Croatian
"Od ulaza sve do unutrašnjosti Doma, a tako  i izvana te po svem zidu uokolo, iznutra i izvana,",Croatian
"bijahu  likovi kerubina i palma. Po jedna palma između dva kerubina,  a svaki kerubin imaše dva lica:",Croatian
"prema palmi s jedne strane  lice čovječje, a prema palmi s druge strane lice lavlje. Tako  bijaše po svemu Domu sve uokolo:",Croatian
"od zemlje do ponad vrata  bijahu izdjeljani kerubini i palme, a tako i po zidu Hekala.",Croatian
Dovratnici Hekala bijahu četverouglasti.,Croatian
"Pred Svetištem nešto kao žrtvenik od drveta: tri lakta  visok, dva lakta dugačak i dva lakta širok. Uglovi mu, podnožje  i stranice bijahu od drveta. I čovjek mi reče: ""Evo stola koji  je pred licem Jahvinim!""",Croatian
"I Hekal i Svetište imahu po dvoja vrata,",Croatian
a svaka  vrata po dva krila što se obrtahu: dva krila u jednih i dva krila  u drugih vrata.,Croatian
"A na vratima Hekala bijahu izdjeljani kerubini  i palme, kao što bijahu izdjeljani i po zidovima. Izvana pred  trijemom bijaše drvena nadstrešnica.",Croatian
"Prozori s rešetkama  i palme bijahu s jedne i s druge strane na trijemu, u pobočnim  prostorijama Doma i na nadstrešnici.",Croatian
"A zatim me povede na sjever, u vanjsko predvorje, i dovede  me do prostorija nasuprot ograđenom prostoru, nasuprot zdanju  prema sjeveru.",Croatian
"Pročelje im sa sjeverne strane bijaše dugo  sto lakata, a široko pedeset lakata.",Croatian
Nasuprot vratima unutrašnjeg  predvorja i nasuprot pločniku vanjskoga predvorja bijahu hodnici  jedan prema drugome na tri boja.,Croatian
Pred prostorijama bijaše  prolaz prema unutrašnjosti - deset lakata širok i sto lakata  dugačak. Vrata im bijahu okrenuta na sjever.,Croatian
"Gornje prostorije, jer im prostor oduzimahu hodnici, bijahu manje od donjih i srednjih.",Croatian
"Jer bijahu na tri boja, ali ne imahu stupova kao u predvorju.  Zato gornje prostorije bijahu uže od donjih i srednjih.",Croatian
"Vanjski  zid, duž klijeti, prema vanjskom predvorju, ispred klijeti, bijaše  dugačak pedeset lakata.",Croatian
"Jer dužina klijetima vanjskoga predvorja  bijaše pedeset lakata, a onima pred Hekalom sto lakata.",Croatian
U  tih prostorija bijaše ulaz s istoka onomu tko im prilazi iz vanjskog  predvorja.,Croatian
"Po širini zida predvorja prema istoku, pred ograđenim  prostorom i pred samim zdanjem, bijaše još prostorijÄa.",Croatian
"Pred  njima bijaše prolaz kao ispred klijeti smještenih prema sjeveru:  jednake dužine i jednake širine; i svi im izlazi, raspored i  vrata bijahu jednaki.",Croatian
"Bili su kao ulazi u klijeti što bijahu  prema jugu: ulaz na početku svakog prolaza, nasuprot zidu zdanja, prema istoku onomu tko bi u njih ulazio.",Croatian
"I reče mi: ""Sjeverne i južne prostorije ispred ograđenog  prostora jesu prostorije Svetišta: ondje svećenici koji prilaze  Jahvi blaguju najveće svetinje. Oni će ovdje odlagati najveće  svetinje, prinose, okajnice i naknadnice, jer je to mjesto sveto.",Croatian
"A kad svećenici budu ulazili, neće izlaziti iz Svetišta u  vanjsko predvorje, nego će tu ostavljati odjeću u kojoj bijahu  službu služili, jer je sveta, i oblačiti drugu odjeću da bi se  mogli približiti mjestu određenu za narod.""",Croatian
"Izmjerivši unutrašnjost Doma, izvede me na istočna vrata  i izmjeri sve uokolo.",Croatian
"Mjeračkom trskom izmjeri istočnu stranu:  bijaše pet stotina trska, mjeračkih trska,",Croatian
"a zatim se okrenu  i izmjeri sjevernu stranu: bijaše pet stotina trska, mjeračkih  trska.",Croatian
"Tada se okrenu na južnu stranu i izmjeri: pet stotina  trska, mjeračkih trska.",Croatian
"Potom se okrenu na zapadnu stranu  i izmjeri: pet stotina trska, mjeračkih trska.",Croatian
On izmjeri  zid na sve četiri strane uokolo: bijaše pet stotina trska dugačak  i pet stotina širok. Odvajao je sveto mjesto od nesvetoga.,Croatian
Zatim me povede k vratima što gledaju na istok.,Croatian
"I gle,  Slava Boga Izraelova dolazi od istoka; šum joj kao šum velikih  voda: i zemlja se sjala od slave njegove.",Croatian
To viđenje koje  gledah bijaše kao viđenje što ga vidjeh kad dođoh da uništim  grad i kao viđenje koje vidjeh na rijeci Kebaru. Padoh ničice.,Croatian
A Slava Jahvina uđe u Dom na vrata koja gledaju na istok.,Croatian
Tada me duh podiže i odvede u unutrašnje predvorje. I gle:  Dom bijaše pun Slave Jahvine.,Croatian
"I čuh glas koji mi iz Doma govori, a kraj mene netko stajaše.",Croatian
"I reče mi: ""Sine čovječji, ovo je mjesto mojega prijestolja, ovo je  mjesto stopa mojih nogu: ovdje ću, posred sinova Izraelovih,  prebivati zauvijek. Izraelov dom neće više oskvrnjivati moje  sveto ime - ni oni ni njihovi kraljevi - svojim bludništvom i  truplima svojih kraljeva:",Croatian
"stavili su svoj prag do moga, svoje  dovratnike do mojih, tako da je bio samo zid između mene i njih, i oskvrnjivali su moje sveto ime gnusobama koje počiniše. I  zato ih zatrijeh u svojem gnjevu.",Croatian
"Sada će oni ukloniti daleko  od mene svoje bludništvo i trupla svojih kraljeva, a ja ću zauvijek  prebivati posred njih.",Croatian
"Sine čovječji, pokaži domu Izraelovu ovaj Dom da se posrame  sa svojih bezakonja. Neka mu izmjere razmjere.",Croatian
"Ako se posrame  zbog svega što učiniše, opiši im Dom i njegove razmjere, njegove  izlaze i ulaze, sve njegovo obličje, sve propise i sve zakone;  upoznaj ih i nacrtaj im da vide i da čuvaju i provedu sve njegovo  obličje i sve propise o njemu.",Croatian
"A ovo je zakon za Dom: navrh  gore, sav prostor uokolo, bit će najsvetija svetinja.",Croatian
"Ovo su mjere žrtvenika, na laktove - a lakat je ovdje  jedan lakat i pedalj: podnožje žrtvenika lakat dugo, lakat široko;  obrub kojim je obrubljen uokolo - jedan pedalj. Visina žrtvenika:",Croatian
"od podnožja na zemlji do donjega pojasa žrtvenika - dva lakta, a u širinu jedan lakat; od manjeg pojasa do većega četiri lakta, a u širinu jedan lakat.",Croatian
A samo žrtvište: četiri lakta visoko.  A sa žrtvišta dižu se uvis četiri roga.,Croatian
"Žrtvište: dvanaest  lakata dugo, dvanaest lakata široko, četvorina, na sve četiri  strane.",Croatian
"A pojas: četrnaest lakata dug i četrnaest lakata  širok, na četiri strane; njegov rub uokolo pol lakta, a podnožje  oko njega uokolo jedan lakat; stepenice mu gledaju na istok.""",Croatian
"I reče mi: ""Sine čovječji, ovako govori Jahve Gospod:  'Ovo su propisi žrtveni po kojima se u svoje vrijeme mora podići  žrtvenik da se na njemu prinose paljenice i da se po njemu škropi  krvlju.",Croatian
"Svećenicima levitima, potomcima Sadokovim, koji pristupaju  k meni da mi služe - riječ je Jahve Gospoda - dat ćeš june za  žrtvu okajnicu.",Croatian
Uzet ćeš njegove krvi i njome pomazati četiri  roga žrtvišta i četiri ugla pojasa i obrub sve uokolo da okajnicom  pomiriš žrtvenik.,Croatian
"Zatim uzmi june i spali ga na odijeljenom  mjestu Doma, izvan Svetišta.",Croatian
"Sutradan prinesi jarca bez mane  kao okajnicu, neka se njime okaje žrtvenik kao što je okajan  junetom.",Croatian
"A kad ga okaješ, prinesi junca bez mane i ovna bez  mane iz stada:",Croatian
"prikaži ih pred Jahvom, a svećenici neka ih  pospu solju i neka ih prinesu kao paljenicu Jahvi.",Croatian
"Sedam  dana svaki dan prinesi jednog jarca za grijeh; i neka se prinese  june i ovan iz stada, oba bez mane.",Croatian
Sedam dana neka se pomiruje  žrtvenik i neka se čisti i posvećuje.,Croatian
"Pošto se navrše ti  dani, od osmoga dana unapredak neka svećenici žrtvuju na žrtveniku  vaše paljenice i pričesnice; i omiljet ćete mi' - riječ je Jahve  Gospoda.""",Croatian
"Potom me odvede natrag k izvanjskim vratima Svetišta, koja  gledaju na istok: bijahu zatvorena.",Croatian
"I reče mi Jahve: ""Ova  će vrata biti zatvorena; neka se ne otvaraju i nitko neka ne  ulazi na njih, jer ja, Jahve, Bog Izraelov, kroz njih prođoh  - zato neka budu zatvorena.",Croatian
"Samo knez, jer je knez, smije  sjesti tu i blagovati pred Jahvom; tada neka uđe kroz trijem  vrata i istim putem neka izađe.""",Croatian
"Zatim me odvede k sjevernim vratima pred Dom. Pogledah, i gle: Slava Jahvina bijaše napunila Dom Jahvin. Padoh ničice.",Croatian
"Jahve mi reče: ""Sine čovječji, pomno pripazi, dobro gledaj i pažljivo poslušaj  što ću ti reći o svim uredbama Doma Jahvina i o svim njegovim  zakonima. Dobro pazi tko smije ući u Dom i tko je iz Svetišta  odijeljen.",Croatian
"Reci rodu odmetničkom, domu Izraelovu: 'Ovako govori  Jahve Gospod: Previše je već vaših gnusoba, dome Izraelov!",Croatian
"Uvodili  ste tuđince, neobrezana srca i neobrezana tijela, te su ušli  u moje Svetište i oskvrnuli moj Dom dok ste vi prinosili moj  kruh i pretilinu i krv; i tako ste raskinuli moj Savez svim tim  gnusobama.",Croatian
"Niste sami čuvali moje svetinje, nego ste njih  namjestili namjesto sebe kao čuvare u mojem Svetištu.'",Croatian
"Ovako  govori Jahve Gospod: 'Nijedan tuđinac, neobrezana srca i neobrezana  tijela, da više ne ulazi u moje Svetište - nijedan tuđinac koji  živi među sinovima Izraelovim.",Croatian
"A leviti koji su se udaljili od mene, kad je ono Izrael  odlutao od mene za svojim kumirima, snosit će svoje bezakonje.",Croatian
Služit će u Svetištu samo kao stražari na vratima Doma i  kao posluga Domu: klat će narodu paljenice i druge žrtve i bit  će mu na službu.,Croatian
Služili su im pred njihovim kumirima i tako  naveli Dom Izraelov na bezakonje. Zato podigoh ruku na njih -  riječ je Jahve Gospoda - da snose svoje bezakonje.,Croatian
"Više neće pristupati k meni da mi služe kao svećenici  i neće više prilaziti mojim najsvetijim svetinjama, nego će snositi  svoju sramotu i gnusobe koje počiniše.",Croatian
Postavit ću ih da  u Domu rade svaki posao i sve što treba u njemu svršiti.,Croatian
"Svećenici leviti, potomci Sadokovi, koji su mi vjerno  služili u mojem Svetištu kad su ono sinovi Izraelovi odlutali  od mene - oni smiju pristupati k meni da mi služe: služit će  preda mnom prinoseći mi pretilinu i krv - riječ je Jahve Gospoda.",Croatian
Oni smiju ulaziti u moje Svetište i pristupati k mojem stolu  da mi služe i da vrše službu.,Croatian
"Kad budu ulazili na vrata unutrašnjega predvorja, neka  obuku lanene haljine: neka ne bude na njima ništa vuneno kad  služe na vratima unutrašnjega predvorja i Doma.",Croatian
"Na glavama  neka nose lanene kape, oko bokova gaće lanene: neka se ne pašu  ničim od čega bi se znojili.",Croatian
"Kad izlaze u vanjsko predvorje  k narodu, neka svuku haljine u kojima su služili i neka ih ostave  u prostorijama Svetišta, a neka obuku druge haljine, da ne posvete  puk svojim haljinama.",Croatian
"I neka ne briju glave, a ni bujne kose  neka ne puštaju, nego neka strigu kosu.",Croatian
"I nijedan svećenik, kad mu je poći u unutrašnje predvorje, neka ne pije vina.",Croatian
Neka se ne žene udovicom ili puštenicom  nego samo djevojkom iz roda Izraelova ili udovicom svećenikovom.,Croatian
"Neka mi narod uče razlikovati sveto od nesvetoga, lučiti  nečisto od čistoga.",Croatian
U parnicama oni neka budu suci: neka  sude po mojim zakonima; i neka čuvaju zakone i uredbe o svim  mojim blagdanima i neka svetkuju moje subote.,Croatian
"K mrtvacu neka ne prilaze da se ne okaljaju; samo za  ocem i za majkom, za sinom i kćerju, za bratom i sestrom još  neudatom smiju se okaljati.",Croatian
"Pošto se nakon toga koji očisti, neka mu se broji sedam dana:",Croatian
"a onda kad uđe u Svetište,  u unutrašnje predvorje da služi u Svetištu, neka prinese žrtvu  okajnicu - riječ je Jahve Gospoda.",Croatian
Njima ne pripada nikakva baština - ja sam njihova baština;  i zato im ne dajte nikakva posjeda u Izraelu - ja sam posjed  njihov.,Croatian
"Hranit će se od žrtava prinosnica, okajnica i naknadnica, i sve zavjetovano u Izraelu njima pripada.",Croatian
"Najbolje od svih  vaših prvina i od svih vaših prinosa koje ćete prinositi pripada  svećenicima; njima ćete davati i najbolje brašno, da blagoslov  počiva na vašim domovima.",Croatian
Svećenici ne smiju jesti mesa od  uginulih i razderanih životinja - bilo od ptica ili stoke.,Croatian
"Kad budete zemlju ždrijebom dijelili u baštinu, prinesite  kao prinos pridržan Jahvi jedan sveti dio zemlje, dugačak dvadeset  i pet tisuća lakata, širok deset tisuća; to neka bude sveto područje  uzduž i poprijeko.",Croatian
Od toga neka bude za Svetište četvorina  od pet stotina lakata i čistina od deset lakata uokolo.,Croatian
"Od  toga područja izmjeri u dužinu dvadeset i pet tisuća lakata,  a u širinu deset tisuća: tu neka bude Svetište - Svetinja nad  svetinjama.",Croatian
Taj sveti dio zemlje pripada svećenicima koji  služe u Svetištu i koji pristupaju k Jahvi da mu služe: tu neka  im bude mjesto za kuće; i to neka je sveto mjesto koje pripada  Svetištu.,Croatian
Dvadeset i pet tisuća u dužinu i deset tisuća u  širinu neka bude levitima koji služe Domu: neka ondje sagrade  gradove u kojima će stanovati.,Croatian
Za posjed gradu dodijelite pet tisuća lakata u širinu  i dvadeset i pet tisuća lakata u dužinu usporedo sa svetim područjem:  to će pripadati svemu domu Izraelovu.,Croatian
"Knezu pripada dio s obje strane svetoga područja i gradskoga  posjeda - duž svetoga područja i duž gradskoga posjeda - od zapadne  strane prema zapadu i od istočne strane prema istoku, a dužina  neka bude jednaka svakom tom dijelu, od zapadne do istočne granice.",Croatian
"To neka bude njegova zemlja, posjed u Izraelu, da knezovi  više ne tlače narod moj i da zemlju dadu domu Izraelovu po plemenima.'",Croatian
"Ovako govori Jahve Gospod: 'Dosta je, knezovi Izraelovi!  Okanite se nasilja i pljačke i vršite zakon i pravdu; izbavite  narod moj od svojih tražbina - riječ je Jahve Gospoda.",Croatian
Mjerite  pravom mjerom: pravom efom i pravim batom.,Croatian
Efa i bat neka  jednako hvataju: bat neka iznosi desetinu homera i efa desetinu  homera - neka im mjera bude prema homeru.,Croatian
"Šekel neka bude  dvadeset gera; mina neka vam bude dvadeset šekela, dvadeset i  pet šekela i petnaest šekela.",Croatian
Ovo je prinos koji ćete prinositi: šestinu efe od svakoga  homera pšenice i šestinu efe od svakoga homera ječma.,Croatian
A za  ulje ova je uredba: desetina bata od svakoga kora - deset bata  jedan je kor.,Croatian
"Od svakoga stada od dvije stotine ovaca sa sočnih izraelskih  pašnjaka po jednu ovcu za žrtvu prinosnicu, paljenicu i pričesnicu  - vama za pomirenje - riječ je Jahve Gospoda.",Croatian
Sav narod zemlje  duguje ovaj prinos knezu Izraelovu.,Croatian
"A knez je dužan davati  žrtve paljenice, prinosnice i ljevanice za svetkovine i za mlađake, za subote i blagdane doma Izraelova: on neka se postara za okajnicu, za pomirnicu, prinosnicu, paljenicu i pričesnicu za pomirenje  doma Izraelova.'",Croatian
"Ovako govori Jahve Gospod: 'Prvoga mjeseca, prvoga dana  u mjesecu, uzmi june bez mane i okaj njime Svetište.",Croatian
Svećenik  neka uzme krvi te žrtve okajnice i neka njome pomaže dovratnike  Doma i sva četiri ugla pojasa žrtveničkoga i dovratnike vrata  unutrašnjega predvorja.,Croatian
Tako neka učini i sedmoga dana istoga  mjeseca za svakoga koji je sagriješio iz slabosti i neznanja.  Tako ćete dovršiti pomirenje Doma.,Croatian
"Prvoga mjeseca, četrnaestoga  dana u mjesecu, svetkujte Pashu, sedmodnevni blagdan, kad se  blaguju beskvasni hljebovi.",Croatian
Toga dana neka knez za se i za  sav puk zemlje prinese june za okajnicu.,Croatian
Sedam dana blagdana  neka prinosi za paljenicu Jahvi sedam junčića i sedam ovnova  bez mane - svaki dan tih sedam dana - i svaki dan jarca kao okajnicu.,Croatian
A kao prinosnicu neka prinese efu po svakom juncu i efu po  ovnu i hin ulja na svaku efu.,Croatian
"Sedmoga mjeseca, petnaestoga dana u mjesecu, neka o blagdanu  isto toliko prinosi sedam dana: isto toliko okajnica, paljenica, prinosnica i ulja.'",Croatian
"Ovako govori Jahve Gospod: 'Vrata unutrašnjega predvorja,  koja gledaju na istok, neka budu zatvorena šest radnih dana,  a neka se otvaraju u dan subotnji; i u dan mlađaka neka se otvaraju.",Croatian
"Knez neka ulazi kroz njihov trijem i neka stane kod dovratnika;  svećenici će tada prinijeti njegovu paljenicu i pričesnicu, a  on će se pokloniti na pragu vrata i izaći. Neka se vrata ne zatvaraju  do večeri.",Croatian
Na ulazu istih vrata subotom i na mlađake klanjat  će se Jahvi puk zemlje.,Croatian
"Paljenica koju će knez subotom prinositi Jahvi neka bude:  šest jaganjaca bez mane, ovan bez mane.",Croatian
"A prinosnica neka  bude efa po ovnu, a po jaganjcu koliko i kako tko može i hin  ulja po efi.",Croatian
"Na dan mlađaka neka se prinese june bez mane, šest jaganjaca i ovan bez mane.",Croatian
"A za prinosnicu neka se prinese  efa po junetu, efa po ovnu, a po jaganjcu koliko tko može i hin  ulja po efi.",Croatian
"Kad knez bude ulazio, neka ulazi kroz trijem vrata i istim  putem neka izlazi.",Croatian
"A kad puk zemlje o blagdanima dolazi pred  Jahvu, onaj koji na sjeverna vrata uđe da se pokloni neka izađe  na južna, a tko uđe na južna neka izađe na sjeverna: neka se  ne vraća na vrata na koja je ušao, nego neka izađe na suprotna.",Croatian
"I knez neka bude s njima: kad oni ulaze, neka i on uđe i  neka izađe kad oni izlaze.",Croatian
"O blagdanima i svetkovinama neka se kao prinosnica prinese  efa po juncu i efa po ovnu, a po jaganjcu koliko tko može i hin  ulja po efi.",Croatian
"Kad knez želi prinijeti dobrovoljnu paljenicu ili dobrovoljnu  pričesnicu Jahvi, neka mu se otvore vrata koja gledaju na istok, pa neka prinese paljenicu i svoju pričesnicu kao na dan subotnji;  potom neka iziđe, a kad iziđe, neka se zatvore vrata.",Croatian
"Svaki dan prinijet ćeš Jahvi za paljenicu janje od godine, bez mane; prinijet ćeš ga svako jutro.",Croatian
A kao prinosnicu  na nj prinesi svako jutro šestinu efe i trećinu hina ulja da  se poškropi najfinije brašno; to neka bude svagdašnji prinos  Jahvi po vječnoj uredbi.,Croatian
"Treba dakle prinijeti jagnje, prinosnicu  i ulje svako jutro kao svagdašnju žrtvu paljenicu.'",Croatian
"Ovako govori Jahve Gospod: 'Dadne li knez dar komu svom  sinu od svoje baštine, taj će dar pripasti njima u posjed kao  baština.",Croatian
"Ako li od svoje baštine dade dar komu svom sluzi, tome će to pripadati do otpusne godine, a potom neka se vrati  knezu; baština pripada samo kneževim sinovima.",Croatian
"Knez ne smije  prisvojiti ništa od baštine naroda, pljačkajući narodni posjed.  Sinovima svojim neka dade baštinu od svojega posjeda, da se ne  raspe narod potjeran sa svojega posjeda.'""",Croatian
"Zatim me odvede kroz ulaz kraj vrata, u svećeničke prostorije  Svetišta što gledaju na sjever. I gle: ondje, u dnu, prema zapadu, jedan prostor!",Croatian
"I reče mi: ""Ovo je mjesto gdje će svećenici  kuhati žrtve naknadnice i okajnice i žrtvu pomirnicu, gdje će  peći prinosnice da ih ne iznose u vanjsko predvorje te ne posvete  naroda.""",Croatian
"Potom me izvede u vanjsko predvorje i provede kraj četiri  ugla predvorja, i gle, u svakom uglu predvorja bijaše malo predvorje.",Croatian
"Ta mala predvorja u četiri ugla predvorja bijahu četrdeset  lakata dugačka, trideset široka - sva četiri istih razmjera;",Croatian
"sva četiri zidom opasana, a pod zidom sve uokolo bijahu sagrađena  ognjišta.",Croatian
"I reče mi: ""To su kuhinje gdje će sluge Doma kuhati  puku žrtve.""",Croatian
"Zatim me odvede natrag k vratima Doma. I gle: voda izvirala  ispod praga Doma, prema istoku - jer pročelje Doma bijaše prema  istoku - i voda otjecaše ispod desne strane Doma, južno od žrtvenika.",Croatian
"Zatim me izvede na sjeverna vrata i provede me uokolo vanjskim  putem k vanjskim vratima koja gledaju na istok. I gle, voda izvirala  s desne strane.",Croatian
"Čovjek pođe prema istoku s užetom u ruci,  izmjeri tisuću lakata i prevede me preko vode, a voda mi sezaše  do gležanja.",Croatian
"Ondje opet izmjeri tisuću lakata i provede me  preko vode, a voda bijaše do koljena. I opet izmjeri tisuću lakata  i prevede me preko vode što bijaše do bokova.",Croatian
"Opet izmjeri  tisuću lakata, ali ondje bijaše potok koji ne mogoh prijeći jer  je voda nabujala te je trebalo plivati: bijaše to potok koji  se ne može prijeći.",Croatian
"I upita me: ""Vidiš li, sine čovječji?"" I odvede me natrag, na obalu potoka.",Croatian
"I kad se vratih, gle, na obali s obje strane  mnoga stabla.",Croatian
"I reče mi: ""Ova voda teče u istočni kraj, spušta se u  Arabu i teče u more; a kad se u more izlije, vode mu ozdrave.",Croatian
"I kuda god potok protječe, sve živo što se miče oživi; i bit  će vrlo mnogo riba, jer kamo god dođe ova voda, sve ozdravi i  oživi - kuda god protječe ovaj potok.",Croatian
I ribari će ribariti  duž mora: od En Gedija do En Eglajima sušit će se mreže; i bit  će vrlo mnogo svakovrsnih riba kao u Velikom moru.,Croatian
A močvare  onoga mora i njegove bare neće ozdraviti: bit će za sol.,Croatian
"Duž  potoka na obje strane rast će svakovrsne voćke: lišće im neće  otpadati i s njih neće nestajati ploda; svakog će mjeseca roditi  novim plodom jer im voda dotječe iz Svetišta. Plod će njihov  biti za jelo, a lišće za lijek'.",Croatian
Ovako govori Jahve Gospod: 'Ovo su granice u kojima ćete  podijeliti zemlju u baštinu među dvanaest plemena Izraelovih  - Josipu dva dijela.,Croatian
"Svakom će od vas pripasti podjednako  od zemlje koju se zakleh dati vašim ocima, a vama će pripasti  u baštinu.",Croatian
"Ovo su, dakle, granice zemlje: na sjeveru, od Velikoga  mora put Hetlona do Ulaza u Hamat: Sedad,",Croatian
"Berota, Sibrajim, između kraja damaščanskog i hamatskoga, i Haser Enon, prema  granici hauranskoj.",Croatian
"Granica će se, dakle, protezati od mora  do Haser Enona, kojemu je na sjeveru kraj damaščanski i hamatski  - sjeverna strana.",Croatian
"Istočna strana: između Haurana i Damaska, između Gileada i zemlje izraelske, pa Jordanom kao granicom  prema istočnomu moru do Tamara - istočna strana.",Croatian
"Južna strana:  prema jugu od Tamara do Meripskih voda i Kadeša pa potokom prema  Velikomu moru - južna strana, prema jugu.",Croatian
A zapadna strana:  granica je Veliko more pa do nadomak Ulaza u Hamat - zapadna  strana.,Croatian
Tu zemlju razdijelite među sobom po plemenima Izraelovim.,Croatian
"Razdijelit ćete je ždrijebom u baštinu između sebe i između  došljaka koji žive među vama i koji među vama djecu narodiše:  i njih ćete smatrati domorocima među Izraelovim sinovima, da  i oni dobiju ždrijebom baštinu među Izraelovim sinovima.",Croatian
Svakome  tom došljaku dodijelite baštinu u plemenu u kojem živi - riječ  je Jahve Gospoda.,Croatian
"A ovo su imena plemenÄa: od krajnjega sjevera put Hetlona  prema Ulazu u Hamat i Haser Enon, od damaščanskoga kraja na sjeveru  duž Hamata, od istoka do zapada - dio Danov.",Croatian
"Uz područje Danovo, od istoka do zapada - dio Ašerov.",Croatian
"Uz područje Ašerovo, od  istoka do zapada - dio Naftalijev.",Croatian
"Uz područje Naftalijevo, od istoka do zapada - dio Manašeov.",Croatian
"Uz područje Manašeovo, od istoka do zapada - dio Efrajimov.",Croatian
"Uz područje Efrajimovo, od istoka do zapada - dio Rubenov.",Croatian
"Uz područje Rubenovo,  od istoka do zapada - dio Judin.",Croatian
"Uz područje Judino, od istoka  do zapada neka bude pridržano područje koje ćete Jahvi prinijeti:  dvadeset i pet tisuća lakata u širinu, a u dužinu kao svaki drugi  dio, od istoka do zapada. U sredini neka bude Svetište.",Croatian
"To pridržano područje koje ćete Jahvi prinijeti neka bude  dugačko dvadeset i pet tisuća lakata, široko deset tisuća.",Croatian
"To  sveto, prineseno područje za svećenike neka bude na sjeveru dvadeset  i pet tisuća lakata; prema zapadu široko deset tisuća, prema  istoku široko deset tisuća; prema jugu dugačko dvadeset i pet  tisuća. U sredini neka bude Jahvino Svetište.",Croatian
"A posvećenim  svećenicima, potomcima Sadokovim, koji su mi vjerno služili i  nisu, kao leviti, zastranili kad su ono zastranili sinovi Izraelovi:",Croatian
"njima će pripasti dio od toga najsvetijeg područja zemlje, uz područje levitsko.",Croatian
"A levitima, baš kao i području svećeničkom:  dvadeset i pet tisuća lakata u dužinu i deset tisuća lakata u  širinu - ukupno dvadeset i pet tisuća lakata u dužinu, deset  tisuća u širinu.",Croatian
"Od toga se ništa ne smije prodati ni zamijeniti;  ne smije se ni na koga prenijeti ta prvina zemlje, jer je Jahvi  posvećena.",Croatian
"Pet tisuća lakata u širinu, što ostane od onih dvadeset  i pet tisuća, neka bude opće područje: za grad, za naselje i  za čistinu. Grad neka bude u sredini.",Croatian
Evo mjerÄa: sa sjevera  četiri tisuće i pet stotina lakata; s juga četiri tisuće i pet  stotina; s istoka četiri tisuće i pet stotina; sa zapada četiri  tisuće i pet stotina.,Croatian
"A čistina oko grada: dvije stotine  i pedeset lakata prema sjeveru, dvije stotine i pedeset prema  jugu, dvije stotine i pedeset prema istoku, dvije stotine i pedeset  prema zapadu.",Croatian
"Što ostane u dužinu, duž svetoga područja -  deset tisuća lakata prema istoku i deset tisuća prema zapadu, duž svetoga područja - to neka bude za uzdržavanje onih koji  služe gradu.",Croatian
Ti koji služe gradu uzimat će se iz svih plemena  Izraelovih.,Croatian
"Sve, dakle, pridržano područje - dvadeset i pet  tisuća lakata sa dvadeset i pet tisuća, u četverokut - prinijet  ćete Jahvi: i sveto područje i posjed gradski.",Croatian
"Knezu pripada  što preostane: s obje strane svetoga područja i posjeda gradskoga  - prema istoku dvadeset i pet tisuća lakata, prema istočnoj strani, i prema zapadu dvadeset i pet tisuća lakata, prema zapadnoj  strani, usporedo s drugim područjima - sve je to kneževo. A u  sredini je sveto područje i Svetište Doma.",Croatian
Od levitskoga  posjeda i od posjeda gradskoga - koje je usred kneževa - i između  Judina i Benjaminova područja: kneževo je.,Croatian
Ostala plemena: od istoka do zapada - dio Benjaminov.,Croatian
"Uz područje Benjaminovo, od istoka do zapada - dio Šimunov.",Croatian
"uz područje Šimunovo, od istoka do zapada - dio Jisakarov.",Croatian
"Uz područje Jisakarovo, od istoka do zapada - dio Zebulunov.",Croatian
"Uz područje Zebulunovo, od istoka do zapada - dio Gadov.",Croatian
"Uz područje Gadovo, na južnoj strani, prema jugu, ide granica  od Tamara do Meripskih voda i Kadeša, pa potokom prema Velikome  moru.",Croatian
"To je zemlja koju ćete ždrijebom razdijeliti u baštinu  plemenima Izraelovim, to su njihovi dijelovi - riječ je Jahve  Gospoda.",Croatian
[30a] A ovo su gradska vrata,Croatian
"[31a] koja će se zvati po Izraelovim  plemenima. [30b] Na sjevernoj strani - četiri tisuće i pet stotina  lakata u dužinu - [31b] troja vrata: Vrata Rubenova, Vrata Judina, Vrata Levijeva.",Croatian
"Na istočnoj strani - četiri tisuće i pet  stotina lakata u dužinu - troja vrata: Vrata Josipova, Vrata  Benjaminova, Vrata Danova.",Croatian
"Na južnoj strani - četiri tisuće  i pet stotina lakata u dužinu - troja vrata: Vrata Šimunova,  Vrata Jisakarova, Vrata Zebulunova.",Croatian
"Sa zapadne strane - četiri  tisuće i pet stotina lakata u dužinu - troja vrata: Vrata Gadova, Vrata Ašerova, Vrata Naftalijeva.",Croatian
"Sve uokolo: osamnaest  tisuća lakata. A ime će gradu unapredak biti: 'Jahve je ovdje.'""",Croatian
"Treće godine kraljevanja Jojakima, kralja Judeje, dođe Nabukodonozor, kralj Babilona, na Jeruzalem te ga opsjede.",Croatian
"Gospodin mu dade  u ruke Jojakima, kralja judejskog, i dio predmeta iz Doma Božjega;  on ih dopremi u zemlju Šinear i pohrani predmete u riznici svojih  bogova.",Croatian
"Kralj naredi Ašfenazu, starješini svojih dvorjanika, da  dovede od Izraelaca nekoliko dječaka kraljevskoga ili velikaškog  roda:",Croatian
"neka budu bez nedostatka, lijepi, vrsni u svakoj mudrosti, dobro poučeni i bistri, prikladni da stoje na kraljevu dvoru;  Ašfenaz neka ih nauči pismu i jeziku Kaldejaca.",Croatian
"Kralj im odredi  dnevni obrok od kraljevskih jela i od vina sa svoga stola. Neka  se odgajaju tri godine, a poslije toga imali bi stajati pred  kraljem.",Croatian
"Među njima bijahu Judejci: Daniel, Hananija, Mišael  i Azarja.",Croatian
"Dvorjanički starješina nadjene im imena: Daniel  će se zvati Baltazar, Hananija Šadrak, Mišael Mešak, Azarja Abed  Nego.",Croatian
"Daniel je u srcu odlučio da se neće okaljati kraljevim  jelima i vinom s njegova stola, pa zamoli dvorjaničkog starješinu  da ga poštedi te se ne okalja.",Croatian
Bog dade Danielu te nađe dobrohotnost  i smilovanje u dvorjaničkog starješine.,Croatian
"Starješina reče Danielu:  ""Bojim se svoga gospodara kralja; on vam je odredio jelo i pilo, pa ako vidi da su vam lica mršavija nego u drugih dječaka vaše  dobi, ja ću zbog vas biti kriv pred kraljem.""",Croatian
"Tada reče Daniel  čuvaru koga bijaše dvorjanički starješina odredio Danielu, Hananiji, Mišaelu i Azarji:",Croatian
"""Molim te, pokušaj sa svojim slugama deset  dana: neka nam se daje povrće za jelo i voda za pilo.",Croatian
"Vidjet  ćeš onda kakvi ćemo biti mi a kakvi dječaci koji jedu od kraljevih  jela, pa učini sa svojim slugama po onome što budeš vidio.""",Croatian
On  pristade i stavi ih na kušnju deset dana.,Croatian
A nakon deset dana  oni bijahu ljepši i ugojeniji nego svi dječaci koji jeđahu od  kraljevih jela.,Croatian
Od tada čuvar dokinu njihova jela i obrok  vina što su imali piti te im davaše povrća.,Croatian
Ovoj četvorici dječaka dade Bog znanje i razumijevanje  svih knjiga i mudrosti. Daniel razumijevaše viđenja i sne.,Croatian
"Pošto  se navršilo vrijeme određeno od kralja da mu ih dovedu, dvorjanički  starješina uvede ih pred Nabukodonozora.",Croatian
"Kralj razgovaraše  s njima i među svima ne nađe se nijedan kao Daniel, Hananija, Mišael i Azarja. I tako oni ostadoše pred kraljem.",Croatian
I u svemu  mudrom i umnom o čemu ih ispitivaše kralj nađe da su deset puta  vrsniji od svih čarobnika i gatalaca što ih bijaše u svem njegovu  kraljevstvu.,Croatian
Daniel ostade ondje do prve godine kralja Kira.,Croatian
"Druge godine Nabukodonozorova kraljevanja usni Nabukodonozor  sanje: njegov se duh zbog toga uznemiri, a san ga ostavi.",Croatian
"Kralj  naredi da se pozovu čarobnici i gataoci, zaklinjači i zvjezdari  da protumače kralju njegove sanje.",Croatian
"Dođoše dakle te stadoše  pred kralja. Kralj im reče: ""Usnih jednu sanju i moj se duh uznemiri  od želje da razumijem sanju.""",Croatian
"Kaldejci odgovoriše kralju (aramejski): ""O kralju, živ bio dovijeka! Pripovjedi svoju sanju slugama  svojim, a mi ćemo ti otkriti njezino značenje.""",Croatian
"Kralj odgovori  i reče zvjezdarima: ""Moja je odluka neopoziva: ako mi ne kažete  što sam snio i što san znači, bit ćete rastrgani u komade, a  vaše će kuće postati smetišta.",Croatian
"No ako mi otkrijete moju sanju  i njezino značenje, dobit ćete od mene darove i poklone i velike  časti. Otkrijte mi dakle što sam snio i što san znači.""",Croatian
"Oni  opet odgovoriše: ""Neka kralj rekne svoju sanju slugama svojim, a mi ćemo mu otkriti njezino značenje.""",Croatian
"A kralj: ""Dobro ja  znam da želite dobiti na vremenu jer znate da je moja odluka  neopoziva.",Croatian
"Ako mi ne kažete što sam snio, znači da me namjeravate  obmanjivati varavim riječima i izmišljotinama dok nekako ne prođe  vrijeme. Stoga, recite mi moj san, pa ću znati da li mi možete  kazati i njegovo značenje!""",Croatian
"Zvjezdari odgovoriše pred kraljem: ""Nema na svijetu čovjeka  koji bi takvo što mogao otkriti kralju. I stoga nijedan kralj, ma kako velik i moćan, takvo što ne traži od čarobnika, gataoca  ili zvjezdara.",Croatian
"Što tražiš, kralju, teško je, i nema ga tko  bi to mogao otkriti kralju osim bogova, koji ne borave među smrtnicima.""",Croatian
Tada se kralj silno razgnjevi i razbjesni te naredi da  se pogube svi mudraci babilonski.,Croatian
"Pošto je objavljena naredba  da se ubiju mudraci, potražiše i Daniela i njegove drugove da  ih pogube.",Croatian
"No Daniel se mudrim i umnim riječima obrati na  Arjoka, zapovjednika kraljevskih straža, koji bijaše izišao da  pogubi mudrace babilonske.",Croatian
"On reče Arjoku, zapovjedniku kraljevu:  ""Zašto je kralj izdao tako strogu naredbu?"" Arjok pripovjedi  Danielu,",Croatian
a Daniel otiđe kralju i zamoli da mu dade vremena  te će kralju otkriti što san znači.,Croatian
"Daniel uđe u svoju kuću te sve kaza Hananiji, Mišaelu  i Azarji, svojim drugovima,",Croatian
"da mole milosrđe u Boga Nebeskoga  radi te tajne, da Daniel i njegovi drugovi ne poginu s drugim  mudracima babilonskim.",Croatian
I objavi se tajna Danielu u noćnom  viđenju. A Daniel blagoslovi Boga Nebeskoga.,Croatian
"Daniel prihvati  riječ i reče: ""Bilo ime Božje blagoslovljeno odvijeka dovijeka, njegova je mudrost i sila.",Croatian
"On mijenja doba i vremena, ruši i postavlja kraljeve, daje mudrost mudrima a znanje pronicavima.",Croatian
"On otkriva dubine i tajne, zna što je u tminama i svjetlost prebiva u njega.",Croatian
"Tebe, o Bože otaca mojih, slavim i hvalim što si mi dao mudrost i jakost! Evo, objavio si mi ono što smo te molili, objavio si nam što kralj traži.""",Croatian
"Daniel ode k Arjoku, kome bijaše kralj naredio da smakne  mudrace babilonske. Uđe i reče mu: ""Ne ubijaj mudraca babilonskih!  Odvedi me kralju, pa ću mu otkriti što san znači.""",Croatian
"Arjok  žurno odvede Daniela kralju i reče: ""Našao sam među izgnanicima  judejskim čovjeka koji će kralju kazati što san znači.""",Croatian
"Kralj  reče Danielu (koji se zvaše Baltazar): ""Jesi li kadar kazati  mi san koji sam usnio i što znači?""",Croatian
"Daniel odgovori pred kraljem: ""Tajnu koju istražuje kralj  ne mogahu kralju otkriti mudraci, čarobnici, gataoci i zaklinjači;",Croatian
ali ima na nebu Bog koji objavljuje tajne i on je saopćio  kralju Nabukodonozoru ono što će biti na svršetku dana. Evo tvoje  sanje i onoga što ti se prividjelo na postelji:,Croatian
"O kralju, na tvojoj ti postelji dođoše misli o tome što  će se dogoditi kasnije, a Otkrivatelj tajna saopćio ti je ono  što će biti.",Croatian
"Iako nemam mudrosti više nego ostali smrtnici, ta mi je tajna objavljena samo zato da njezino značenje saopćim  kralju i da upoznaš misli svoga srca.",Croatian
"Ti si, o kralju, imao viđenje: gle, kip, golem kip, vrlo  blistav, stajaše pred tobom, strašan za oči.",Croatian
"Tome kipu glava  bijaše od čistog zlata, prsa i ruke od srebra, trbuh i bedra  od mjedi,",Croatian
"gnjati od željeza, a stopala dijelom od željeza, dijelom od gline.",Croatian
"Ti si promatrao: iznenada se odvali kamen  a da ga ne dodirnu ruka, pa udari u kip, u stopala od željeza  i gline te ih razbi.",Croatian
"Tada se smrvi najednom željezo i glina, mjed, srebro i zlato, i sve postade kao pljeva na gumnu ljeti  i vjetar sve odnese bez traga. A kamen koji bijaše u kip udario  postade veliko brdo te napuni svu zemlju.",Croatian
"To bijaše sanja;  a njezino ćemo značenje reći pred kraljem.""",Croatian
"""Ti, o kralju, kralju kraljeva, komu Bog Nebeski dade  kraljevstvo, silu moć i slavu -",Croatian
"i u čije je ruke stavio,  gdje god se našli, sinove ljudske, životinje poljske, ptice nebeske  i postavio te gospodarom nad svim time - ti si glava od zlata.",Croatian
"Poslije tebe ustat će drugo kraljevstvo, slabije od tvoga, pa treće, od mjedi, koje će gospodariti svom zemljom.",Croatian
"A  četvrto kraljevstvo bit će tvrdo poput željeza, poput željeza  koje sve satire i mrvi; kao željezo koje razbija, skršit će i  razbit sva ona kraljevstva.",Croatian
"Stopala koja si vidio, dijelom  glina a dijelom željezo, jesu podijeljeno kraljevstvo; imat će  nešto od čvrstoće željeza prema onome što si vidio željezo izmiješano  s glinom.",Croatian
"Prsti stopala, dijelom željezo a dijelom glina:  kraljevstvo će biti dijelom čvrsto a dijelom krhko.",Croatian
"A što  si vidio željezo izmiješano s glinom: oni će se miješati ljudskim  sjemenom, ali se neće držati zajedno, kao što se ni željezo ne  da pomiješati s glinom.",Croatian
"U vrijeme ovih kraljeva Bog Nebeski  podići će kraljevstvo koje neće nikada propasti i neće prijeći  na neki drugi narod. Ono će razbiti i uništiti sva ona kraljevstva, a samo će stajati dovijeka -",Croatian
"kao što si vidio da se kamen  s brijega odvalio a da ga ne dodirnu ruka te smrvio željezo,  mjed, glinu, srebro i zlato. Veliki je Bog saopćio kralju što  se ima dogoditi. Sanja je istinita, a tumačenje joj pouzdano.""",Croatian
Nato kralj Nabukodonozor pade ničice i pokloni se pred  Danielom. Naredi da mu prinesu dar i kad.,Croatian
"I reče kralj Danielu:  ""Zaista, vaš je bog Bog nad bogovima i gospodar nad kraljevima, Otkrivatelj tajna, kad si mogao otkriti ovu tajnu.""",Croatian
Kralj  uzvisi Daniela i dariva ga mnogim blistavim darovima. Postavi  ga upraviteljem sve pokrajine babilonske i starješinom svih mudraca  babilonskih.,Croatian
"Daniel zamoli kralja da odredi za upravitelje  pokrajine babilonske Šadraka, Mešaka i Abed Nega, a Daniel ostade  na kraljevu dvoru.",Croatian
"Kralj Nabukodonozor odredi da se načini zlatni kip, visok šezdeset lakata i širok šest, i da ga postave u ravnici Duri, u pokrajini babilonskoj.",Croatian
"Kralj Nabukodonozor pozva satrape, namjesnike, upravitelje, savjetnike, rizničare, suce i zakonoznance i sve namjesnike pokrajina da dođu na posvetu kipa što ga podiže kralj Nabukodonozor.",Croatian
"Tada se sakupiše satrapi, namjesnici, upravitelji, savjetnici, rizničari, suci i zakonoznanci i svi namjesnici pokrajinske vlasti na posvetu kipa što ga podiže kralj Nabukodonozor. I stadoše pred kip što podiže Nabukodonozor.",Croatian
"Glasnik proglasi: ""O narodi, plemena i jezici, evo što vam se naređuje:",Croatian
"u času kad začujete zvuke roga, frule, citre, sambuke, psaltira, gajda i svakovrsnih drugih glazbala, bacite se na tlo i poklonite se zlatnome kipu što ga podiže kralj Nabukodonozor!",Croatian
"Tko se ne baci na tlo i ne pokloni, bit će smjesta bačen u peć užarenu.""",Croatian
"Zato, čim začuše zvuk roga, frule, citre, sambuke, psaltira, gajda i svakovrsnih drugih glazbala, baciše se na tlo svi narodi, plemena i jezici klanjajući se zlatnome kipu što ga podiže kralj Nabukodonozor.",Croatian
Uto dođoše neki Kaldejci i optužiše Judejce.,Croatian
"Rekoše kralju Nabukodonozoru: ""O kralju, živ bio dovijeka!",Croatian
"Ti si, kralju, naredio svakom čovjeku koji začuje zvuke roga, frule, citre, sambuke, psaltira, gajda i svakovrsnih drugih glazbala da se baci na tlo i da se pokloni zlatnome kipu;",Croatian
"a tko se ne baci na tlo i ne pokloni, da bude bačen u peć užarenu.",Croatian
"A evo, ovdje su Judejci koje si postavio za upravitelje pokrajine babilonske: Šadrak, Mešak i Abed Nego. Ti ljudi ne mare za te, o kralju; oni ne štuju tvojih bogova i nisu se poklonili zlatnome kipu što si ga podigao.""",Croatian
"Nabukodonozor, bijesan i gnjevan, pozva Šadraka, Mešaka i Abed Nega. Odmah ih dovedoše pred kralja.",Croatian
"A Nabukodonozor im reče: ""Je li istina, Šadrače, Mešače i Abed Nego, da vi ne štujete mojih bogova i da se ne klanjate zlatnome kipu što ga podigoh?",Croatian
"Jeste li voljni, čim začujete zvuk roga, frule, citre, sambuke, psaltira, gajda i svakovrsnih drugih glazbala, baciti se na tlo i pokloniti se kipu što ga načinih? Ako li mu se ne poklonite, bit ćete smjesta bačeni u peć užarenu; i koji je taj bog koji bi vas izbavio iz ruke moje?""",Croatian
"Šadrak, Mešak i Abed Nego odgovoriše kralju Nabukodonozoru: ""Ne treba da ti odgovorimo na to.",Croatian
"Bog naš, kome služimo, može nas izbaviti iz užarene peći i od ruke tvoje, kralju; on će nas i izbaviti.",Croatian
"No ako toga i ne učini, znaj, o kralju: mi nećemo služiti tvojemu bogu niti ćemo se pokloniti kipu što si ga podigao.""",Croatian
"Na te riječi kralj Nabukodonozor uskipje bijesom, a lice mu se iznakazi na Šadraka, Mešaka i Abed Nega.",Croatian
"On naredi da se peć ugrije sedam puta jače no inače i jakim ljudima iz svoje vojske zapovjedi da svežu Šadraka, Mešaka i Abed Nega i bace u peć punu žarkoga ognja.",Croatian
"Svezaše ih, dakle, i u plaštevima, obući i kapama baciše u zažarenu peć.",Croatian
"Kako kraljeva zapovijed bijaše žurna a peć preko mjere užarena, plamen ubi ljude koji su bacali Šadraka, Mešaka i Abed Nega.",Croatian
"A tri čovjeka - Šadrak, Mešak i Abed Nego - padoše svezani u zažarenu peć.",Croatian
"Tada se kralj Nabukodonozor zaprepasti i brzo ustade. Zapita svoje savjetnike: ""Nismo li bacili ova tri čovjeka svezana u oganj?"" Oni odgovoriše: ""Jesmo, kralju!""",Croatian
"On reče: ""Ali ja vidim četiri čovjeka, odriješeni šeću po vatri i ništa im se zlo ne događa; četvrti je sličan sinu Božjemu.""",Croatian
"Nabukodonozor priđe vratima užarene peći i viknu: ""Šadrače, Mešače i Abed Nego, sluge Boga Višnjega, iziđite i dođite ovamo!"" Tada iziđoše iz ognja Šadrak, Mešak i Abed Nego.",Croatian
"Sakupiše se satrapi, starješine, upravitelji i kraljevi savjetnici da vide te ljude: oganj ne bijaše naudio njihovu tijelu, kosa im na glavi neopaljena, plaštevi im neoštećeni, nikakav se zadah ognja ne bijaše uhvatio njih.",Croatian
"Nabukodonozor viknu: ""Blagoslovljen bio Bog Šadrakov, Mešakov i Abed Negov, koji je poslao svog anđela i izbavio svoje sluge, one koji se uzdahu u njega te se ne pokoriše kraljevoj naredbi, već radije predadoše svoje tijelo ognju negoli da štuju ili se klanjaju drugome osim svome Bogu!",Croatian
"Naređujem dakle: O narodi, plemena i jezici, svatko između vas tko bi pogrdio Boga Šadrakova, Mešakova i Abed Negova neka bude raskomadan, a njegova kuća pretvorena u smetlište, jer nema boga koji bi mogao izbaviti kao ovaj.""",Croatian
"Tada kralj uzvisi Šadraka, Mešaka i Abed Nega na visoke položaje u pokrajini babilonskoj.",Croatian
"Ja, Nabukodonozor, življah mirno u svojoj kući i sretno u svojoj palači,",Croatian
kad vidjeh sanju koja me uplašila. Utvare i viđenja što su mi se na mom ležaju vrzla po glavi uznemiriše me.,Croatian
I naredih: neka mi pozovu sve mudrace babilonske da mi kažu što sanja znači.,Croatian
"Dođoše gataoci, čarobnici, zvjezdari i tumači znakova: ja im rekoh svoju sanju, a oni mi ne znadoše reći njezino značenje.",Croatian
"Tada dođe preda me Daniel, koji je nazvan Baltazar prema imenu moga boga, i u komu prebiva duh Boga Svetoga. Ja mu pripovjedih svoju sanju:",Croatian
"""Baltazare, starješino gatalaca, znam da u tebi prebiva duh Boga Svetoga i da ti nijedna tajna nije preteška: evo sanje što je imah: daj mi njezino značenje.",Croatian
"Evo viđenja što mi se na postelji vrzlo po glavi: Pogledam, kad evo jedno stablo usred zemlje vrlo veliko.",Croatian
"Stablo poraste, postade snažno, visina mu doseže nebo, vidjelo se s krajeva zemlje.",Croatian
"Krošnja mu bijaše lijepa, plodovi obilni; na njemu je bilo hrane za sve, u njegovoj sjeni počivaše zvijerje poljsko, na njegovim se granama gnijezdile ptice nebeske i svako se tijelo hranilo od njega.",Croatian
"Ja promatrah viđenja što su mi se na mojoj postelji vrzla po glavi kad, evo, Stražar, Svetac, silazi s neba,",Croatian
"silnim glasom viče: 'Posijecite stablo, okrešite mu grane, počupajte mu lišće, pobacajte plodove! Neka se životinje razbjegnu ispod njega i ptice s grana njegovih!",Croatian
"U zemlji ostavite panj i korijenje u gvozdenim i mjedenim okovima, u travi poljskoj! Neka ga pere rosa nebeska, i travu zemaljsku neka dijeli sa zvijerjem poljskim!",Croatian
"Neka mu se promijeni srce čovječje, srce životinjsko nek' mu se dade! Sedam vremena neka prođe nad njim!",Croatian
"Tako su presudili Stražari, tako su odlučili Sveci, da sve živo upozna kako Svevišnji ima vlast nad kraljevstvom ljudskim: on ga daje kome hoće i postavlja nad njim najnižega od ljudi!'",Croatian
"Ovo je sanja što je vidjeh ja, kralj Nabukodonozor. A ti, Baltazare, reci mi njezino značenje, jer mi nijedan od mudraca moga kraljevstva to ne može reći; ti možeš, jer u tebi je duh Boga Svetoga.""",Croatian
"Tada se Daniel, nazvan Baltazar, načas smete i prestraši u svojim mislima. Kralj reče: ""Baltazare, ne daj se zbuniti ovom sanjom i njezinim značenjem!"" Baltazar odgovori: ""Gospodaru moj, ova sanja neka bude tvojim dušmanima i njezino značenje tvojim mrziteljima!",Croatian
"Stablo koje si vidio, veliko i snažno, koje seže sve do neba i vidi se po svoj zemlji,",Croatian
"krošnje lijepe i plodova obilnih na kojem bijaše hrane za sve i pod kojim počiva zvijerje poljsko, a na njegovim se granama gnijezde ptice nebeske:",Croatian
"to si ti, o kralju, koji si velik i moćan, veličina ti se povećala i dosegla do neba, a tvoja vlast do krajeva zemlje.",Croatian
"A što je vidio kralj kako Stražar, Svetac, silazi s neba te govori: 'Posijecite stablo, raskomadajte ga, no njegov panj i korijenje ostavite u zemlji, u gvozdenim i mjedenim okovima, u travi poljskoj, neka ga pere rosa nebeska i dio neka mu bude sa zvijerjem poljskim dok ne prođe sedam vremena nad njim' -",Croatian
"ovo je značenje, o kralju, odluka Svevišnjega što će se ispuniti na mom gospodaru kralju:",Croatian
"Izagnat će te iz društva ljudi i sa životinjama ćeš poljskim boraviti; hranit ćeš se travom kao goveda, tebe će prati rosa nebeska; sedam će vremena proći nad tobom dok ne upoznaš da Svevišnji ima vlast nad kraljevstvom ljudskim i da ga daje kome on hoće.",Croatian
A što se reklo 'Ostavite panj i korijenje stabla' - tvoje će se kraljevstvo obnoviti čim spoznaš da Nebesa imaju svu vlast.,Croatian
"Zato, kralju, neka ti bude mio moj savjet: iskupi svoje grijehe pravednim djelima i svoja bezakonja milosrđem prema siromasima, da bi ti potrajala sreća.""",Croatian
Sve se to dogodi kralju Nabukodonozoru.,Croatian
"Dvanaest mjeseci kasnije, šetajući babilonskim kraljevskim dvorom,",Croatian
"kralj govoraše: ""Nije li to taj veliki Babilon što ga ja sagradih da mi bude kraljevskom prijestolnicom - snagom svoje moći, na slavu svoga veličanstva?""",Croatian
"Još bijahu te riječi u ustima njegovim kad s neba dođe glas: ""Tebi se objavljuje, kralju Nabukodonozore! Kraljevstvo ti se oduzelo;",Croatian
"bit ćeš izagnan iz društva ljudi, sa životinjama ćeš poljskim boraviti; hranit ćeš se travom kao goveda, i sedam će vremena proći nad tobom dok ne spoznaš da Svevišnji ima vlast nad kraljevstvom ljudskim, i da ga on daje kome hoće.""",Croatian
"I smjesta se riječ izvrši na Nabukodonozoru: bi izagnan iz društva ljudi, jeđaše travu kao goveda, prala ga rosa nebeska; vlasi mu narastoše poput orlova perja, a njegovi nokti kao ptičje pandže.",Croatian
"""Pošto se navršiše određeni dani, ja, Nabukodonozor, podigoh oči prema nebu, razum mi se vrati, tada blagoslovih Svevišnjega hvaleći i uzvisujući onoga koji živi dovijeka: njegovo je kraljevstvo - kraljevstvo vječno, njegova je vlast za sva pokoljenja.",Croatian
Stanovnici zemlje - upravo kao da ih i nema: po svojoj volji postupa on s vojskom nebeskom i sa žiteljima zemaljskim. Nitko ne može zaustaviti njegovu ruku ili mu kazati: 'Što to radiš?',Croatian
"U isti čas razum mi se vrati, i na slavu moje kraljevske časti vrati mi se veličanstvo i sjaj; moji me savjetnici i velikaši potražiše, bih uspostavljen u kraljevsku čast i moja veličina još poraste.",Croatian
"Sada ja, Nabukodonozor, hvalim, uzvisujem i slavim Kralja nebeskoga, čija su sva djela istina, svi putovi pravda i koji može poniziti one koji hode u oholosti.""",Croatian
Kralj Baltazar priredi veliku gozbu tisući svojih velikaša;  s njima je pio vino.,Croatian
"Opijen vinom, Baltazar naredi da se donese  zlatno i srebrno suđe koje njegov otac Nabukodonozor bijaše oteo  iz jeruzalemskog Svetišta, pa da iz njega pije kralj, njegovi  velikaši, njegove žene i suložnice.",Croatian
"Donesoše dakle zlatno  i srebrno suđe oteto iz Božjega doma u Jeruzalemu i stadoše piti  iz njega kralj i njegovi velikaši, njegove žene i suložnice.",Croatian
"Pili su vino i slavili svoje bogove od zlata i srebra, mjedi  i željeza, drva i kamena.",Croatian
"Iznenada se pojaviše prsti čovječje ruke koji stadoše  pisati, nasuprot velikom svijećnjaku, po okrečenu zidu kraljevskog  dvora, i kralj vidje dlan ruke koja pisaše.",Croatian
"Kralj problijedje, misli ga uznemiriše, zglobovi njegovih kukova popustiše i koljena  mu stadoše udarati jedno o drugo.",Croatian
"Glasno dozva čarobnike,  zvjezdare i gataoce. I reče kralj mudracima babilonskim: ""Tko  pročita ovo pismo i otkrije mi njegov smisao, bit će obučen u  grimiz, oko vrata nosit će zlatan lanac i bit će treći u kraljevstvu.""",Croatian
"Pristupe svi mudraci kraljevi, ali ne mogoše pročitati pismo  niti mu otkriti značenje.",Croatian
"Kralj se Baltazar zbog toga silno  uplaši, problijedje, a njegovi velikaši ostadoše zbunjeni.",Croatian
"Kraljica, čuvši riječi kralja i velikaša, uđe u gozbenu  dvoranu i reče: ""Kralju, živ bio dovijeka! Neka se tvoje misli  ne uznemiruju i tvoje lice neka ne blijedi!",Croatian
"Ima u tvome kraljevstvu  čovjek u kome prebiva duh Boga Svetoga. Još za vremena tvoga  oca nađe se u njemu svjetlo, razum i mudrost slična mudrosti  bogova. I zato ga kralj Nabukodonozor, otac tvoj, imenova starješinom  čarobnika, gatalaca, zvjezdara i mudraca.",Croatian
"Budući da se u  tom Danielu - koga kralj bijaše nazvao Baltazarom - našao duh  izvanredan, znanje, bistrina, vještina da tumači sanje, da rješava  zagonetke i da razrješuje teškoće, pozovi stoga Daniela i on  će ti kazati značenje.""",Croatian
"Dovedoše Daniela pred kralja, a kralj ga upita: ""Jesi  li ti Daniel, jedan od izgnanika judejskih koje dovede iz Judeje  kralj moj otac?",Croatian
"Čujem da duh Božji prebiva na tebi i da je  u tebi svjetlo, razum i mudrost izvanredna.",Croatian
"Dovedoše mi mudrace  i čarobnike da pročitaju ovo pismo i da mi reknu njegovo značenje, ali oni nisu kadri otkriti mi njegov smisao.",Croatian
"A čujem da  si ti kadar dati tumačenja i da razrješuješ teškoće. Ako si dakle  kadar pročitati ovo pismo i reći mi njegovo značenje, bit ćeš  odjeven u grimiz i nosit ćeš zlatan lanac oko vrata i bit ćeš  treći u kraljevstvu.""",Croatian
"Daniel prihvati riječ i odgovori kralju: ""Tvoji darovi  neka ti ostanu, i svoje poklone daj drugima! A ja ću pročitati  ovo pismo kralju i kazat ću mu njegovo značenje.",Croatian
"O kralju, Bog je Svevišnji dao kraljevstvo, veličinu, veličanstvo i slavu  Nabukodonozoru, ocu tvome.",Croatian
"Zbog veličine koju mu bijaše dao  drhtahu od straha pred njim narodi, plemena i jezici: on ubijaše  po svojoj volji, ostavljaše na životu koga je htio, uzdizaše  koga je htio, ponizivaše koga je htio.",Croatian
"No kad mu se srce  uzdiglo i duh uzobijestio do drskosti, tada bi oboren sa svoga  kraljevskog prijestolja i slava mu bijaše oduzeta.",Croatian
"Bi izagnan  iz ljudskog društva i srce mu posta slično životinjskom: prebivaše  s divljim magarcima; poput goveda jeđaše travu; nebeska je rosa  prala njegovo tijelo, dok ne spozna da Svevišnji Bog ima vlast  nad kraljevstvom ljudskim i stavlja mu na čelo onoga koga on  hoće.",Croatian
"No ti, Baltazare, sine njegov, nisi ponizio srce svoje, iako si znao sve ovo:",Croatian
"ti si se podigao protiv Gospoda Nebeskoga, dao si da ti donesu suđe iz njegova Doma i pili ste vino iz  njega ti, tvoji velikaši, tvoje žene i tvoje suložnice, hvaleći  bogove od zlata i srebra, od mjedi i željeza, od drva i kamena, koji ne vide, ne čuju niti razumiju, a nisi dao slavu Bogu koji  u svojoj ruci drži dah tvoj i sve tvoje putove.",Croatian
"I zato on  posla ovu ruku koja napisa ovo pismo.""",Croatian
"""A evo što je napisano: Mene, Mene, Tekel, Parsin.",Croatian
A  te riječi znače: Mene: izmjerio je Bog tvoje kraljevstvo i učinio  mu kraj;,Croatian
Tekel: bio si vagnut na tezulji i nađen si prelagan;,Croatian
"Parsin: razdijeljeno je tvoje kraljevstvo i predano Medijcima  i Perzijancima.""",Croatian
"Tada Baltazar naredi da Daniela obuku u grimiz, da mu  oko vrata objese zlatan lanac i da ga proglase trećim u kraljevstvu.",Croatian
Iste te noći kaldejski kralj Baltazar bi ubijen.,Croatian
"(6:1) A Darije Medijac preuze kraljevstvo, star već šezdeset i dvije  godine.",Croatian
(6:2) Svidjelo se Dariju da postavi nad svojim kraljevstvom  stotinu i dvadeset satrapa da budu nad svim kraljevstvom.,Croatian
(6:3) Njima  na čelo stavi tri pročelnika - Daniel bijaše jedan od njih -  kojima će satrapi polagati račun da se ne bi dosađivalo kralju.,Croatian
(6:4) Daniel se toliko isticaše svojim izvanrednim duhom iznad pročelnika  i satrapa te kralj mišljaše da ga postavi nad svim kraljevstvom.,Croatian
"(6:5) Tada pročelnici i satrapi stadoše tražiti povod, štogod  oko državne uprave, zbog čega bi mogli optužiti Daniela; ali  ne mogoše na njemu naći ništa takvo, ništa zbog čega bi ga prekorili, jer bijaše vjeran, na njemu ni nemara ni ogrešenja.",Croatian
"(6:6) Ti ljudi  rekoše tada: ""Nećemo naći nikakva povoda protiv Daniela, osim  da nađemo nešto protiv njega u zakonu njegova Boga.""",Croatian
"(6:7) Tada pročelnici i satrapi navališe na kralja te mu rekoše:  ""O kralju Darije, živ bio dovijeka!",Croatian
"(6:8) Svi pročelnici kraljevstva, predstojnici i satrapi, savjetnici i namjesnici složiše se u  tome da bi trebalo da kralj izda naredbu i zabranu: svaki onaj  koji bi u roku od trideset dana upravio molbu bilo na kojega  boga ili čovjeka, osim na tebe, o kralju, bit će bačen u lavsku  jamu.",Croatian
"(6:9) O kralju, potvrdi tu zabranu i potpiši naredbu da bude  neopoziva prema nepromjenljivom medijsko-perzijskom zakonu!""",Croatian
(6:10) Nato kralj Darije potpisa pismo i zabranu.,Croatian
"(6:11) Saznavši Daniel da je spis potpisan, otiđe u svoju kuću.  Prozori gornje sobe bijahu otvoreni prema Jeruzalemu. Tu je on  tri puta na dan padao na koljena blagoslivljajući, moleći i hvaleći  Boga, kako je uvijek činio.",Croatian
(6:12) Oni ljudi nahrupiše i nađoše  Daniela gdje moli i zaziva svoga Boga.,Croatian
"(6:13) Tada odoše i pred  kraljem se pozvaše na kraljevsku zabranu: ""Zar ti nisi potpisao  zabranu prema kojoj će svaki onaj koji bi u vremenu od trideset  dana upravio molbu na nekoga boga ili čovjeka, osim na tebe,  o kralju, biti bačen u lavsku jamu?"" Kralj odgovori: ""Tako je  odlučeno po nepromjenljivom medijsko-perzijskom zakonu.""",Croatian
"(6:14) Tada  rekoše kralju: ""Daniel, onaj od izgnanika judejskih, ne mari  za tebe, o kralju, ni za tvoju zabranu koju si potpisao: tri  puta na dan obavlja svoju molitvu.""",Croatian
"(6:15) Čuvši te riječi, kralj se vrlo ražalosti i odluči spasiti  Daniela. Sve do sunčeva zalaza nastojaše da ga spasi.",Croatian
"(6:16) Ali  oni ljudi navališe na kralja govoreći: ""Znaj, o kralju, da prema  medijsko-perzijskom zakonu nijedna kraljevska zabrana ili odluka  ne može biti opozvana!""",Croatian
"(6:17) Tada kralj naredi da dovedu Daniela i da ga bace u lavsku  jamu. Kralj reče Danielu: ""Bog tvoj, kome tako postojano služiš, neka te izbavi.""",Croatian
"(6:18) Donesoše kamen i staviše ga jami na otvor.  Kralj ga zapečati prstenom svojim i prstenom svojih velikaša, da se ništa ne mijenja za Daniela.",Croatian
(6:19) Kralj se vrati u svoj dvor i provede noć ne okusivši  jela i ne dopustivši da mu dovedu suložnice. Nije mogao usnuti.,Croatian
"(6:20) Kralj ustade u ranu zoru, kad se danilo, i pođe brzo k lavskoj  jami.",Croatian
"(6:21) Kad se primače blizu, viknu žalosnim glasom Danielu:  ""Daniele, slugo Boga živoga, je li te Bog, kome postojano služiš, mogao izbaviti od lavova?""",Croatian
"(6:22) Daniel odgovori: ""O kralju, živ  bio dovijeka!",Croatian
"(6:23) Moj je Bog poslao svog Anđela; zatvorio je  ralje lavovima te mi ne naudiše, jer sam nedužan pred njim. Pa  i pred tobom, o kralju, ja sam bez krivice.""",Croatian
"(6:24) Kralj se vrlo  obradova i naredi da Daniela izvade iz jame. Izvadiše Daniela  iz jame neozlijeđena, jer se bijaše uzdao u svoga Boga.",Croatian
"(6:25) Kralj  zapovjedi da dovedu one ljude koji bijahu optužili Daniela i  da ih bace u lavsku jamu - njih, njihove žene i njihovu djecu:  i prije nego dodirnuše tlo, lavovi ih zgrabiše i smrviše im kosti.",Croatian
"(6:26) Nato kralj Darije napisa svim plemenima, narodima i jezicima  što stanuju po svoj zemlji: ""Obilovali mirom!",Croatian
"(6:27) Evo naredbe  koju donosim: u svemu mojem kraljevstvu neka se ljudi boje i  neka dršću pred Bogom Danielovim: On je Bog živi, on ostaje dovijeka! Njegovo kraljevstvo neće propasti, njegovoj vlasti nema kraja!",Croatian
"(6:28) On izbavlja i spasava, čini znake i čudesa na nebesima i na zemlji! On je spasio Daniela iz šapa lavljih!""",Croatian
(6:29) Daniel bijaše sretan za vladanja Darija i za vladanja Kira  Perzijanca.,Croatian
"Prve godine Baltazara, kralja babilonskoga, usni Daniel san:  utvare mu se na postelji vrzle glavom. Sažeto zapisa što je usnio.",Croatian
"Kazivaše ovako: Noću u viđenju pogledah, kad eno: četiri vjetra nebeska uzbibaše  veliko more.",Croatian
"Četiri goleme nemani iziđoše iz mora, svaka drukčija.  Prva bijaše kao lav, a krila joj orlovska.",Croatian
"Dok je promatrah, krila joj se iščupaše, diže se ona sa zemlje i uspravi na noge  kao čovjek, i bijaše joj dano srce čovječje.",Croatian
"Kad eno druga  neman: gle, sasvim drukčija: kao medvjed, s jedne strane uspravljena, tri joj rebra u raljama, među zubima. I bijaše joj rečeno: ""Ustani, nažderi se mesa!""",Croatian
"Gledah dalje, i evo: treća neman kao leopard, na leđima joj četiri ptičja krila: imaše četiri glave, i dana  joj je moć.",Croatian
"Zatim, u noćnim viđenjima, pogledah, kad eno:  četvrta neman, strahovita, užasna, izvanredno snažna: imaše velike  gvozdene zube; ona žderaše, mrvljaše, a što preostade, gazila  je nogama. Razlikovala se od prijašnjih nemani i imaše deset  rogova.",Croatian
"Promatrah joj rogove, i gle: među njima poraste jedan  mali rog; i pred tim se rogom iščupaše tri prijašnja roga. I  gle, na tome rogu oči kao oči čovječje i usta koja govorahu velike  hule.",Croatian
Gledao sam: Prijestolja bjehu postavljena i Pradavni sjede. Odijelo mu bijelo poput snijega; vlasi na glavi kao čista vuna. Njegovo prijestolje kao plamenovi ognjeni i točkovi kao žarki oganj.,Croatian
"Rijeka ognjena tekla, izvirala ispred njega. Tisuću tisuća služahu njemu, mirijade stajahu pred njim. Sud sjede, knjige se otvoriše.",Croatian
"Ja gledah tada, zbog buke velikih hula što ih govoraše  rog, i dok gledah, neman bi ubijena, njezino tijelo raskomadano  i predano ognju.",Croatian
"Ostalim nemanima vlast bi oduzeta, ali im  duljina života bi na jedno vrijeme i rok.",Croatian
"Gledah u noćnim viđenjima i gle, na oblacima nebeskim dolazi kao Sin čovječji. On se približi Pradavnome i dovedu ga k njemu.",Croatian
"Njemu bi predana vlast, čast i kraljevstvo, da mu služe svi narodi, plemena i jezici. Vlast njegova vlast je vječna i nikada neće proći, kraljevstvo njegovo neće propasti.",Croatian
"Meni, Danielu, smete se zbog toga sav duh, viđenja mi  se vrzoše glavom, svega me prestraviše.",Croatian
Pristupih jednome  od onih koji stajahu ondje i zamolih ga da mi rekne istinu o  svemu tome. On mi odgovori i kaza mi značenje:,Croatian
"""One četiri goleme nemani jesu četiri kralja koji će  se dići na zemlji.",Croatian
"Ali će od njih kraljevstvo preuzeti Sveci  Svevišnjega i oni će ga posjedovati za vijeke vjekova.""",Croatian
"Zaželjeh tada saznati istinu o četvrtoj nemani, onoj  koja se razlikovaše od svih drugih, bila izvanredno strašna,  imala gvozdene zube i mjedene pandže i koja je žderala i mrvila  i nogama gazila što preostajaše;",Croatian
"i o deset rogova što bijahu  na njezinoj glavi, i o drugom rogu koji poraste dok tri prva  otpadoše - o rogu koji imaše oči i usta što govorahu velike hule  i koji bijaše veći nego drugi rogovi.",Croatian
"I gledao sam kako ovaj  rog ratuje protiv Svetaca te ih nadvladava,",Croatian
"dok ne dođe Pradavni, koji dosudi pravdu Svecima Svevišnjega, i dok ne dođe vrijeme  kad Sveci zaposjedoše kraljevstvo.",Croatian
"On reče: ""Četvrta neman bit će četvrto kraljevstvo na zemlji, različito od svih kraljevstava. Progutat će svu zemlju, zgazit' je i smrviti.",Croatian
"A deset rogova: Od ovoga kraljevstva nastat će deset kraljeva, a iza njih će se podići jedan drugi različit od onih prvih - i oborit će tri kralja.",Croatian
"On će huliti na Svevišnjega, zatirati Svece Svevišnjega; pomišljat će da promijeni blagdane i Zakon, i Sveci će biti predani u njegove ruke na jedno vrijeme i dva vremena i polovinu vremena.",Croatian
"Tada će sjesti Sud, vlast mu oduzeti, razoriti, sasvim uništiti.",Croatian
"A kraljevstvo, vlast i veličanstvo pod svim nebesima dat će se puku Svetaca Svevišnjega. Kraljevstvo njegovo kraljevstvo je vječno, i sve vlasti služit će mu i pokoravati se njemu.""",Croatian
"Ovdje se završava izvještaj. Ja, Daniel, bijah vrlo potresen  u svojim mislima i lice mi problijedje, ali sve ovo sačuvah u  srcu svojemu.",Croatian
"Treće godine kralja Baltazara ukaza se meni, Danielu, viđenje  poslije onoga koje mi se ukazalo prije.",Croatian
"Gledah viđenje, i  dok gledah, nađoh se u Šušanu, čvrstu gradu u pokrajini Elamu;  i u viđenju se vidjeh na rijeci Ulaju.",Croatian
"Podigoh oči, i gle:  ovan stajaše kraj rijeke. Imaše dva roga: oba roga visoka, no  jedan viši nego drugi, a onaj viši narastao poslije.",Croatian
"Gledah  kako ovan bode na zapad, na sjever i jug. Nijedna mu se životinja  ne mogaše oprijeti, ništa mu ne mogaše izbjeći. Činio je što  je htio, osilio se.",Croatian
"Dok sam promatrao, gle: jarac dolazi sa zapada povrh sve  zemlje, ne dodirujući tla; jarac imaše silan rog među očima.",Croatian
Približi se dvorogom ovnu kojega bijah vidio gdje stoji kraj  rijeke i potrča na njega u svoj žestini svoje snage.,Croatian
"Vidjeh  kako se približi ovnu: bijesno udari na ovna i slomi mu oba roga, a ovan nije imao snage da mu se opre; obori ga jarac na zemlju  i stade ga nogama gaziti; nikoga ne bijaše da spasi ovna.",Croatian
"Jarac  osili veoma, ali kad osili, veliki se rog slomi, a na njegovu  mjestu izrastoše četiri velika roga prema četiri vjetra nebeska.",Croatian
"Iz jednoga od njih izbi malen rog, ali taj silno poraste  prema jugu i istoku, prema Divoti.",Croatian
"On poraste sve do Nebeske  vojske, obori na zemlju neke iz Vojske i od zvijezda pa ih zgazi  nogama.",Croatian
"Poraste sve do Zapovjednika Vojske, oduze mu svagdašnju  žrtvu i razori mu njegovo Sveto mjesto.",Croatian
"Vojska se digla na  žrtvu svagdašnju zbog opačine, na zemlju oborila istinu i uspje  u svemu što činjaše.",Croatian
"Tada čuh gdje jedan Svetac govori, a drugi Svetac upita  onoga koji govoraše: ""Dokle će trajati ovo viđenje o svagdašnjoj  žrtvi i o opačini što pustoši i gazi Svetište i Vojsku?""",Croatian
"Odgovori:  ""Još dvije tisuće i tri stotine večeri i jutara; tada će Svetište  biti očišćeno.""",Croatian
"Kad sam ja, Daniel, gledajući ovo viđenje, tražio da  ga razumijem, gle, preda me stade kao neki čovjek.",Croatian
"Začuh  glas čovječji gdje viče preko Ulaja: ""Gabriele, objasni mu to  viđenje!""",Croatian
"On pođe onamo gdje stajah i kad mi se približi, strah me obuze i padoh na lice. On mi reče: ""Sine čovječji,  razumij: jer ovo je viđenje za vrijeme posljednje.""",Croatian
"On još  govoraše, a ja se onesvijestih, padoh na zemlju. On me dotače  i uspravi na mom mjestu.",Croatian
"I reče: ""Evo, kazat ću ti što će  doći na kraju gnjeva, najavljeni svršetak.",Croatian
Ovan što si ga  vidio - njegova dva roga - to su kraljevi Medije i Perzije.,Croatian
Rutavi  jarac jest kralj Grčke; veliki rog među njegovim očima jest prvi  kralj;,Croatian
"slomljeni rog i četiri roga što izbiše na njegovu  mjestu, to su četiri kraljevstva što će izići iz njegova naroda, ali neće imati njegovu moć.",Croatian
"I potkraj njihova kraljevanja, kad bezakonici navrše mjeru, ustat će kralj, drzak i lukav.",Croatian
"Njegova će moć porasti, ali ne svojom snagom; nesmiljeno će pustošiti, uspijevat će u svojim pothvatima, zatirat' junake i narod Svetaca.",Croatian
"Zbog njegove lukavosti prijevara će uspijevati u njegovoj ruci. On će se uznijeti u svome srcu, iz čista mira upropastit će mnoge. Suprotstavit će se Knezu nad knezovima, ali će - ne rukom - biti skršen.",Croatian
"Viđenje o večerima i jutrima o kojem je bilo govora istinito je; no ti ga zapečati, jer je za daleke dane.""",Croatian
"Tada ja, Daniel, obnemogoh i bijah bolestan više dana.  Zatim ustadoh da vršim kraljevske poslove. Bijah smeten zbog  viđenja, no nitko to nije dokučio.",Croatian
"Prve godine Darija, sina Artakserksova, iz roda Medijaca, koji  vladaše kraljevstvom kaldejskim,",Croatian
"prve dakle godine njegova  kraljevanja, ja, Daniel, istraživah u Pismima broj godina koje  se - prema riječi koju Jahve uputi proroku Jeremiji - imaju ispuniti  nad ruševinama Jeruzalema: sedamdeset godina.",Croatian
"Ja obratih svoje  lice prema Gospodinu Bogu nastojeći moliti se i zaklinjati u  postu, kostrijeti i pepelu.",Croatian
"Ja se moljah Jahvi, Bogu svome, priznavajući: ""Ah, Gospodine moj, Bože veliki i strahoviti, koji čuvaš  Savez i naklonost onima koji tebe ljube i čuvaju zapovijedi tvoje!",Croatian
"Mi sagriješismo, mi bezakonje počinismo, zlo učinismo, odmetnusmo  se i udaljismo od zapovijedi i naredaba tvojih.",Croatian
"Nismo slušali  sluge tvoje, proroke koji govorahu u tvoje ime našim kraljevima, našim knezovima, našim očevima, svemu puku zemlje.",Croatian
"U tebe  je, Gospodine, pravednost, a u nas stid na obrazu, kao u ovaj  dan, u nas Judejaca, Jeruzalemaca, svega Izraela, blizu i daleko, u svim zemljama kuda si ih rastjerao zbog nevjernosti kojom  ti se iznevjeriše.",Croatian
"Jahve, stid na obraz nama, našim kraljevima, našim knezovima, našim očevima, jer sagriješismo protiv tebe!",Croatian
U Gospoda je Boga našega smilovanje i oproštenje jer smo se  odmetnuli od njega,Croatian
"i nismo slušali glas Jahve, Boga našega, da slijedimo njegove zakone što nam ih dade po svojim slugama, prorocima.",Croatian
"Sav je Izrael prestupio Zakon tvoj, odmetnuo se ne slušajući  tvoj glas. Zato se na nas izlila kletva i prokletstvo, kako je  zapisano u Zakonu Mojsija, sluge Božjega - jer sagriješismo protiv  Njega.",Croatian
Izvršio je prijetnje kojima je zaprijetio nama i sucima  koji su nam sudili: svalio je na nas tešku nesreću te se ne dogodi  pod nebom što se dogodi u Jeruzalemu.,Croatian
"Sva ova nesreća, kao  što je zapisano u Zakonu Mojsijevu, došla je na nas, a mi nismo  umilostivili lice Jahve, Boga svojega: nismo se obratili od svojih  bezakonja pa da prionemo uz istinu tvoju.",Croatian
"Jahve je bdio nad  nesrećom, on je dovede na nas. Jer je pravedan Jahve, Bog naš, u svim djelima koja učini, a mi nismo slušali glas njegov.",Croatian
"A sada, Gospode, Bože naš, koji si moćnom svojom rukom  izveo narod svoj iz zemlje egipatske - i time sebi stekao ime  koje traje do danas: mi sagriješismo, mi zlo učinismo.",Croatian
"Gospode, po svoj pravednosti svojoj odvrati svoj gnjev i svoju jarost  od Jeruzalema, grada svojega, Svete gore svoje, jer zbog naših  grijeha i zlodjela naših otaca Jeruzalem i tvoj narod ruglo su  svima koji nas okružuju.""",Croatian
"""A sada poslušaj, o Bože naš, molitvu sluge svoga i usrdne  molbe njegove. Neka tvoje lice zasja nad svetištem tvojim opustošenim  - zbog tebe, Gospode!",Croatian
"Prikloni uho svoje, Bože moj, i slušaj!  Otvori oči te pogledaj našu pustoš i grad koji se tvojim zove  imenom! Jer mi te ne molimo zbog svoje pravednosti, već zbog  velikih smilovanja tvojih.",Croatian
"Gospode, čuj! Gospode, oprosti!  Gospode, poslušaj i čini! Ne oklijevaj - zbog sebe, Bože moj, jer se tvojim imenom zove grad tvoj i narod tvoj!""",Croatian
"Ja sam još govorio, moleći se i priznavajući grijehe  svoje i grijehe svog naroda Izraela i usrdno zaklinjući Jahvu, svoga Boga, za Svetu goru Boga svoga.",Croatian
"Dok sam dakle ja još  govorio moleći se, onaj čovjek Gabriel, koga vidjeh na početku  viđenja, doletje u brzu letu, dotače me se u vrijeme večernjeg  prinosa",Croatian
"i pouči me: ""Daniele, evo me: dođoh da te poučim.",Croatian
"Od početka tvoje molitve izišla je riječ, i ja dođoh da ti  je navijestim. Ti si miljenik. Pazi dobro na riječ, razumij viđenje.""",Croatian
"""Sedamdeset je sedmica određeno tvom narodu i tvom svetom gradu da se dokrajči opačina, da se stavi pečat grijehu, da se zadovolji za bezakonje, da se uvede vječna pravednost, da se stavi pečat viđenju i prorocima, da se pomaže Sveti nad svetima.",Croatian
"Znaj i razumij: Od časa kad izađe riječ 'Neka se vrate i neka opet sagrade Jeruzalem' pa do Kneza Pomazanika: sedam sedmica, a onda šezdeset i dvije sedmice, i bit će opet sagrađeni trg i opkop, i to u teško vrijeme.",Croatian
"A poslije šezdeset i dvije sedmice bit će Pomazanik pogubljen, ali ne za sebe. Narod jednog kneza koji će doći razorit će Grad i Svetište: svršetak im je u propasti, a do svršetka rat i određena pustošenja.",Croatian
"I sklopit će savez s mnogima za jednu sedmicu: a u polovici sedmice prestat će žrtva i prinos: na vrhu Hrama bit će grozota pustoši sve do svršetka, dok se određeno pustošenje ne obori na pustošnika.""",Croatian
"Treće godine Kira, kralja perzijskoga, Danielu, prozvanome  Baltazar, bi objavljena riječ - riječ istinita: velik rat. On  je nastojao razumjeti riječ, i razumijevanje bi mu dano u viđenju.",Croatian
"U te dane ja, Daniel, žalovao sam tri sedmice:",Croatian
nisam  jeo tečnih jela; meso ni vino nije ulazilo u moja usta i nisam  se mazao uljem dok ne prođoše te tri sedmice.,Croatian
Dvadeset i četvrtoga  dana prvog mjeseca bijah na obali velike rijeke Tigrisa;,Croatian
"podigoh  oči da vidim, i gle: Čovjek odjeven u lanene haljine, oko pasa mu pojas od zlata ofirskoga,",Croatian
"tijelo mu poput krizolita, lice kao munja, oči kao baklje ognjene, ruke i noge poput mjedi uglađene, zvuk riječi njegovih kao žamor mnoštva.",Croatian
"Jedini ja, Daniel, gledah ovo viđenje, ljudi koji bijahu  sa mnom ne vidješe ga, ali ih spopade silan strah te pobjegoše  da se sakriju.",Croatian
"Ostadoh sam gledajući to veliko viđenje; onemoćah, lice mi problijedje, iznakazi se, snaga me ostavi.",Croatian
"Začuh glas njegovih riječi, i kad razabrah glas, onesvijestih  se i padoh licem na zemlju.",Croatian
I gle: ruka me dotače i pomože  mi da se uprem na koljena i na dlanove.,Croatian
"On mi reče: ""Daniele, miljeniče, pripazi na riječi koje ću ti kazati! Ustani, jer  ja sam evo k tebi poslan."" To reče, a ja ustadoh dršćući.",Croatian
"I kaza mi: ""Ne boj se, Daniele, jer od prvoga dana kad  si odlučio da se poniziš pred svojim Bogom da bi razumio, tvoje  su riječi uslišane i ja sam došao zbog tvojih riječi.",Croatian
"Knez  kraljevstva perzijskoga protivio mi se dvadeset i jedan dan,  ali Mihael, jedan od prvih Knezova, dođe mi u pomoć. Ostavih  ga nasuprot Knezu perzijskome,",Croatian
"a ja dođoh da ti kažem što  će zadesiti tvoj narod na svršetku dana. Jer još će jedno viđenje  biti za one dane.""",Croatian
"Pošto mi to reče, ja oborih pogled na zemlju, bez riječi.",Croatian
"I gle: onaj, sličan sinu čovječjem dotače se mojih usana.  Otvorih usta da govorim te rekoh onome koji stajaše preda mnom:  ""Gospodaru moj, zbog ovog viđenja obuzeše me tjeskobe i onemoćah.",Croatian
"I kako će sluga Gospodina svoga govoriti s Gospodinom kad  posve onemoćah i dah me ostavi?""",Croatian
Tada me se opet dotače onaj  što bijaše kao čovjek te me okrijepi.,Croatian
"On reče: ""Ne boj se, miljeniče! Mir tebi! Budi jak! Ohrabri se!"" I dok mi to govoraše, ja se ohrabrih pa rekoh: ""Govori, Gospodine, jer si me ohrabrio!""",Croatian
"Tada će on: ""Znaš li zašto sam došao k tebi? Sad ću se  vratiti da se borim protiv Kneza Perzije; a čim svršim, doći  će Knez Grčke.",Croatian
"Ali ću ti prije otkriti što je zapisano u  Knjizi istine. Nema nikoga tko bi se sa mnom protiv njih borio, osim Mihaela, Kneza vašega,",Croatian
moje potpore i moga okrilja.,Croatian
"A sada ću ti otkriti istinu. Evo: još će tri kralja ustati za Perziju: četvrti će biti  bogatiji od svih ostalih, pa kad se zbog svoga bogatstva osili, sve će podići protiv kraljevstva grčkoga.",Croatian
"Ustat će junački kralj, vladat će silnom moću i činiti  što ga bude volja.",Croatian
"A čim se ustane, njegovo će se kraljevstvo  raspasti i bit će razdijeljeno na četiri vjetra nebeska, ali  ne među njegove potomke; i neće više biti tako moćno kao za njegove  vladavine, jer će njegovo kraljevstvo biti razoreno i predano  drugima, a ne njima.",Croatian
Kralj će Juga postati moćan; jedan će od njegovih zapovjednika  biti moćniji od njega i zavladat će većom moću nego što je njegova.,Croatian
"Nekoliko godina kasnije oni će se udružiti, a kći kralja  Juga doći će kralju Sjevera da sklope ugovor. Ali ona tim neće  sačuvati snagu svoje mišice i njezino se potomstvo neće održati:  bit će predana ona, i njezina pratnja, i njezino dijete, i njezin  pomagač u tim vremenima.",Croatian
"No jedan će se izdanak njezina korijena podići na njezino  mjesto, navalit će na vojsku, prodrijet će u tvrđavu kralja Sjevera, postupati s njima po miloj volji i pobijediti ih.",Croatian
"Pa i njihove  bogove, njihove kipove i njihovo dragocjeno suđe, srebrno i zlatno, odnijet će kao plijen u Egipat. Nekoliko godina bit će jači  od kralja Sjevera,",Croatian
"koji će onda prodrijeti u kraljevstvo kralja  Juga, odakle će se vratiti u svoju zemlju.",Croatian
"Ali će se onda  njegovi sinovi naoružati, skupit će silnu vojsku, odlučno će  navaliti i poput poplave proći, zatim će se opet zametnuti rat  sve do njegove utvrde.",Croatian
Tada će se kralj Juga razgnjeviti  i zavojštiti na kralja Sjevera; podići će silnu vojsku i nadvladati  vojsku njegovu.,Croatian
"Mnoštvo će biti uništeno, a on će se zbog  toga uzoholiti; pobit će desetke tisuća, ali se neće održati:",Croatian
"kralj će Sjevera opet dići vojsku veću nego prije, i poslije  nekoliko godina navalit će s velikom, dobro opremljenom vojskom.",Croatian
"U to vrijeme mnogi će se podići protiv kralja Juga; ustat  će i nasilnici iz tvog naroda da se ispuni viđenje, ali će propasti.",Croatian
"Doći će kralj Sjevera: podići će nasipe da zauzme jedan  utvrđeni grad. Mišice Juga neće odoljeti, pa ni izabrane čete  neće imati snage da se odupru.",Croatian
"Onaj će navaliti protiv njega  i učinit će s njime kako mu se prohtije - nitko mu se neće oprijeti:  zaustavit će se u Divoti, uništenje je u njegovim rukama.",Croatian
"Čvrsto  odlučivši da se pošto-poto domogne svega njegova kraljevstva, sklopit će s njim ugovor dajući mu jednu kćer za ženu da ga  upropasti, ali mu neće uspjeti, neće se to zbiti.",Croatian
"Zatim će  se okrenuti prema otocima i mnoge će osvojiti, ali će jedan zapovjednik  dokrajčiti tu sramotu, sramotu mu sramotom vratiti.",Croatian
"Brže će nagnuti prema utvrdama svoje zemlje, ali će posrnuti, pasti, više ga neće biti.",Croatian
"Na njegovo će mjesto doći jedan  koji će u diku kraljevstva poslati poreznika, ali će u kratko  vrijeme poginuti bez gnjeva i boja.",Croatian
Na njegovo će se mjesto uzdići nitkov kome ne pripada  kraljevska čast. Ali on će iznenada doći i spletkama se domoći  kraljevstva.,Croatian
Pred njim će biti preplavljene i skršene navalne snage  i sam knez Saveza.,Croatian
"Unatoč sporazumu s njime, izdajnički će  navaliti i svladati ga s malo ljudi.",Croatian
"Iznenada će upasti u  bogate pokrajine i postupat će kako nisu postupali njegovi očevi  ni očevi njegovih otaca, rasipajući među svoje plijen, pljačku  i bogatstvo, smišljat će osnove protiv tvrdih gradova, ali samo  za neko vrijeme.",Croatian
"Pokrenut će, s velikom vojskom, svoju snagu i hrabrost  protiv kralja Juga. Kralj Juga krenut će u rat s mnogom i moćnom  vojskom, ali neće izdržati, jer će se protiv njega skovati spletke.",Croatian
I oni koji jeđahu za njegovim stolom skršit će ga: njegova  će vojska biti uništena i mnogi će posječeni popadati.,Croatian
"Oba će kralja smišljati zlo; sjedeći za istim stolom, govorit će laži jedan drugome: ali neće uspjeti, jer je svršetak  odložen do određenog vremena.",Croatian
"Vratit će se on u svoju zemlju  s velikim blagom; srcem protiv svetoga Saveza, učinit će svoje  i vratiti se u svoju zemlju.",Croatian
"U određeno vrijeme opet će krenuti protiv Juga, ali sada  neće biti kao prvi put.",Croatian
"Kitimski će brodovi navaliti na njega, i on će se uplašiti. Vratit će se, bjesnjeti protiv svetoga  Saveza i opet će se sporazumjeti s onima koji napustiše sveti  Savez.",Croatian
"Čete će njegove doći i oskvrnuti svetište-tvrđu, dokinut'  svagdašnju žrtvu i ondje postaviti grozotu pustoši.",Croatian
"Svojim  će spletkama navesti na otpad one koji se ogrešuju o Savez, ali  ljudi koji ljube Boga ostat će postojani i vršit će svoje.",Croatian
"Umnici  u narodu poučavat će mnoštvo, ali će ih jedno vrijeme zatirati  mačem i ognjem, izgnanstvom i pljačkanjem.",Croatian
"Dok ih budu zatirali, samo će im nekolicina pomagati, a mnogi će im se pridružiti  prijevarno.",Croatian
"Od umnika neki će pasti, da se prokušaju, probrani, čisti do vremena svršetka, jer još nije došlo određeno vrijeme.",Croatian
"Kralj će raditi što god mu se prohtije, uznoseći i uzdižući  sebe iznad svih bogova: protiv Boga nad bogovima govorit će hule  i uspijevat će dok se gnjev ne navrši - jer ono što je određeno, to će se ispuniti.",Croatian
Neće mariti za bogove svojih otaca ni  za Miljenika ženÄa niti za kojega drugog boga: samog će sebe  izdizati iznad sviju.,Croatian
"Mjesto njih častit će boga tvrđava, boga koga nisu poznavali njegovi očevi, častiti ga zlatom i  srebrom, dragim kamenjem i drugim dragocjenostima.",Croatian
Navalit  će na tvrđave gradova pomoću stranog boga: one koji njega priznaju  obasut će počastima i dat će im vlast nad mnoštvom i dijelit  će im zemlju za nagradu.,Croatian
"U vrijeme svršetka kralj će se Juga zaratiti s njime;  kralj će Sjevera navaliti na nj svojim kolima, svojim konjanicima  i svojim mnogim brodovima. Provalit će u zemlje i proći njima  poput poplave.",Croatian
Prodrijet će u Divotu i mnogi će pasti. Njegovim  će rukama izmaći Edom i Moab i glavnina sinova Amonovih.,Croatian
Pružit će svoju ruku za zemljama: Egipat mu neće izmaći.,Croatian
On će se domoći zlatnog i srebrnog blaga i svih dragocjenosti  Egipta. Pratit će ga Libijci i Etiopljani.,Croatian
Ali će ga uznemiriti  vijesti s istoka i sa sjevera te će poći vrlo gnjevan da uništi  i zatre mnoštvo.,Croatian
"Postavit će svoje dvorske šatore između  mora i Svete gore Divote. Ali će i njemu doći kraj, i nitko mu  neće pomoći.",Croatian
"U ono će vrijeme ustati Mihael, veliki knez koji štiti sinove  tvog naroda. Bit će to vrijeme tjeskobe kakve ne bijaše otkako  je ljudi pa do toga vremena. U ono vrijeme tvoj će se narod spasiti  - svi koji se nađu zapisani u Knjizi.",Croatian
"Tada će se probuditi mnogi koji snivaju u prahu zemljinu;  jedni za vječni život, drugi za sramotu, za vječnu gadost.",Croatian
"Umnici  će blistati kao sjajni nebeski svod, i koji su mnoge učili pravednosti, kao zvijezde navijeke, u svu vječnost.",Croatian
"A ti, Daniele, drži u tajnosti ove riječi i zapečati ovu  knjigu do vremena svršetka! Mnogi će tumarati, i bezakonja će  rasti.""",Croatian
"Ja, Daniel, pogledah, kad eno: druga dvojica stajahu jedan  s jedne, drugi s druge strane rijeke.",Croatian
"Jedan upita čovjeka  odjevena u lanene haljine koji stajaše iznad voda rijeke: ""Kada  će doći kraj tim čudesima?""",Croatian
"Začuh čovjeka odjevena u lanene  haljine, koji stajaše iznad voda rijeke; on podiže k nebu desnicu  i ljevicu, kunući se Vječno živim. ""Nakon jednog vremena, dva  vremena i pola vremena - kada dođe kraj rasulu snage svetoga  naroda - sve će se to svršiti.""",Croatian
"Ja slušah, ali ne razumjeh, pa upitah: ""Gospodaru, kako  će to svršiti?""",Croatian
"On reče: ""Idi, Daniele, ove su riječi tajne  i zapečaćene do vremena svršetka.",Croatian
"Mnogi će se očistiti, ubijeliti  i prokušati; a bezbožnici će i dalje biti bezbožni; bezbožnici  se neće urazumjeti, a umnici će razumjeti.",Croatian
Od časa kad bude  dokinuta svagdašnja žrtva i postavljena grozota pustoši: tisuću  dvjesta i devedeset dana.,Croatian
Blago onomu koji dočeka i dosegne  tisuću trista trideset i pet dana!,Croatian
"A ti idi i otpočini; ustat  ćeš da primiš svoju baštinu na kraju dana.""",Croatian
"Riječ Jahvina koja dođe Hošei, sinu Beerijevu, u dane Uzije, Jotama, Ahaza i Ezekije, kraljeva judejskih, u dane Jeroboama, sina Joaševa, kralja izraelskog.",Croatian
"Početak riječi Jahvinih Hošei. Jahve reče Hošei: ""Idi, oženi se bludnicom i izrodi djecu bludničku, jer se zemlja bludu  odala, odmetnuvši se od Jahve!""",Croatian
"I on ode, uze Gomeru, kćer Diblajimovu, koja zače i rodi  mu sina.",Croatian
"Jahve mu reče: ""Nadjeni mu ime Jizreel, jer još samo malo  i kaznit ću pokolje jizreelske na domu Jehuovu i dokončat ću  kraljevstvo doma Izraelova.",Croatian
"I u taj dan slomit ću luk Izraelov  u Dolini jizreelskoj.""",Croatian
"I ona opet zače i rodi kćer. I reče mu Jahve: ""Nadjeni  joj ime Nemila, jer mi odsad neće biti mila kuća Izraelova, od  nje ću se povući;",Croatian
"a omiljet će mi kuća Judina, spasit ću je  Jahvom, Bogom njihovim, a neću je spasiti lukom, mačem ni kopljem, ni konjima ni konjanicima.""",Croatian
"Kad odoji Nemilu, zače opet i rodi sina.",Croatian
"I reče Jahve:  ""Nadjeni mu ime Ne-narod-moj, jer više niste narod moj i ja vama  nisam više Onaj koji jest.""",Croatian
"(2:1) ""A djece Izraelove bit će brojem k'o pijeska u moru što se izmjerit' ne može ni izbrojit'. Umjesto da im govore: 'Vi niste moj narod,' zvat će ih: 'Sinovi Boga živoga.'",Croatian
"(2:2) Ujedinit će se sinovi Judini i sinovi Izraelovi, postavit će sebi jednoga glavara i otići će iz zemlje; jer velik će biti dan jizreelski.",Croatian
"(2:3) Recite braći svojoj: 'Narode moj,' sestrama svojim: 'Mila.'",Croatian
"(2:4) Podignite tužbu, podignite, protiv majke svoje, jer ona mi nije više žena, a ja joj muž više nisam. Nek' odbaci od sebe bludničenja i preljube izmeđ' svojih dojki,",Croatian
"(2:5) da je golu ne svučem te učinim da bude k'o na dan rođenja; da je ne obratim u pustinju, da je u zemlju suhu ne obratim i žeđu ne umorim.",Croatian
"(2:6) Ja joj djece neću milovati, jer djeca su to bludnička.",Croatian
"(2:7) Da, bludu se odala mati njihova, sramotila se ona koja ih zače. Da, rekla je: 'Trčat ću za svojim milosnicima, za njima koji mi daju kruh moj i vodu, vunu moju i lan, ulje i piće moje.'",Croatian
"(2:8) Stoga ću put joj trnjem zagraditi, zidom opkoliti, da ne nađe više svojih staza.",Croatian
"(2:9) I trčat će za milosnicima, ali ih stići neće, tražit će ih, al' ih neće pronaći. Tada će reći: 'Idem se vratiti prvome mužu, jer sretnija bijah prije nego sada.'",Croatian
"(2:10) I ona nije razumjela da joj ja davah i žito i mošt i ulje, da je ja obasipah srebrom i zlatom od kojega načiniše baale.",Croatian
(2:11) Stoga ću uzeti natrag svoje žito u svoje vrijeme i svoj mošt u pravi čas; oduzet ću svoju vunu i svoj lan kojima je imala pokriti golotinju svoju;,Croatian
"(2:12) sad ću joj otkriti sramotu na oči njenih milosnika, i nitko je iz moje neće izbaviti ruke.",Croatian
"(2:13) Učinit ću kraj svim njenim veseljima, svetkovinama, mlađacima, subotama i svim blagdanima njezinim.",Croatian
"(2:14) Opustošit ću joj čokote i smokve za koje je govorila: 'To je plaća što mi je dadoše moji milosnici.' Obratit ću ih u šikarje, i životinje će ih poljske obrstiti.",Croatian
"(2:15) Kaznit ću je za dane Baalove kojima je kad palila, kitila se grivnom i kolajnom i trčala za svojim milosnicima; a mene je zaboravljala - riječ je Jahvina.",Croatian
"(2:16) Stoga ću je, evo, primamiti, odvesti je u pustinju i njenu progovorit' srcu.",Croatian
"(2:17) I vratit ću joj ondje njene vinograde, i od Doline ću akorske učiniti vrata nade. Ondje će mi odgovarat' ona kao u dane svoje mladosti, kao u vrijeme kada je izišla iz Egipta.",Croatian
"(2:18) U onaj dan - riječ je Jahvina - ti ćeš me zvati: 'Mužu moj', a nećeš me više zvati: 'Moj Baale.'",Croatian
(2:19) Uklonit ću joj iz usta imena baalska i neće im više ime spominjati.,Croatian
"(2:20) U onaj dan, učinit ću za njih savez sa životinjama u polju, sa pticama nebeskim i gmazovima zemskim; luk, mač i boj istrijebit ću iz zemlje da mirno u njoj počiva.",Croatian
"(2:21) Zaručit ću te sebi dovijeka; zaručit ću te u pravdi i u pravu, u nježnosti i u ljubavi;",Croatian
(2:22) zaručit ću te sebi u vjernosti i ti ćeš spoznati Jahvu.,Croatian
"(2:23) U onaj dan - riječ je Jahvina - odazvat ću se nebesima, a ona će se zemlji odazvati;",Croatian
"(2:24) zemlja će se odazvati žitu, moštu i ulju, a oni će se odazvati Jizreelu.",Croatian
"(2:25) I posijat ću ga u zemlji, zamilovat ću Nemilu, Ne-narodu mom reći ću: 'Ti si narod moj!' a on će reći: 'Bože moj!'""",Croatian
"Potom mi Jahve reče: ""Idi opet, ljubi ženu koja drugog ljubi  i čini preljub, kao što Jahve ljubi djecu Izraelovu dok se oni  k drugim bogovima okreću i žude za kolačima od grožđa.""",Croatian
"Ja  je tad kupih za petnaest srebrnika, za homer i letek ječma,",Croatian
"i  rekoh joj: ""Za mnogo dana ostat ćeš mi povučena, nećeš se odavati  bludu ni podavati nikojem čovjeku, a ni ja neću k tebi prilaziti.""",Croatian
"Jer mnogo će dana sinovi Izraelovi ostati bez kralja i  bez kneza, bez žrtve i bez stupa, bez oplećka i bez kumira.",Croatian
"Poslije  toga, sinovi će se Izraelovi vratiti; tražit će Jahvu, Boga svoga, i Davida, svoga kralja; sa strahom će pristupiti k Jahvi i k  njegovim dobrima, na kraju dana.",Croatian
"Čujte riječ Jahvinu, sinovi Izraelovi,  jer Jahve se parbi sa stanovnicima zemlje.",Croatian
"Nema više vjernosti, nema ljubavi, nema znanja Božjega u zemlji, već proklinjanje i laž, ubijanje i krađa, preljub i nasilje, jedna krv drugu stiže.",Croatian
Stoga tuguje zemlja i ginu svi stanovnici s poljskim zvijerima i pticama nebeskim te ugibaju i ribe u moru.,Croatian
"Ipak neka se nitko ne parbi, neka nitko ne kori! Ali s tobom se moram parbiti, svećeniče.",Croatian
"Danju ti posrćeš, a noću s tobom posrće i prorok; pogubit ću mater tvoju.",Croatian
"Moj narod gine: nema znanja; jer si ti znanje odbacio, i ja odbacujem tebe iz svećenstva svoga; jer si Zakon svoga Boga zaboravio, i ja ću tvoje zaboraviti sinove.",Croatian
"Što ih je više bivalo, više su protiv mene griješili, Slavu su svoju Sramotom zamijenili.",Croatian
"Grijesima mog naroda oni se hrane, duša im hlepi za bezakonjem njegovim.",Croatian
I sa svećenikom bit će k'o i s narodom; kaznit ću ga za njegove putove i naplatit ću mu za njegova djela.,Croatian
"Jest će, ali se nasititi neće; bludničit će, ali se neće množiti, jer oni su prestali štovati Jahvu -",Croatian
"blud, mošt i vino zarobiše im srce.",Croatian
"Narod moj savjet traži od drva, palica mu njegova daje odgovore: jer duh razvratni njih zavodi te se od Boga svoga bludu odaju.",Croatian
"Oni žrtvuju na gorskim vrhuncima i na bregovima pale kad, pod hrastom, jablanom i dubom; jer je tako lagodno pod njihovom sjenom. I zato, odaju li se vaše kćeri bludu, čine li preljub vaše nevjeste,",Croatian
"neću vam kazniti kćeri što bludniče niti nevjeste vaše što preljub čine; jer oni sami idu nasamo s bludnicama i žrtvuju s milosnicama hramskim. Tako, bez razuma narod u propast srlja!",Croatian
"Ako li se ti bludu odaješ, Izraele, neka bar Juda ne griješi! I ne idite u Gilgal, ne penjite se u Bet Aven, ne kunite se ""živoga mi Jahve.""",Croatian
"Jer poput junice tvrdoglave Izrael tvrdoglav postade, pa kako da ga Jahve sad pase k'o janje na prostranoj livadi?",Croatian
Efrajim se udružio s kumirima: pusti ga!,Croatian
"A kad završe pijanku, bluda se prihvaćaju, Sramotu vole više nego Slavu svoju.",Croatian
Vihor će ih svojim krilima stegnuti i njihovi će ih osramotit' žrtvenici.,Croatian
"Poslušajte ovo, svećenici, pazi, dome Izraelov, dome kraljev, de posluhni, jer vaš je sud! Vi ste bili zamka u Mispi i mreža napeta na Taboru.",Croatian
"Jamu su duboko iskopali prestupnici, ali ću ih sve kazniti.",Croatian
"Poznajem ja Efrajima, Izrael mi nije sakriven: da, Efrajime, bludu si se odao, okaljao si se, Izraele.",Croatian
"Ne daju im djela njihova da se Bogu svome vrate, jer je duh bluda među njima; oni Jahve ne poznaju.",Croatian
"Ponos Izraelov svjedoči protiv njega; svojom krivnjom posrnu Efrajim, posrnut će i Juda s njim.",Croatian
Ići će s ovcama i govedima Jahvu tražiti ali ga naći neće - povukao se od njih!,Croatian
Jahvu su iznevjerili: rodili su kopilad; vjetar će žarki proždrijeti polja njihova.,Croatian
"Zasvirajte u rog u Gibeji, u trublju u Rami, uzbunite Bet Aven: za petama su ti, Benjamine!",Croatian
Opustošit će Efrajima u dan kazne: među plemenima Izraelovim objavljujem ono što je sasvim pouzdano.,Croatian
Knezovi judejski postadoše poput onih što razmiču međe; na njih ću k'o vodu gnjev svoj izliti.,Croatian
"Efrajim je tlačitelj, on pravdu gazi jer mu se svidjelo ići za ništavilom.",Croatian
"A ja ću biti poput moljca Efrajimu, kao gnjilež kući Judinoj.",Croatian
"Tad je Efrajim svoju bolest vidio, a Juda ranu svoju; i pođe Efrajim u Asiriju, obrati se Juda velikome kralju; al' on vas neće iscijeliti niti vam ranu vašu zaliječiti.",Croatian
"Jer k'o lav ću biti Efrajimu, kao lavić domu Judinu; ja, ja ću razderati i otići, odnijet ću i nitko neće spasiti.",Croatian
"Poći ću, vratit ću se na svoje mjesto, dok krivnju ne priznaju i lice moje ne potraže; kad u nevolji budu, iskat će me.",Croatian
"""Hajde, vratimo se Jahvi! On je razderao, on će nas iscijeliti: on je udario, on će nam poviti rane;",Croatian
"poslije dva dana oživit će nas, trećeg će nas dana podignuti i mi ćemo živjeti pred njim.",Croatian
"Težimo da upoznamo Jahvu: k'o zora pouzdan mu dolazak. On će nam doći poput dažda jesenskog, poput kiše proljetne što natapa zemlju.""",Croatian
"Što za tebe mogu učiniti, Efrajime? Što za tebe mogu učiniti, Judo? K'o oblak jutarnji ljubav je vaša, k'o rana rosa koje nestaje.",Croatian
Zato sam ih preko proroka sjekao i ubijao riječima usta svojih; al' sud će tvoj izaći k'o svjetlost.,Croatian
"Jer ljubav mi je mila, ne žrtve, poznavanje Boga, ne paljenice.",Croatian
Al' oni su kod Adama prekršili Savez i ondje mene iznevjerili.,Croatian
"Gilead je grad zlikovački, pun krvavih tragova.",Croatian
"Družba je svećenička kao zasjeda razbojnička: ubijaju na šekemskom putu; odista, sramotu počinjaju!",Croatian
Strahotu vidjeh u domu Izraelovu; Efrajim se ondje bludu odaje i skvrni se Izrael.,Croatian
"I tebi sam, Judo, žetvu odredio kad okrenem udes naroda svoga.",Croatian
"Kad hoću Izraela liječiti, otkriva se bezakonje Efrajimovo i zloća Samarije; prijevarom se bave oni: tat u kuću provaljuje, a vani napadaju razbojnici.",Croatian
"I u srcu svome oni ne kažu da ja pamtim svu zlopakost njihovu! Ali djela su ih njihova sad opkolila, pred licem mojim ona stoje.",Croatian
"Svojom zloćom razveseljuju kralja, a knezove podlošću svojom.",Croatian
"Svi su oni preljubnici, kao peć su ražarena koju pekar više ne potpaljuje kad zamijesi tijesto pa dok ne ukisne.",Croatian
"U dan kralja našega knezovi obolješe od žestine vina, a on ruku pruža pijanima.",Croatian
"U zavjeri srce im se žari poput peći; svu noć njihova jarost drijema, ujutru se razgara k'o plam ognjeni;",Croatian
"poput peći svi se raspalili te proždiru svoje suce. Padoše svi njihovi kraljevi, a nijedan od njih zazvao me nije.",Croatian
"Efrajim se miješa s narodima, Efrajim je pogača što je ne prevrnuše.",Croatian
"Tuđinci proždiru snagu njegovu, a on toga i ne zna! Sjedine mu pobijeliše glavu, a on toga i ne zna!",Croatian
"Naprasitost Izraelova protiv njih samih svjedoči; i oni se ne vraćaju Jahvi, Bogu svome, i uza sve to oni ga ne traže!",Croatian
"Efrajim je kao golubica plaha i bez razuma; oni pozivaju Egipat, idu u Asiriju.",Croatian
"Kamo god otišli, na njih ću razapeti svoju mrežu, oborit ću ih kao ptice nebeske, za njihovu ih kazniti zloću.",Croatian
"Teško njima jer od mene odbjegoše! Propast na njih jer se pobuniše protiv mene! Otkupit' ih hoću, a oni protiv mene lažu.",Croatian
"Oni me ne prizivlju iz srca kada kukaju na svojim ležajima; razdiru svoje lice zbog žita i mošta, ali protiv mene se bune.",Croatian
"Dok sam im ja mišicu krijepio, oni su zlosti smišljali protiv mene!",Croatian
"Okreću se prema ništavostima, oni su poput varljiva luka. Poradi razbješnjela jezika knezovi će im od mača pasti, bit će im to na ruglo u zemlji egipatskoj!",Croatian
"Trublju na usta, poput stražara na Domu Jahvinu; jer oni moj Savez prestupiše, otpadoše od moga Zakona.",Croatian
"Meni viču: ""Poznajemo te, Bože Izraelov.""",Croatian
"Ali je Izrael odbacio dobro, dušman će ga progoniti.",Croatian
"Kraljeve su postavljali bez mene, knezove birali bez znanja moga. Od srebra svog i zlata načiniše sebi kumire da budu uništeni.",Croatian
"Odbacih tvoje tele, Samarijo, na njih se gnjev moj rasplamtio. Dokle će ostati nečisti sinovi Izraelovi?",Croatian
"Umjetnik ga je neki načinio, i ono Bog nije. Prometnut će se u komadiće tele samarijsko.",Croatian
"Posijali su vjetar, i požet će oluju; žito im neće proklijati, neće brašna dati; ako ga i dade proždrijet će ga tuđinci.",Croatian
"Progutan je Izrael, evo ga među narodima poput nevrijedne posude;",Croatian
"jer otiđoše k Asircu, divljem magarcu što sam živi! Efrajim obdaruje milosnike.",Croatian
"Neka ih samo obdaruje, među narode ću ih sada razasuti: i doskora će uzdrhtati pod teretom kralja knezova.",Croatian
"Žrtvenike je umnožio Efrajim, za grijeh su mu oni poslužili.",Croatian
"Da mu i tisuću zakona svojih napišem, oni ih smatraju tuđima.",Croatian
"Nek' žrtvuju klanice što mi ih prinose, nek' samo jedu meso! Jahvi se ne mile. Odsad će se spominjati bezakonja njihova i njihove će kazniti grijehe: u Egipat će se oni vratiti.",Croatian
Izrael je zaboravio tvorca svoga i sebi dvorove sagradio; Juda je namnožio gradove tvrde. Oganj ću pustiti na gradove njegove; vatra će mu dvorove progutati.,Croatian
"Ne raduj se, Izraele, ne kliči k'o drugi narodi; bludu se oda, jer, ostavivši Boga svoga, zavolio si plaću bludničku po svim gumnima žitnim.",Croatian
"Ni gumno ni kaca neće ih hraniti, i mlado će ih vino prevariti.",Croatian
"Neće više živjeti u zemlji Jahvinoj, Efrajim će se vratiti u Egipat i nečista će jela jesti u Asuru.",Croatian
"Neće više Jahvi lijevati vina, nit' će mu prinositi žrtve svoje; kruh će im biti kao kruh žalosti, i nečist će biti tko ga bude jeo; jer njihov je kruh samo za njih, neće ući u Dom Jahvin.",Croatian
"Što ćete činiti na dan blagdanski, na dan svetkovine Jahvine?",Croatian
"Jer, evo gdje odoše pred pustošenjem; prihvatit će ih Egipat, sahraniti Memfis, srebrna im blaga kopriva će baštiniti, šatore će njihove obrasti trnje.",Croatian
"Dođoše dani kazne! Dođoše dani odmazde! Nek' znade Izrael! Lud je prorok, nadahnuti bunca! Zbog velikog bezakonja tvoga i silnog buntovništva.",Croatian
"Efrajim uhodi šator prorokov, stavljaju mu zamke po svim putovima, odmazda je u kući Boga njegova.",Croatian
U duboku su pali pokvarenost kao u dane Gibeje; spomenut će se Jahve bezakonja njihova i grijehe će njihove kazniti.,Croatian
"Kao grožđe u pustinji nađoh ja Izraela, kao rani plod na smokvi vidjeh oce vaše; oni dođoše u Baal Peor, posvetiše se sramoti i postadoše grozote kao ljubimci njihovi.",Croatian
"Odletje poput ptice slava Efrajimova: od rođenja, od utrobe, od začeća.",Croatian
"Ako i podignu svoje sinove, oduzet ću ih prije dobi muževne, da, teško njima kada ih ostavim!",Croatian
"Efrajim je k'o da gledam Tir na njivi posađen, al' će Efrajim djecu svoju voditi na klanje.",Croatian
"Daj im, o Jahve! A što da im dadeš? Daj im krilo jalovo, dojke usahle.",Croatian
"U Gilgalu sva je njihova zloća, ondje sam ih zamrzio. Zbog njihovih djela opakih iz kuće svoje ću ih izagnati, voljeti ih više neću, svi su im knezovi odmetnici.",Croatian
"Pogođen je Efrajim, korijen mu je usahnuo; roda neće imati. Ako im se i rodi djece, ubit ću im mili plod utrobe.",Croatian
Odbacit će ih Bog moj jer ga nisu poslušali; i potucat će se među narodima.,Croatian
"Bujna je loza bio Izrael, rod bogat ona je nosila. I što mu je više rodilo plodova, to je više umnažao žrtvenike; što mu je bogatija zemlja bila, to je kićenije dizao stupove.",Croatian
"Srce je njihovo prijevarno, okajat će to oni! Porušit će im On žrtvenike, polomiti stupove njihove.",Croatian
"Kazat će tada: ""Mi kralja nemamo jer se Jahve bojali nismo. TÓa čemu bi nam bio kralj?""",Croatian
"Riječi prosiplju, lažno se kunu, sklapaju saveze; a pravo cvate k'o otrovno bilje u brazdama polja.",Croatian
"Za tele betavensko strepe stanovnici Samarije; da, zbog njega tuguje narod njegov, svećenici njegovi kukaju nad njim, nad slavom njegovom jer je od njega prognana.",Croatian
"A njega samog odvući će u Asiriju na dar velikome kralju. Efrajima stid će spopasti, crvenjet će se Izrael zbog svoje odluke.",Croatian
Uništena je Samarija. Njen kralj tek trunak je vodi na površju.,Croatian
"Bit će razorene sramne uzvišice, grijeh Izraelov; trnje će i čičak rasti po žrtvenicima njihovim. Tad će govoriti brdima: ""Pokrijte nas!"" i bregovima: ""Padnite na nas!""",Croatian
"Većma no u dane gibejske griješio si, Izraele! A da se i ondje zaustaviše, ne bi li ih zatekao rat kao bezakonike gibejske?",Croatian
"Kako mi se svidi, kaznit ću ih: sabrat će se protiv njih narodi da ih za dvostruko kazne bezakonje.",Croatian
"Efrajim je junica dobro naučena koja rado vrše; šiju ću joj lijepu ujarmiti, upregnut ću Efrajima. Juda će orati, Jakov branat'.",Croatian
"Sijte pravednost, požet ćete ljubav; krčite zemlje nove: vrijeme je da Jahvu tražite dok ne dođe i podaždi vam pravdom.",Croatian
"Orali ste bezbožnost, želi bezakonje, jeli plod prijevare. Pouzdao si se u kola svoja i u mnoštvo svojih ratnika,",Croatian
"zato će se vika bojna razlijegati tvojim gradovima i sve će ti tvrđe biti razorene k'o što Šalman razori Bet Arbel u dan ratni, kada mater smrskaše na sinovima.",Croatian
Evo što vam Betel učini jer ste u zlu ogrezli: u zoru će zavijek nestati kralja Izraelova!,Croatian
"Dok Izrael bijaše dijete, ja ga ljubljah, iz Egipta dozvah sina svoga.",Croatian
"Al' što sam ih više zvao, sve su dalje od mene odlazili; baalima su žrtvovali, kadili kumirima.",Croatian
"A ja sam Efrajima hodati učio, držeći ga za ruke njegove; al' oni ne spoznaše da sam se za njih brinuo.",Croatian
"Užima za ljude privlačio sam ih, konopcima ljubavi; bijah im k'o onaj koji u čeljustima njihovim žvale opušta; nad njega se saginjah i davah mu jesti.",Croatian
"U zemlju egipatsku on će se vratiti, Asirac će mu kraljem biti, jer se ne htjede vratiti k meni.",Croatian
"Mač će bješnjeti njegovim gradovima, uništiti prijevornice njegove, proždirat će zbog spletaka njegovih.",Croatian
"Narod je moj sklon otpadu; i premda ga k Višnjem dozivlju, nitko da ga podigne.",Croatian
"Kako da te dadem, Efrajime, kako da te predam, Izraele! Kako da te dadem kao Admu, da učinim s tobom kao Sebojimu? Srce mi je uznemireno, uzavrela mi sva utroba:",Croatian
"neću više gnjevu dati maha, neću opet zatirati Efrajima, jer ja sam Bog, a ne čovjek: Svetac posred tebe - neću više gnjevan dolaziti!",Croatian
"Za Jahvom će ići on, k'o lav on će rikati; a kad zarikao bude, sinovi će mu veselo dohrliti sa zapada;",Croatian
"k'o ptice će dohrliti iz Egipta, k'o golubica iz zemlje asirske, i naselit ću ih po kućama njihovim - riječ je Jahvina.",Croatian
"(12:1) Opkolio me lažju Efrajim i prijevarom Izraelov dom. A i Juda još je nestalan Bogu, Svecu vjernome.",Croatian
"(12:2) Efrajim pase vjetar, za vjetrom istočnim trči cio dan, sve više je laži njegovih i nasilja. Savez sklapaju s Asirijom, ulje nose u Egipat.",Croatian
"(12:3) S Izraelom ima Jahve parnicu, kaznit će Jakova prema postupcima, vratit će mu po djelima njegovim.",Croatian
"(12:4) Već u krilu materinu brata je potisnuo, u snazi muževnoj s Bogom se borio.",Croatian
"(12:5) S Anđelom se borio i nadvladao ga, plakao je i zaklinjao ga. Našao ga je u Betelu i ondje mu je govorio.",Croatian
"(12:6) Da, Jahve, Bog nad Vojskama, Jahve je ime njegovo.",Croatian
"(12:7) Ti se dakle Bogu svojem vrati, čuvaj ljubav i pravednost i u Boga se svoga uzdaj svagda!",Croatian
"(12:8) U ruci je Kanaanu kriva tezulja, on voli zakidati.",Croatian
"(12:9) I reče Efrajim: ""Samo sam se obogatio, blago sam nagomilao."" Ali ništa mu od sveg dobitka neće ostati, jer se ogriješio bezakonjima.",Croatian
"(12:10) Ja sam Jahve, Bog tvoj, sve od zemlje egipatske, još ću ti dati da stanuješ pod šatorima kao u dane Sastanka;",Croatian
"(12:11) govorit ću prorocima, umnožit ću viđenja i po prorocima prispodobom učiti.",Croatian
"(12:12) Gilead je puko bezakonje, ispraznost sama; u Gilgali žrtvuju bikove; zato će im oltari biti k'o hrpe kamenja u brazdama poljskim.",Croatian
"(12:13) Jakov pobježe u kraj aramski, za ženu služaše Izrael, za ženu jednu stada čuvaše.",Croatian
"(12:14) Al' po Proroku izvede Jahve Izraela iz Egipta, i po Proroku on ga je čuvao.",Croatian
"(12:15) Pregorko ga Efrajim uvrijedi: stoga će krv njegovu na nj svaliti, platit će mu Gospod njegov za pogrde.",Croatian
"Kad je Efrajim govorio, strah je zadavao, jer bijaše on prvak u Izraelu, al' ogriješi se Baalom i poginu.",Croatian
"I sad još griješe oni od srebra praveć' sebi kipove, kumire po svojoj mašti; svi su oni djelo rukotvorca! Tima - vele - žrtvujte, ljudi neka cjelivaju teoce!",Croatian
"Zato, bit će oni kao oblak jutarnji, kao rosa koje brzo nestaje, kao pljeva raznesena s gumna, kao dim što kroz otvor izlazi.",Croatian
"A ja sam Jahve, Bog tvoj sve od zemlje egipatske: drugog Boga osim mene ne ljubi! Osim mene nema spasitelja.",Croatian
"Ja te ljubljah u pustinji, u zemlji suhoj.",Croatian
"Ja ih pasoh, i siti bijahu; nasićenima srce se uzoholi; i tako me zaboraviše.",Croatian
"Stoga ću im biti kao lav, kao leopard što na putu vreba;",Croatian
"kao medvjedica kojoj ugrabiše mlade, ja ću se na njih baciti, rastrgat' im grudi do srca; k'o lav ću proždrijeti meso njihovo, zvijeri će ih poljske rastrgati.",Croatian
"Uništit ću te, Izraele, i tko će ti pomoći?",Croatian
"TÓa gdje ti je kralj da te spasi, gdje tvoji knezovi da te brane - oni za koje si govorio: ""Daj mi kralja i knezove!""",Croatian
U gnjevu svom kralja ti dadoh i u srdžbi ti ga uzimam.,Croatian
"Dobro se čuva bezakonje Efrajimovo, grijeh je njegov dobro pohranjen.",Croatian
"Dođoše na nj trudovi porodiljski, ali on je ludo čedo, ne izlazi na vrijeme iz utrobe materine!",Croatian
"Ja ću ih izbaviti od vlasti Podzemlja, od smrti ću ih spasiti! Gdje je tvoja kuga, o smrti, gdje pomor tvoj, Podzemlje! Samilost se sakri od mojih očiju!",Croatian
"Tako je rodan među braćom Efrajim, ali će doći vjetar istočni, vjetar Jahvin iz pustinje: isušit će mu izvore, presahnuti studence, opljačkat mu riznicu, blago odnijeti.",Croatian
"(14:1) Ispaštat će Samarija jer se protiv Boga svoga pobunila. Od mača past će oni, djecu će njihovu smrskati, žene trudne rasporiti.",Croatian
"(14:2) Vrati se, Izraele, Jahvi Bogu svome, jer zbog svojeg si bezakonja posrnuo.",Croatian
"(14:3) Uzmite sa sobom riječi i Jahvi se vratite. Recite mu: ""Skini sa nas bezakonje i dobrohotno primi da ti prinesemo plod svojih usana.",Croatian
"(14:4) Asirac nas neće izbavljati i nećemo konje više jahati niti ćemo djelu ruku svojih govoriti: 'Bože naš!' - jer u tebe sirota milost nalazi.""",Croatian
"(14:5) Iscijelit ću ih od njihova otpada, od svega ću ih srca ljubiti; jer gnjev se moj odvratio od njih.",Croatian
"(14:6) Bit ću kao rosa Izraelu; kao ljiljan on će cvasti, pustit će korijen poput jablana,",Croatian
"(14:7) nadaleko pružat će izdanke. Ljepota će mu biti kao u masline, miris poput libanonskog.",Croatian
"(14:8) Opet će u mojoj sjeni boraviti, uzgajat će svoju pšenicu, vinograde gajit' što će steći ime vina helbonskog.",Croatian
"(14:9) Efrajime, što ti imaš još s kumirima? Ja sam ga uslišao i pogledao. Ja sam poput zelena čempresa: po meni si rodan plodovima.",Croatian
"(14:10) Tko je mudar neka shvati ovo, i čovjek razuman neka spozna! Jer pravi su putovi Jahvini: pravednici hode po njima, grešnici na njima posrću.",Croatian
"Riječ Jahvina koja dođe Joelu, sinu Petuelovu.",Croatian
"Čujte ovo, starci, počujte, svi žitelji zemlje! Je li ovakvo što ikad bilo u vaše dane il' u dane vaših otaca?",Croatian
"Recite ovo svojim sinovima, vaši sinovi svojim sinovima, a njihovi sinovi potonjem koljenu.",Croatian
"Što ostavi šaška, proždrije skakavac, što ostavi skakavac, proždrije gusjenica, što ostavi gusjenica, proždrije ljupilac.",Croatian
"Probudite se, pijanice, i plačite! Sve vinopije, tužite za novim vinom: iz usta vam je oteto.",Croatian
"Jer prekri moju zemlju narod moćan i bezbrojan; zubi su mu kao zubi lavlji, očnjaci mu kao u lavice.",Croatian
"Opustoši mi lozu vinovu i polomi smokve moje; oguli ih i razbaca, grane su im pobijeljele.",Croatian
Plačite k'o djevica odjevena u kostrijet za zaručnikom svojim.,Croatian
"Nestade prinosnice i ljevanice iz Doma Jahvina. Tuže svećenici, sluge Jahvine.",Croatian
"Opustošeno polje, zemlja poharana. Poharano žito, vino propade, presahnu ulje.",Croatian
"Tugujte, težaci, kukajte, vinogradari, za pšenicom i za ječmom, jer propade žetva poljska.",Croatian
"Loza usahnu, uvenu smokva, mogranj, palma i jabuka: svako se drvo poljsko sasuši. Da, nestade radosti između sinova ljudskih.",Croatian
"Svećenici, opašite kostrijet i tužite! Službenici žrtvenika, naričite! Dođite, prenoćite u kostrijeti, službenici Boga mojeg! Jer iz Doma Boga našeg nesta prinosnice i ljevanice!",Croatian
"Naredite sveti post, proglasite zbor svečani; starješine, saberite sve stanovnike zemlje u kuću Jahve, Boga svojeg. Zavapijte Jahvi:",Croatian
"""Jao dana!"" Jer Jahvin dan je blizu i dolazi k'o pohara od Svevišnjeg.",Croatian
Ne iščeznu li hrana pred našim očima? Nije li nestalo radosti i sreće iz Doma Boga našega?,Croatian
"Istrunu zrnje pod grudama; puste su žitnice, porušene spreme jer žita nesta.",Croatian
Kako li stoka uzdiše! Krda goveda podivljala lutaju jer im nema paše. Čak i stada ovaca kaznu podnose.,Croatian
"Tebi, Jahve, vapijem: oganj popali pašnjake pustinjske, plamen sažga sva stabla poljska.",Croatian
"Čak i zvijeri čeznu za tobom, jer presušiše potoci, oganj popali pašnjake pustinjske.",Croatian
"Trubite u trubu na Sionu! Dižite uzbunu na svetoj mi gori! Neka svi stanovnici zemlje dršću, jer dolazi Jahvin dan. Da, on je blizu.",Croatian
"Dan pun mraka i tmine, dan oblačan i crn. K'o zora po gorama se prostire narod jak i mnogobrojan, kakva ne bje nikad prije, niti će ga igda biti do vremena najdaljih.",Croatian
"Pred njim oganj proždire, za njim plamen guta. Zemlja je k'o vrt rajski pred njim, a za njim pustinja tužna. Ništa mu ne umiče.",Croatian
"Nalik su na konje, jure poput konjanika.",Croatian
"Buče kao bojna kola, po gorskim vrhuncima skaču, pucketaju k'o plamen ognjeni kad strnjiku proždire, kao vojska jaka u bojnome redu.",Croatian
Pred njima narodi dršću i svako lice problijedi.,Croatian
"Skaču k'o junaci, k'o ratnici se na zidove penju. Svaki ide pravo naprijed, ne odstupa od svog puta.",Croatian
"Ne tiskaju jedan drugog, već svak' ide svojom stazom. Padaju od strijela ne kidajuć' redova.",Croatian
"Na grad navaljuju, na zidine skaču, penju se na kuće i kroz okna ulaze poput lupeža.",Croatian
"Pred njima se zemlja trese, nebo podrhtava, sunce, mjesec mrčaju, zvijezdama se trne sjaj.",Croatian
"I Jahve glas svoj šalje pred vojsku svoju. I odista, tabor mu je silno velik, zapovijedi njegove moćan izvršitelj. Da, velik je Jahvin dan i vrlo strašan. Tko će ga podnijeti?",Croatian
"""Al' i sada - riječ je Jahvina - vratite se k meni svim srcem svojim posteć', plačuć' i kukajuć'.""",Croatian
"Razderite srca, a ne halje svoje! Vratite se Jahvi, Bogu svome, jer on je nježnost sama i milosrđe, spor na ljutnju, a bogat dobrotom, on se nad zlom ražali.",Croatian
"Tko zna neće li se opet ražaliti, neće li blagoslov ostaviti za sobom! Prinose i ljevanice Jahvi, Bogu našemu!",Croatian
"Trubite u trubu na Sionu! Sveti post naredite, oglasite zbor svečani,",Croatian
"narod saberite, posvetite zbor. Saberite starce, sakupite djecu, čak i nejač na prsima. Neka ženik iziđe iz svadbene sobe a nevjesta iz odaje.",Croatian
"Između trijema i žrtvenika neka tuže svećenici, sluge Jahvine. Neka mole: ""Smiluj se, Jahve, svojem narodu! Ne prepusti baštine svoje sramoti, poruzi naroda. Zašto da se kaže među narodima: Gdje im je Bog?""",Croatian
"Tad Jahve, ljubomoran na zemlju svoju, smilova se svom narodu.",Croatian
"Odgovori Jahve svojem narodu: ""Šaljem vam, evo, žita, vina i ulja da se njime nasitite. Nikad više neću pustiti da budete na sramotu narodima.",Croatian
"Protjerat ću Sjevernjaka od vas daleko, odagnat ga u zemlju suhu i pustu, prethodnicu u Istočno more, zalaznicu u Zapadno more. Dići će se njegov smrad, dizat će se trulež njegova."" (Jer učini stvari velike.)",Croatian
"O zemljo, ne boj se! Budi sretna, raduj se, jer Jahve učini djela velika.",Croatian
"Zvijeri poljske, ne bojte se; pašnjaci u pustinji opet se zelene, voćke daju rod, smokva i loza nose izobila.",Croatian
"Sinovi sionski, radujte se, u Jahvi se veselite, svojem Bogu; jer vam daje kišu jesensku u pravoj mjeri, izli na vas kišu, jesensku i proljetnu kišu kao nekoć.",Croatian
"Gumna će biti puna žita, kace će se prelijevati od vina i ulja.",Croatian
"""Nadoknadit ću vam godine koje izjedoše skakavac, gusjenica, ljupilac i šaška, silna vojska moja što je poslah na vas.""",Croatian
"Jest ćete izobila, jest ćete do sita, slavit ćete ime Jahve, svojeg Boga, koji je s vama čudesno postupao. (""Moj se narod neće postidjeti nikad više."")",Croatian
"""Znat ćete da sam posred Izraela, da sam ja Jahve, vaš Bog, i nitko više. Moj se narod neće postidjeti nikad više.""",Croatian
"(3:1) ""Poslije ovoga izlit ću Duha svoga na svako tijelo, i proricat će vaši sinovi i kćeri, vaši će starci sanjati sne, a vaši mladići gledati viđenja.",Croatian
(3:2) Čak ću i na sluge i sluškinje izliti Duha svojeg u dane one.,Croatian
"(3:3) Pokazat ću znamenja na nebu i zemlji, krv i oganj i stupove dima.""",Croatian
"(3:4) Sunce će se prometnut' u tminu a mjesec u krv, prije nego svane Jahvin dan, velik i strašan.",Croatian
"(3:5) Svi što prizivaju ime Jahvino spašeni će biti, jer će na brdu Sionu i u Jeruzalemu biti spasenje, kao što Jahve reče, a među preživjelima oni koje Jahve pozove.",Croatian
"(4:1) ""Jer, gle, u one dane i u ono vrijeme, kad okrenem udes Judeji i Jeruzalemu,",Croatian
"(4:2) sakupit ću sve narode i povesti ih u dolinu Jošafat. Ondje ću im suditi zbog Izraela, naroda mog i moje baštine, koju rastjeraše među narode i razdijeliše moju zemlju među se.",Croatian
"(4:3) Baciše ždrijeb za moj narod; davali su dječake za bludnice, djevojke prodavali za vino i pili.""",Croatian
"(4:4) ""I vi, Tire i Sidone, što hoćete od mene? I vi, filistejski kraljevi? Želite li mi se osvetiti? Ako se budete svetili meni, osveta će brzo na vaše glave.",Croatian
"(4:5) Na vas što mi oteste srebro i zlato, što odnesoste bogate mi riznice u svoje hramove,",Croatian
(4:6) na vas koji prodavaste Grcima sinove Jude i Jeruzalema da biste ih otjerali od domovine njihove.,Croatian
"(4:7) Gle, ja ih kanim dići s mjesta gdje god ih prodaste, i učinit ću da vam zločin vaš padne na glave.",Croatian
"(4:8) Prodat ću vaše sinove i kćeri sinovima Judinim, a oni će ih prodat' Sabejcima, daleku narodu. Jer Jahve reče!""",Croatian
"(4:9) Razglasite ovo među narodima! Posvetite se za rat! Dižite junake! Naprijed, navalite, svi ratnici!",Croatian
"(4:10) Prekujte raonike u mačeve, kosire u koplja, nek' slabić kaže: ""Junak sam!""",Croatian
"(4:11) Pohitajte i dođite, svi okolni narodi, i ondje se saberite! (Jahve, onamo pošalji svoje junake!)",Croatian
"(4:12) ""Budite se, narodi, stupajte u Dolinu Jošafat, jer ću ondje sjesti da sudim svim okolnim narodima.",Croatian
"(4:13) Hvatajte se srpa: ljetina je zrela. Ustanite, siđite: tijesak je pun, prelijevaju se kace, jer je velika zloća njihova.""",Croatian
"(4:14) Mnoštvo, mnoštvo u Dolini Odluke! Da, blizu je dan Jahvin u Dolini Odluke!",Croatian
"(4:15) Sunce i mjesec pomrčaše, zvijezde potamnješe.",Croatian
"(4:16) Jahve grmi sa Siona, glas diže iz Jeruzalema; nebo se i zemlja tresu. Ali je Jahve utočište svome narodu i zaštita sinovima Izraela.",Croatian
"(4:17) ""Znat ćete tada da sam ja Jahve vaš Bog što stoluje na Sionu, svetoj gori svojoj. Jeruzalem će biti svetište, tuđinac više neće kroza nj proći.""",Croatian
"(4:18) Kad dođe taj dan, kapat će gore moštom, iz bregova će brizgati mlijeko, kroza sva korita riječna u Judeji voda će proteći. Vrelo će šiknuti iz kuće Jahvine da natopi Dolinu sitimsku.",Croatian
"(4:19) Egipat će opustjeti, Edom će postati beživotna pustinja zbog nasilja učinjena sinovima Judinim, jer proliše krv nevinu u njihovoj zemlji.",Croatian
(4:20) Judeja će dovijek biti naseljena i Jeruzalem u sva koljena.,Croatian
"(4:21) ""Osvetit ću krv njihovu za koju se nisam još osvetio."" Jahve će dići Dom svoj na Sionu.",Croatian
"Riječi Amosa, pastira iz Tekoe. Njegova viđenja o Izraelu u  doba judejskoga kralja Uzije i Jeroboama, sina Joaša, izraelskoga  kralja, dvije godine prije potresa.",Croatian
"Veli on: ""Jahve grmi sa Siona, iz Jeruzalema glas mu se ori; stočarski pašnjaci tuže i suši se vrh Karmela.""",Croatian
"Ovako govori Jahve: ""Za tri zločina Damaska, za četiri zločina, odluka je neopoziva: jer su vrhli Gilead cijepom željeznim,",Croatian
pustit ću oganj na dom Hazaelov da sažeže Ben-Hadadove dvorce;,Croatian
"polomit ću zasune Damaska, istrijebiti živalj Bikat Avena i žezlonošu iz Bet Edena; narod će aramski u ropstvo u Kir,"" veli Jahve Gospod.",Croatian
"Ovako govori Jahve: ""Za tri zločina Gaze, za četiri zločina, odluka je neopoziva: jer odvedoše sve u izgnanstvo i Edomu predadoše,",Croatian
pustit ću oganj na zidine Gaze da dvorce joj sažeže.,Croatian
"Istrijebit ću žitelje ašdodske i žezlonošu iz Aškelona. Pružit ću ruku na Ekron da ostatak filistejski pogine,"" veli Jahve Gospod.",Croatian
"Ovako govori Jahve: ""Za tri zločina Tira, za četiri zločina, odluka je neopoziva: jer predade sve izgnanike Edomu i nisu se sjetili bratskog saveza,",Croatian
"pustit ću oganj na zidove Tira da sažeže njihove dvorce.""",Croatian
"Ovako govori Jahve: ""Za tri zločina Edoma, za četiri zločina, odluka je neopoziva: jer gonjaše brata mačem prigušujuć' samilost svoju, jer gnjev svoj potpirivaše jednako, jer poticaše bijes svoj,",Croatian
"pustit ću oganj na Teman da sažeže dvorce u Bosri.""",Croatian
"Ovako govori Jahve: ""Za tri zločina Amonovih sinova, za četiri zločina, odluka je neopoziva: jer parahu trudnice gileadske da rašire granice svoje,",Croatian
"potpalit ću oganj na zidinama Rabe da dvorce joj sažeže, s bojnom grajom u dan rata, s burama u dan vihora,",Croatian
"a kralj će im otić' u izgnanstvo, on i knezovi njegovi s njime,"" veli Jahve Gospod.",Croatian
"Ovako govori Jahve: ""Za tri zločina Moaba, za četiri zločina, odluka je neopoziva: jer kosti edomskoga kralja spališe u vapno,",Croatian
"pustit ću oganj na Moab da dvorce kerijotske sažeže, a Moab će umrijet u metežu, s bojnom grajom i sa zvukom trube;",Croatian
"oborit ću suca u njemu i poklati sve knezove s njime,"" veli Jahve Gospod.",Croatian
"Ovako govori Jahve: ""Za tri zločina Judina, za četiri zločina, odluka je neopoziva: jer odbaciše Zakon Jahvin i njegovih se odredaba ne držahu; zavedoše ih lažni bozi za kojima iđahu očevi njihovi,",Croatian
"pustit ću oganj na Judu, da sažeže dvorce jeruzalemske.""",Croatian
"Ovako govori Jahve: ""Za tri zločina Izraela, za četiri zločina, odluka je neopoziva: jer prodavahu pravednika za srebro i nevoljnika za sandale;",Croatian
jer gaze po glavi siromahu i sirotinju na zlo vode; sin i otac k istoj djevojci idu da oskvrnu moje sveto ime;,Croatian
i na haljinama u zalog uzetima leže kraj svakoga žrtvenika; i piju vino oglobljenih u Domu Boga svojega.,Croatian
"Ja pred njima istrijebih Amorejce visoke k'o cedar, jake poput hrašća, ja uništih i plod na njima i korijen pod njima.",Croatian
Ja vas izvedoh iz zemlje egipatske i četrdeset vas godina vodih po pustinji da zaposjednete zemlju amorejsku.,Croatian
"Ja podigoh proroke izmeđ' vaših sinova i nazirejce među vašim mladićima. Nije li tako, sinovi Izraelovi? - riječ je Jahvina.",Croatian
"Al' vi nagnaste nazirejce da vino piju, a prorocima zapovjediste: 'Ne prorokujte!'",Croatian
"Gle, ja vas prignječujem o tlo pod vama, k'o što vršalice gnječe klasje;",Croatian
"neće biti bijega brzu, jaka neće učvrstiti snaga, junak se neće spasiti,",Croatian
"strijelac se neće održati, hitri trkač pobjeć' neće, nit' će jahač umaći,",Croatian
"najsrčaniji će ratnici bježat' nagi onog dana"" - riječ je Jahvina.",Croatian
"Počujte, sinovi Izraelovi, ovu riječ koju Jahve zbori protiv vas, protiv svakoga roda što ga izvedoh iz zemlje egipatske:",Croatian
"""Među svim plemenima zemaljskim samo vas poznah, zato ću vas kazniti za sve grijehe vaše.""",Croatian
Idu li dvojica zajedno da se ne dogovore?,Croatian
Riče li lav u šumi ako plijena nema? Reži li lavić u brlogu ako ništa ne ulovi?,Croatian
Pada l' ptica na zemlju ako na njoj zamke nema? Diže li se mreža sa zemlje ako se ništa ne uhvati?,Croatian
Trubi li truba po gradu da se narod ne uzbuni? Hoće li kob pogoditi grad ako je Jahve ne pošalje?,Croatian
Ništa ne čini Jahve Gospod a da osnove svoje ne otkrije slugama svojim prorocima.,Croatian
Lav riče: tko da se ne prestravi? Gospod Jahve govori: tko da ne prorokuje?,Croatian
"Proglasite ovo po dvorcima asirskim i po dvorcima u zemlji egipatskoj; recite: ""Skupite se na planini Samarije, pogledajte velik nered u njoj i tlačenje posred nje.""",Croatian
Jer ne znaju činiti pravo - riječ je Jahvina - u dvorcima gomilaju nasilje i tlačenje.,Croatian
"Stog ovako govori Jahve Gospod: ""Neprijatelj će opkoliti zemlju, utvrde će tvoje razvaliti, tvoje dvorce oplijeniti.""",Croatian
"Ovako govori Jahve: ""Kao kad pastir istrgne dvije golijeni ili komadić uha iz lavljih ralja, tako će se istrgnuti sinovi Izraelovi koji sjede u Samariji na rubu počivaljke i na divanima.""",Croatian
"Čujte i posvjedočite protiv doma Jakovljeva - riječ je Jahve Gospoda, Boga nad Vojskama:",Croatian
"""Onoga dana kad kaznim Izraela za zločine, kaznit ću i žrtvenike betelske; žrtvenički će se rozi odlomiti i na tlo popadati.",Croatian
"Razorit ću zimsku kuću i ljetnu kuću, propast će kuće bjelokosne. Mnogih će kuća nestati"" - riječ je Jahvina.",Croatian
"Počujte ovu riječ, krave bašanske, što boravite na samarijskoj gori, tlačite potrebite, ugnjetavate siromahe, govorite muževima: ""Donesi da pijemo!""",Croatian
"Zakle se Jahve Gospod svetošću svojom: ""Dolaze vam, evo, dani kad će vas izvlačiti kukama, a posljednju od vas ostima.",Croatian
"Kroz pukotine ćete izlaziti, ne obziruć' se nikamo, i biti bačene prema Hermonu"" - riječ je Jahvina.",Croatian
"""Idite samo u Betel i griješite, u Gilgal i množite grijehe svoje! Prinosite svakog jutra žrtve, i desetine svaki treći dan.",Croatian
"Palite tijesto uskislo na žrtvu zahvalnicu, oglasite žrtve dragovoljne, razglasite ih, jer to volite, sinovi Izraelovi"" - riječ je Jahve Gospoda.",Croatian
"""Zato dadoh da vam zubi čisti ostanu u svim gradovima vašim, ostavih vas bez kruha u svim selima vašim; pa ipak se ne obratiste k meni"" - riječ je Jahvina.",Croatian
"""Uskratih vam i kišu tri mjeseca prije žetve; pustih da kiši na jedan grad, al' ne i na drugi; jedno bi se polje nakvasilo, a drugo bi se - na koje ne pustih kiše - sasušilo.",Croatian
"Dva-tri grada lutahu tako u treći da piju vode, ali se ne mogoše napiti, pa ipak se ne obratiste k meni"" - riječ je Jahvina.",Croatian
"""Udarah vas snijeću i medljikom, sasuših vam vrtove i vinograde, proždriješe vam skakavci smokve i masline, pa ipak se ne obratiste k meni"" - riječ je Jahvina.",Croatian
"""Poslah na vas kugu poput kuge egipatske; mladiće vaše poklah mačem, a konji vam bjehu k'o plijen odvedeni; napunih vam nosnice smradom iz tabora vašega, pa ipak se ne obratiste k meni"" - riječ je Jahvina.",Croatian
"""Obarah vas k'o što Bog obori Sodomu i Gomoru, bijaste k'o glavnja iz ognja istrgnuta, pa ipak se ne obratiste k meni"" - riječ je Jahvina.",Croatian
"""Stog ću, Izraele, ovako s tobom postupiti, i jer ću tako s tobom postupiti, pripravi se, Izraele, da susretneš Boga svoga!""",Croatian
"Jer, gle, on sazda planine i stvori vjetar, otkriva čovjeku misao svoju, on tvori zoru i mrak, i penje se na vrh visova zemaljskih, Jahve, Bog nad Vojskama, njegovo je ime.",Croatian
"Počujte ovu riječ što je iznosim protiv vas, naricaljku, dome Izraelov:",Croatian
"Pade i više neće ustati djevica izraelska. Na tlu svojem ona leži, nikog da je digne.",Croatian
"Jer ovako govori Jahve Gospod domu Izraelovu: u gradu iz kojeg izlažaše tisuća, ostat će stotina, iz kojeg izlažaše stotina, ostat će ih deset.",Croatian
"Jer ovako govori Jahve domu Izraelovu: ""Tražite i živjet ćete.",Croatian
"Ne tražite Betela, ne idite u Gilgal, ne putujte u Beer Šebu, jer će Gilgal bit odveden u izgnanstvo, a Betel će se prometnuti u ništa.",Croatian
"Tražite Jahvu i živjet ćete, il' će ko' oganj zahvatiti kuću Josipovu i sažeć' je, a u Betelu nikog da plamen ugasi.""",Croatian
"Jao onima koji pravdu pretvaraju u pelin, u prah bacaju poštenje!",Croatian
"On napravi Vlašiće i Štapce, on obrće mrak u zoru, a dan u najglušu noć. On saziva morske vode i valja ih preko lica zemlje. Jahve mu je ime.",Croatian
Nenadano šalje pustoš na tvrđavu i utvrdi propast nosi.,Croatian
Mrze čovjeka što na vratima pravdu dijeli i grde onog što zbori pošteno.,Croatian
"Stoga, jer gazite siromaha, dižući od njega porez u žitu - u kućama što ih sazdaste od tesanika nikad živjet' nećete; iz ljupkih vinograda što ih posadiste nikad nećete piti vina.",Croatian
"Jer znam mnoge vaše zločine, i vaše grijehe pregoleme: tlačite pravednika i primate mito, odbijajuć' siromaha na gradskim vratima.",Croatian
"Mudrac šuti u ovo vrijeme, jer vremena su tako zla.",Croatian
"Tražite dobro, a ne zlo, da biste živjeli, i da Jahve, Bog nad Vojskama, odista s vama bude kao što velite da jest.",Croatian
"Mrzite zlo, ljubite dobro, držite pravicu na gradskim vratima, pa će se možda Jahve, Bog nad Vojskama, smilovat' ostatku Josipovu.",Croatian
"Stog ovako govori Jahve, Bog nad Vojskama, Gospod: ""Na svakom će trgu biti kuknjava, po svim će ulicama zapomagati: 'Jao! Jao!' Težake će sazvat' da jauču, narikače da nariču,",Croatian
"bit će jauk u svakom vinogradu, jer ću proći posred tebe"" - veli Jahve.",Croatian
"""Jao vama što žudite za danom Jahvinim! Što će vam biti dan Jahvin? Tama, a ne svjetlost.",Croatian
"Bit će vam k'o onom što uteče lavljim raljama, a sretne ga medvjed; koji uđe u kuću i stavi ruku na zid, a ujede ga zmija.",Croatian
"Neće li dan Jahvin biti tama, a ne svjetlost? Mrklina, a ne sunčan sjaj?",Croatian
Mrzim i prezirem vaše blagdane i nisu mi mile vaše svečanosti.,Croatian
"Paljenice kad mi prinosite, prinosnice mi vaše nisu mile, na pričesnice se od ugojenih telaca vaših i ne osvrćem.",Croatian
"Uklonite od mene dreku svojih pjesama, neću da slušam zvuke vaših harfa.",Croatian
Pravda nek' poteče kao voda i pravica k'o bujica silna.,Croatian
"Prinosiste li mi žrtve i prinos u pustinji četrdeset godina, dome Izraelov?",Croatian
"Nosit ćete Sikuta, svoga kralja, i Kevana, boga svoga, likove što ih sebi napraviste,",Croatian
"dok vas budem odvodio onkraj Damaska,"" govori Jahve - Bog nad Vojskama njemu je ime.",Croatian
"Jao bezbrižnima na Sionu i spokojnima na samarijskoj gori, nazvanima ""prvina naroda"", kojima se obraća dom Izraelov.",Croatian
"Krenite u Kalnu i vidite, idite odande u Veliki Hamat, siđite u Gat filistejski. Jeste li bolji od tih kraljevstava? Je li im područje veće od vašega?",Croatian
"Mislite: daleko je kobni dan, a primičete vlast nasilja.",Croatian
"Ležeći na bjelokosnim posteljama, na počivaljkama izvaljeni, jedu janjad iz stada i telad iz staje;",Croatian
"deru se uza zvuk harfe, izumljuju glazbala k'o David,",Croatian
"piju vino iz vrčeva i mažu se najfinijim uljem, al' za slom Josipov ne mare.",Croatian
Stog će prvi sad biti prognani; umuknut će veselje raskošnika.,Croatian
"Zakle se Gospod Jahve samim sobom - riječ je Jahve, Boga nad Vojskama: ""Gnušam se oholosti Jakovljeve i mrzim dvorce njegove, predat ću grad i sve u njemu.""",Croatian
"Ako i deset ljudi ostane u jednoj kući, umrijet će.",Croatian
"Rođak će i spaljivač prionuti da iznesu kosti iz kuće; ako bi tko upitao onog u kutu kuće: ""Je li još tko ostao s tobom?"" on će odvratiti: ""Ne! Pst! Jahvino se ime ne smije spomenuti.""",Croatian
"Jer, gle, Jahve zapovjedi, i velika se kuća ruši u komade, mala se kuća ori u komadiće.",Croatian
"Jure li konji po litici, ore li se more volovima, da vi pretvarate pravdu u otrov a plod pravednosti u pelin?",Croatian
"Vi se radujete Lo Dabaru kad velite: ""Nismo li svojom snagom zauzeli Karnajim?""",Croatian
"""Ha, evo, dome Izraelov, dižem na te - riječ je Jahve, Boga nad Vojskama - narod što će vas tlačiti od Ulaza hamatskoga do Pustinjskog potoka.""",Croatian
"Evo što mi pokaza Jahve Gospod: gle, sazda skakavce kad otava poče nicati, otava nakon kraljevske kosidbe.",Croatian
"Kad izjedoše sav zemaljski usjev, rekoh: ""Jahve Gospode, oprosti, molim te! Kako će Jakov preživjeti onako malen?""",Croatian
"I Jahve se stoga pokaja: ""Neće biti"", reče Jahve.",Croatian
"Evo što mi pokaza Jahve Gospod: Gle, Jahve Gospod pozva oganj da kažnjava; već proždrije veliki Bezdan i uprav poče gutati polje.",Croatian
"A ja ću: ""Stani, Jahve Gospode, molim te! Kako će Jakov preživjeti onako malen?""",Croatian
"I Jahve se stog pokaja: ""Ni ovoga neće biti"", reče Jahve Gospod.",Croatian
"Evo što mi Jahve Gospod pokaza: gle, čovjek stoji na zidu, u ruci mu visak.",Croatian
"""Što vidiš, Amose?"" - upita me Jahve. ""Visak"", rekoh. Tada Gospod reče: ""Evo, izmjerit ću viskom svoj narod izraelski; neću ga više štedjeti.",Croatian
"Razorit će se uzvišice Izakove, opustjeti svetišta izraelska, i s mačem ću ustati na kuću Jeroboamovu.""",Croatian
"Amasja, svećenik betelski, poruči izraelskom kralju Jeroboamu:  ""Amos se urotio protiv tebe usred doma Izraelova; zemlja ne može  više podnijeti njegovih riječi.",Croatian
"Jer ovako on govori: 'Jeroboam  će poginuti od mača, a Izrael će iz svoje zemlje u izgnanstvo.'""",Croatian
"Amasja reče Amosu: ""Odlazi, vidioče! Bježi u zemlju Judinu, ondje jedi kruh i ondje prorokuj!",Croatian
"Ali u Betelu da više nisi  prorokovao, jer ovo je kraljevsko svetište, kraljevski hram.""",Croatian
"""Nisam bio prorok ni proročki sin"" - odgovori Amos Amasji  - ""bio sam stočar i gajio sam divlje smokve:",Croatian
"ali me Jahve  uze od stada i Jahve mi reče: 'Idi, prorokuj mojemu narodu Izraelu.'",Croatian
"Sada čuj riječ Jahvinu. Ti veliš: 'Ne prorokuj protiv Izraela, ne proriči protiv doma Izakova.'",Croatian
"Zato ovako govori Jahve: 'Tvoja će žena bludničit' po gradu, sinovi tvoji i kćeri od mača će pasti, tvoja će se zemlja užetom razdijeliti, a ti ćeš umrijeti na nečistu tlu, i Izrael će otići u izgnanstvo iz svoje zemlje.'""",Croatian
"Evo što mi pokaza Jahve Gospod: gle, kotarica zrela ploda:",Croatian
"""Što vidiš, Amose?"" - upita me. ""Kotaricu zrela ploda"", rekoh. Tada mi Jahve reče: ""Moj narod izraelski dozreo je za propast; neću ga više štedjeti.",Croatian
"I hramske će pjevačice jaukati toga dana - riječ je Jahve Gospoda - bit će mnoštvo trupla, svuda će se bacati.""",Croatian
"Slušajte ovo, vi što gazite potrebnika i satirete uboge u zemlji!",Croatian
"Kažete: ""Kad li će mlađak proći, da prodamo žito, i subota, da tržimo pšenicu. Smanjujuć' efu, povećavajući šekel, da varamo krivim mjerama:",Croatian
"da kupimo siromaha za novac, potrebita za sandale, i da prodajemo otražak od žita.",Croatian
"Zakle se Jahve Ponosom Jakovljevim: ""Dovijeka neću zaboraviti nijednoga vašeg djela.""",Croatian
"Neće l' se od toga zemlja potresti, protužiti svi njeni stanovnici, neće li se sva podići kao Nil, spustiti kao Rijeka egipatska?",Croatian
"""Toga ću dana - riječ je Jahve Gospoda - učiniti da sunce zapadne u podne, i pomračit ću zemlju u po bijela dana.",Croatian
"Okrenut ću svetkovine vaše u kuknjavu i sve vaše pjevanje u tužaljku; obući ću u kostrijet svako bedro, oćelavit ću svaku glavu. Bit će kao kad se tuži za jedincem, i što ostane, bit će kao dan gorčine.""",Croatian
"""Evo, dani dolaze - riječ je Jahve Gospoda - kad ću poslati glad na zemlju, ne glad kruha ni žeđ vode, već slušanja riječi Jahvine.",Croatian
"Tumarat će od mora do mora, od sjevera do istoka potucati se ištući riječ Jahvinu, ali je neće naći.",Croatian
U onaj će dan obamirati od žeđi lijepe djevojke i mladići.,Croatian
"Koji se kunu Grijehom samarijskim i zaklinju se: 'Tako živ bio bog tvoj, Dane!' i: 'Tako živ bio Ljubimac tvoj, Beer Šebo!' oni će pasti i nikad ustati neće.""",Croatian
"Vidjeh Gospoda gdje stoji kraj žrtvenika i govori: ""Udari u glavice stupova, neka se pragovi zatresu! Svima ću satrti glave, što ostane, pod mač ću udariti. Nijedan neće uteći, nitko se neće spasiti.",Croatian
"Zariju li se i u Podzemlje, iščupat će ih ruka moja. Popnu li se i na nebo, odande ću ih skinuti.",Croatian
"Ako se sakriju i navrh Karmela, naći ću ih i pohvatati. Ako se od mog pogleda na dno morsko skriju, zapovjedit ću Zmaju da ih proždre.",Croatian
"Ako i u izgnanstvo odu pred neprijateljem, naredit ću maču da ih sasiječe; upravit ću oči na njih, ali na nesreću, ne na dobro.""",Croatian
"Jahve, Gospod nad Vojskama... on dodirne zemlju i ona se potrese, svi joj stanovnici protuže; diže se sva poput Nila i spušta k'o Rijeka egipatska.",Croatian
"On sazda sebi prijesto na nebesima, i svod svoj na zemlji osnova; on poziva morske vode i lijeva ih zemlji preko lica - Jahve mu je ime.",Croatian
"""Sinovi Izraelovi, niste li za me kao i Kušani"" - riječ je Jahvina. ""Ne izvedoh li ja Izraela iz zemlje egipatske, kao Filistejce iz Kaftora i Aramejce iz Kira?""",Croatian
"Gle, oči Jahve Gospoda uprte su na grešno kraljevstvo, izbrisat će ga s lica zemlje. ""Ipak neću sasvim zatrti dom Jakovljev"" - riječ je Jahvina.",Croatian
"""Jer, gle, zapovijed ću dati i rastresti dom Izraelov među sve narode, k'o što se trese žito u rešetu, da ni zrnce na zemlju ne padne.",Croatian
"Svi grešnici naroda moga od mača će pasti, svi koji kažu: 'Nije blizu i neće nas stići nesreća.'""",Croatian
"""U dan ću onaj podići raspalu kolibu Davidovu, zatvorit' joj pukotine, popraviti mjesta ruševna, opet je sazidati k'o u stara vremena,",Croatian
"da osvoje ostatak Edoma i svih naroda nad kojima je zazvano ime moje"" - riječ je Jahve Gospoda, tvorca svega toga.",Croatian
"""Evo dolaze dani - riječ je Jahvina - kada će orač stizat' žeteoca, mastilac grožđa sijača, kad će planine procuriti mladim vinom i svi se bregovi prelijevati njime.",Croatian
"Okrenut ću sudbinu naroda moga Izraela: obnovit će gradove srušene i živjeti u njima, saditi vinograde i vino im piti, zasaditi vrtove i jesti njihov rod.",Croatian
"Posadit ću ih u zemlju njihovu i nikad se više neće iščupati iz zemlje koju im dadoh"" - veli Jahve, Bog tvoj.",Croatian
"Viđenje Obadijino. Ovako govori Jahve Gospod Edomu! Čuli smo vijest od Jahve, glasnik bi poslan k narodima: ""Ustajte! Na nj u boj krenimo!""",Croatian
"""Jer gle, učinit ću te najmanjim među narodima, prezrenim veoma.",Croatian
"Uznositost srca tvoga zavela te, tebe što živiš u pećinama kamenim, u visoku stanu svojemu, i u srcu svome zboriš: 'Tko li će me na zemlju skinuti?'",Croatian
"Da se vineš k'o orao, gnijezdo sviješ među zvijezdama, i odande skinut ću te"" - riječ je Jahvina.",Croatian
"""Dođu li k tebi lupeži il' kradljivci noćni, kako li ćeš biti oplijenjen! Neće li te okrasti po miloj volji? Dođu li trgači k tebi, zar će i pabirka ostaviti?",Croatian
"Kako li Edom bješe pretresen, skrivena mu skrovišta pretražena!",Croatian
"Do granica te potjeraše, svi te saveznici tvoji prevariše, nadvladaše te tvoji prijatelji! Oni što kruh tvoj jedu zamku ti staviše: 'Sasvim je bez uma!'",Croatian
Neću li u dan onaj - riječ je Jahvina - uništit' mudraca u Edomu i razum iz gore Ezavljeve?,Croatian
"Ratnike tvoje, Temane, užas će spopasti, i posljednji će biti istrijebljen na gori Ezavljevoj."" ""Za pokolj",Croatian
i nasilje nad bratom svojim Jakovom sram će te pokriti i nestat ćeš zasvagda.,Croatian
"U dan onaj kad stajaše postrance, dok mu tuđinci blago odvodiše, dok stranci ulažahu na vrata njegova i ždrijeb bacahu za Jeruzalem, ti bijaše kao jedan od njih.",Croatian
Ne naslađuj se bratu u dan nesreće njegove! Ne likuj nad sinovima judejskim u dan propasti njine! Ne razvaljuj usta u dan tjeskobni!,Croatian
Ne provaljuj na vrata naroda moga u dan nesreće njegove! Ne naslađuj se njegovom propašću u dan nesreće njegove! Ne pružaj ruke na imanje njegovo u dan nesreće njegove!,Croatian
"Ne stoj na raskršćima da pobiješ njegove bjegunce! Ne izdaji preživjelih njegovih u dan tjeskobni!""",Croatian
"Jer blizu je Jahvin dan svima narodima! Dat će ti se milo za drago, tvoja će djela na tvoju glavu pasti.",Croatian
"""Jest, kako vi piste na svetoj mi gori, pit će svi narodi bez oduška, pit će i iskapiti - i bit će k'o da ih nigda bilo nije.",Croatian
Al' na gori Sionu bit će spasenici - postat će sveta - i dom će Jakovljev baštiniti svoju baštinu.,Croatian
"Dom će Jakovljev biti oganj, dom Josipov plamen, dom Ezavljev strnjika. Potpalit će ga i proždrijeti, i od doma Ezavljeva nitko neće ostati"" - riječ je Jahvina.",Croatian
"Žitelji negepski baštinit će goru Ezavljevu, žitelji Šefele zemlju filistejsku; baštinit će kraj Efrajimov i kraj samarijski, a Benjamin će baštiniti Gilead.",Croatian
A izgnana nekoć vojska sinova Izraelovih baštinit će Kanaan sve do Sarfate; izgnanici jeruzalemski što su u Sefaradu baštinit će gradove negepske.,Croatian
Izbavitelji će uzaći na goru Sion da sude gori Ezavljevoj. I tada će nastat' kraljevstvo Jahvino.,Croatian
"Riječ Jahvina dođe Joni, sinu Amitajevu:",Croatian
"""Ustani,"" reče  mu, ""idi u Ninivu, grad veliki, i propovijedaj u njemu, jer se  zloća njihova popela do mene.""",Croatian
"A Jona ustade da pobjegne u Taršiš, daleko od Jahve. Siđe  u Jafu i nađe lađu što je plovila u Taršiš. Plati vozarinu i  ukrca se da otplovi s njima u Taršiš, daleko od Jahve.",Croatian
Ali  Jahve podiže na moru silan vjetar i nastade nevrijeme veliko  na moru te mišljahu da će se lađa razbiti.,Croatian
"Uplašiše se mornari;  svaki zazva svoga boga, i da bi je olakšali, stadoše iz lađe  bacati tovar što bijaše u njoj. Jona pak bijaše sišao na dno  lađe, legao i zaspao tvrdim snom.",Croatian
"Zapovjednik lađe pristupi  mu i reče: ""Što spavaš kao zaklan? Ustaj i prizivlji Boga svojega!  Možda će nas se sjetiti Bog taj da ne poginemo.""",Croatian
"Potom rekoše  jedni drugima: ""Hajde da bacimo ždrijeb da vidimo od koga nam  dođe ovo zlo."" Baciše ždrijeb i pade ždrijeb na Jonu.",Croatian
"Oni mu onda rekoše:  ""Kaži nam: zbog koga nas ovo zlo snađe, kojim se poslom baviš, odakle dolaziš, iz koje si zemlje i od kojega naroda?""",Croatian
"On  im odgovori: ""Ja sam Hebrej, i štujem Jahvu, Boga nebeskoga,  koji stvori more i zemlju.""",Croatian
"Ljudi se uplašiše veoma i rekoše mu: ""Što si to učinio!""  Jer bijahu doznali da on bježi od Jahve - sam im je to pripovjedio.",Croatian
"Oni ga zapitaše: ""Što da učinimo s tobom da nam se more smiri?""  Jer se more sve bješnje dizalo.",Croatian
"On im odgovori: ""Uzmite me i bacite u more, pa će vam  se more smiriti, jer znam da se zbog mene diglo na vas ovo veliko  nevrijeme.""",Croatian
"Ljudi uzeše veslati ne bi li se primakli kopnu, jer se  more sve bješnje dizalo protiv njih.",Croatian
"Tad zazvaše Jahvu i  rekoše: ""Ah, Jahve, ne daj da poginemo zbog života ovoga čovjeka  i ne svali na nas krv nevinu, jer ti si Jahve: činiš kako ti  je milo.""",Croatian
"I uzevši Jonu, baciše ga u more - i more presta  bjesnjeti.",Croatian
Tada velik strah Jahvin obuze ljude te prinesoše žrtvu  Jahvi i učiniše zavjete.,Croatian
(2:1) Jahve zapovjedi velikoj ribi da proguta Jonu. Tri dana i tri  noći ostade Jona u ribljoj utrobi.,Croatian
"(2:2) Iz utrobe riblje stade  Jona moliti Jahvu, Boga svojega.",Croatian
"(2:3) On reče: ""Iz nevolje svoje zavapih Jahvi, i on me usliša; iz utrobe Podzemlja zazvah, i ti si mi čuo glas.",Croatian
"(2:4) Ti me baci moru u dubine, i voda me opteče. Sve poplave tvoje i valovi oboriše se na me.",Croatian
(2:5) Pomislih: odbačen sam ispred očiju tvojih. Al' ipak oči upirem svetom Hramu tvojem.,Croatian
"(2:6) Vode me do grla okružiše, bezdan me opkoli. Trave mi glavu omotaše,",Croatian
"(2:7) siđoh do korijena planina. Nada mnom se zatvoriše zauvijek zasuni zemljini. Al' ti iz jame izvadi život moj, o Jahve, Bože moj.",Croatian
"(2:8) Samo što ne izdahnuh kad se spomenuh Jahve, i molitva se moja k tebi vinula, prema svetom Hramu tvojemu.",Croatian
(2:9) Oni koji štuju isprazna ništavila milost svoju ostavljaju.,Croatian
"(2:10) A ja ću ti s pjesmom zahvalnicom žrtvu prinijeti. Što se zavjetovah, ispunit ću. Spasenje je od Gospoda.""",Croatian
(2:11) Tada Jahve zapovjedi ribi i ona izbljuva Jonu na obalu.,Croatian
Riječ Jahvina dođe Joni drugi put:,Croatian
"""Ustani,"" reče mu, ""idi  u Ninivu, grad veliki, propovijedaj u njemu što ću ti reći.""",Croatian
"Jona ustade i ode u Ninivu, kako mu Jahve zapovjedi. Niniva  bijaše grad velik do Boga - tri dana hoda.",Croatian
"Jona prođe gradom  dan hoda, propovijedajući: ""Još četrdeset dana i Niniva će biti  razorena.""",Croatian
"Ninivljani povjerovaše Bogu; oglasiše post i obukoše  se u kostrijet, svi od najvećega do najmanjega.",Croatian
"Glas doprije do kralja ninivskoga: on ustade s prijestolja, skide plašt sa sebe, odjenu se u kostrijet i sjede u pepeo.",Croatian
"Tada se po odredbi kralja i njegovih velikaša oglasi i objavi  u Ninivi: ""Ljudi i stoka, goveda i ovce da ne okuse ništa, ni  da pasu, ni da vodu piju.",Croatian
"Nego i ljudi i stoka da se pokriju  kostrijeću, da glasno Boga zazivlju i da se obrati svatko sa  svojega zlog puta i nepravde koju je činio.",Croatian
"Tko zna, možda  će se povratiti Bog, smilovati se i odustati od ljutoga svog  gnjeva da ne izginemo?""",Croatian
Bog vidje što su činili: da se obratiše od svojega zlog  puta. I sažali se Bog zbog nesreće kojom im bijaše zaprijetio  i ne učini.,Croatian
Joni bi veoma krivo i rasrdi se.,Croatian
"I ovako se pomoli Jahvi:  ""Ah, Jahve, nisam li ja to slutio dok još u svojoj zemlji bijah?  Zato sam htio prije pobjeći u Taršiš; jer znao sam da si ti Bog  milostiv i milosrdan, spor na gnjev i bogat milosrđem i da se  nad nesrećom brzo sažališ.",Croatian
"Sada, Jahve, uzmi moj život, jer  mi je bolje umrijeti nego živjeti.""",Croatian
"Jahve odgovori: ""Srdiš  li se ti s pravom?""",Croatian
Jona iziđe iz grada i sjede s istoka gradu; načini ondje  kolibu i sjede pod njom u hlad da vidi što će biti od grada.,Croatian
A Jahve Bog učini da izraste bršljan nad Jonom i pruži sjenu  njegovoj glavi te da ga izliječi od zlovolje. Jona se bršljanu  veoma obradova.,Croatian
"Ali sutradan, u osvit zore, Bog zapovjedi  crvu da podgrize bršljan, i on usahnu.",Croatian
"Kad je ogranulo sunce, posla Bog vruć istočni vjetar; sunce je palilo glavu Joninu  te je sasvim klonuo. Poželje umrijeti i reče: ""Bolje mi je umrijeti  nego živjeti.""",Croatian
"Bog upita Jonu: ""Srdiš li se s pravom zbog bršljana?""  On odgovori: ""Da, s pravom sam ljut nasmrt.""",Croatian
"Jahve mu reče:  ""Tebi je žao bršljana oko kojega se nisi trudio, nego je u jednu  noć nikao i u jednu noć usahnuo.",Croatian
"A meni da ne bude žao Ninive, grada velikoga, u kojem ima više od sto i dvadeset tisuća ljudi  koji ne znaju razlikovati desno i lijevo, a uz to i mnogo životinja!""",Croatian
"Riječ Jahvina, upućena Miheju Morešećaninu u vrijeme Jotama, Ahaza i Ezekije, kraljeva judejskih. Njegova viđenja o Samariji  i o Jeruzalemu.",Croatian
"Čujte, narodi, vi svi! Slušaj, zemljo, i sve što te ispunja! Gospod Jahve protiv vas će svjedočiti - Gospod iz svetoga Hrama svojega!",Croatian
"Jer evo: Jahve izlazi iz svetoga mjesta svojega, silazi i hodi po visovima zemaljskim.",Croatian
"Gore se rastapaju pod njegovim koracima i doline rasijedaju kao vosak pred ognjem, kao voda što se razlijeva niz obronak.",Croatian
Sve je to za zločinstvo Jakovljevo i za grijehe doma Izraelova. Koje je zločinstvo Jakovljevo? Nije li Samarija? Što su uzvišice Judine? Nije li Jeruzalem?,Croatian
"""Učinit ću od Samarije kamenu gomilu u polju, ledinu za vinograd. Zavaljat ću kamenje njezino u dolinu, otkrit ću joj temelje.",Croatian
"Razbit će se svi njeni kipovi, sva će joj se plaća bludnička ognjem spaliti, raskomadat ću sve njene idole, jer su od bludničke plaće nakupljeni, i opet će postati plaćom bludničkom.""",Croatian
"""Zato ću zakukati i zaridati, ići ću gol i bos, zavijat ću kao šakali, urlikat ću kao nojevi.",Croatian
"Jer njenoj rani nema lijeka, sve do Jude dopire, dotiče Vrata moga naroda, sve do Jeruzalema!",Croatian
"Ne objavljujte toga u Gatu, u Akonu nemojte plakati! U Bet Leafri valjajte se u prašini!",Croatian
"Odlazi sramotno, stanovnice šafirska! Iz svoga grada nije izašla stanovnica saananska! Bet Haesel iščupan je iz temelja, iz svojih čvrstih osnova.",Croatian
Kako se može nadati sreći stanovnica marotska? Jer nesreća silazi od Jahve sve do vrata jeruzalemskih.,Croatian
"Upregni brze konje u bojna kola, stanovnice lakiška! To je bio početak grijeha Kćeri sionske, jer su se u tebi našla zločinstva Izraelova.",Croatian
"Zato ćeš dati otpusnicu Morešet Gatu, domovi će akzipski razočarati kraljeve izraelske.",Croatian
"Još ću ti dovesti osvajača, stanovnice mareška, stići će do Adulama slava Izraelova.",Croatian
"Čupaj kosu i ostriži se za milom djecom svojom! Postani ćelava kao orao lešinar, jer su izgnana daleko od tebe.""",Croatian
"Teško onima koji smišljaju nedjelo  i snuju zlo na posteljama svojim! Kad svane dan, oni ga izvrše, jer je sila u njihovoj ruci.",Croatian
"Zažele li polja, otimaju ih, i kuće, uzimaju ih; čine nasilje čovjeku i kući njegovoj, vlasniku i posjedu njegovu.",Croatian
"Zato ovako govori Jahve: ""Evo tome rodu smišljam zlo iz kojega nećete izvući vratova, niti ćete hoditi ponosito, jer će biti zlo vrijeme.",Croatian
"U onaj će vam se dan složiti rugalica, zapjevati tužaljka i reći: 'Propalo je! Posve smo opustošeni, baština je naroda moga otuđena i nitko da mu je vrati, naša polja podijeljena su odmetniku.'",Croatian
"Zato neće biti nikoga tko bi bacio kocku za dio tvoj u zboru Jahvinu.""",Croatian
"""Ne balite!"" - bale oni - ""Tako se ne bali! Sramota na nas neće pasti!",Croatian
"Zar će biti proklet dom Jakovljev? Zar je Jahve izgubio strpljivost? Zar on tako postupa? Nisu li riječi njegove ugodne Izraelu, narodu njegovu?""",Croatian
"Vi se sami dižete kao neprijatelji narodu mojemu. Čovjeku nezazornu vi otimate kabanicu, onome koji bez straha putuje ratne strahote dosuđujete.",Croatian
Vi izgonite žene moga naroda iz njihovih milih domova; djeci njihovoj zauvijek oduzimate slavu koju sam im dao:,Croatian
"""Ustanite, idite! Ovo nije počivalište! Zbog nečistoće teško vas uže svezalo.""",Croatian
"Kad bi mogao biti nadahnut čovjek koji izmišlja ovu opsjenu: ""Prorokujem ti vino i piće"", on bi bio prorok narodu ovome.",Croatian
"Svega ću te sabrati, Jakove, sakupit ću Ostatak Izraelov! Smjestit ću ih zajedno kao ovce u toru, kao stado na paši - neće se bojati nikoga.",Croatian
"Pred njima stupa rušilac: oni će se porušiti i ući, kroz vrata će proći i izaći; pred njima će ići njihov kralj, Jahve će biti na čelu.",Croatian
"Potom rekoh: ""Čujte sada, glavari kuće Jakovljeve, suci doma Izraelova! Nije li na vama da znate što je pravo? Ali vi mrzite dobro, a ljubite zlo!",Croatian
Vi ljudima derete kožu s tijela i meso s kosti njihovih.,Croatian
"Oni proždiru tijelo moga naroda i deru mu kožu, lome kosti. Oni ih komadaju kao u loncu, kao meso u punom kotlu!",Croatian
"Zato, oni će Jahvu zazivati, a on im neće odgovoriti. Sakrit će, u ono vrijeme, lice od njih zbog zločina koje su počinili.""",Croatian
"Ovako govori Jahve protiv prorokÄa koji moj narod zavode: ""Ako imaju zalogaj u zubima, proglašuju: 'Mir!' Ali protiv onoga koji im ništa ne stavlja u usta naviještaju sveti rat.",Croatian
Zato ćete imati noć mjesto vaših viđenja i tminu mjesto proricanja. Zaći će sunce tim prorocima i dan će za njih pomrčati.,Croatian
"Tada će se posramiti vidovnjaci i zblaniti vračari. Svi će oni pokriti gubice, jer odgovora Božjeg neće biti.",Croatian
"Ali ja sam pun snage i duha Jahvina, pun pravde i jakosti da objavim Jakovu opačinu njegovu, Izraelu njegov grijeh.",Croatian
"Čujte dakle ovo, glavari kuće Jakovljeve, suci doma Izraelova, vi kojima se pravda gadi te izvrćete sve što je ispravno!",Croatian
Vi koji gradite Sion u krvi i Jeruzalem u zločinu!,Croatian
"Glavari njegovi sude prema mitu, svećenici njegovi poučavaju radi zarade, proroci njegovi bale za novac. A na Jahvu se oni pozivaju i govore: 'Nije li Jahve u našoj sredini? Neće na nas zlo navaliti.'",Croatian
"Poradi vas i vaše krivnje Sion će biti polje preorano, Jeruzalem ruševina, a Goru Doma prekrit će šuma.""",Croatian
"Dogodit će se na kraju danÄa: Gora Doma Jahvina bit će postavljena vrh svih gora, uzvišena iznad svih bregova.",Croatian
"K njoj će se stjecat svi narodi, nagrnut će mnoga plemena i reći: ""Hajde, uziđimo na goru Jahvinu, u Dom Boga Jakovljeva! On će nas naučit' svojim putovima, i hodit ćemo stazama njegovim. Jer će sa Siona Zakon izaći, riječ Jahvina iz Jeruzalema.""",Croatian
"On će upravljati mnogim pučanstvima i bit će sudac moćnim narodima. Svoje će mačeve prekovati u ralice, a svoja koplja u radne srpove. Narod na narod neće mača dizati niti će se više za rat vježbati.",Croatian
"Svaki će mirno živjeti pod lozom vinovom, pod smokvom svojom, i nitko ga neće plašiti. To rekoše usta Jahve nad Vojskama.",Croatian
"Jer svi narodi idu, svaki u ime boga svojega, a mi, mi idemo u imenu Jahve, Boga našega, uvijek i dovijeka.",Croatian
"""U onaj dan - riječ je Jahvina - sabrat ću hrome, okupiti raspršene i sve kojima sam zlo učinio.",Croatian
"Od hromih ću Ostatak učiniti, moćan narod od onih što su izgnani."" Tada će Jahve nad njima kraljevati na gori Sionu od sada i dovijeka.",Croatian
"I ti Kulo stadÄa, Ofele Kćeri sionske, opet će se tebi vratiti prijašnja vlast, kraljevstvo Kćeri jeruzalemske.",Croatian
Zašto sada kukaš kuknjavom? Nema li kralja u tebi? Zar su savjetnici tvoji propali da te obuzimlju bolovi kao porodilju?,Croatian
"Savijaj se od boli i kriči, Kćeri sionska, kao žena koja porađa, jer ćeš sada iz grada izići i stanovati na polju. Do Babilona ti ćeš otići, ondje ćeš se osloboditi, ondje će te Jahve otkupiti iz šaka tvojih dušmana.",Croatian
"A sada se mnogi narodi protivu tebe sabraše. Oni govore: ""Neka se obeščasti, neka se naše oči nasite Siona!""",Croatian
Ali zamisli Jahvine oni ne znaju i ne razumiju namjere njegove: kao snoplje na gumnu on ih je sabrao.,Croatian
"Ustani! Ovrši žito, Kćeri sionska, jer ti pravim gvozden rog i mjedena kopita. I satrt ćeš mnoge narode; zavjetovat ćeš Jahvi blago njihovo i bogatstvo njihovo Gospodaru sve zemlje.",Croatian
"(4:14) Utvrdi se sada, Tvrđavo! Opkoljeni smo i opsjednuti, palicom po licu udaraju Suca Izraelova.",Croatian
"(5:1) A ti, Betleheme Efrato, najmanji među kneževstvima Judinim, iz tebe će mi izaći onaj koji će vladati Izraelom; njegov je iskon od davnina, od vječnih vremena.",Croatian
(5:2) Zato će ih Jahve ostaviti dok ne rodi ona koja ima roditi. Tada će se Ostatak njegove braće vratiti djeci Izraelovoj.,Croatian
"(5:3) On će se uspraviti, na pašu izvodit' svoje stado silom Jahvinom, veličanstvom imena Boga svojega. Oni će u miru živjeti, jer će on rasprostrijeti svoju vlast sve do krajeva zemaljskih.",Croatian
"(5:4) On - on je mir! Ako Asirci provale u našu zemlju, ako stupe u naše dvore, podići ćemo na njih sedam pastira, osam narodnih knezova.",Croatian
"(5:5) Zemlju asirsku oni će mačem opasti, zemlju Nimrodovu sabljama. I on će nas osloboditi od Asiraca ako provale u našu zemlju, ako stupe na naše tlo.",Croatian
"(5:6) Tada će Ostatak Jakovljev, među brojnim narodima, biti kao rosa koja od Jahve dolazi, kao kapljice kiše na travi koja ne čeka na čovjeka niti iščekuje sina čovječjeg.",Croatian
"(5:7) Tada će Ostatak Jakovljev, među brojnim narodima, biti kao lav među šumskim zvijerima, kao lavić među ovčjim stadima: svaki put kad prolazi, on gazi nogama, razdire, i nitko da od njega izbavi.",Croatian
"(5:8) Tvoja ruka neka se podigne na protivnike, svi tvoji neprijatelji bit će zatrti!",Croatian
"(5:9) ""U onaj dan - riječ je Jahvina - potamanit ću sve tvoje konje, uništiti tvoja bojna kola;",Croatian
"(5:10) razorit ću po tvojoj zemlji svako naselje, porušiti sve tvoje tvrde gradove.",Croatian
"(5:11) Zatrt ću iz tvoje ruke bajanje, vračara više nećeš imati;",Croatian
(5:12) i zatrt ću u tebi sve kipove i stupove kamene. I ti se više nećeš klanjati pred djelom ruku svojih.,Croatian
(5:13) Iskorijenit ću ašere iz tebe i razorit ću tvoje gradove.,Croatian
"(5:14) U gnjevu, u bijesu, izvršit ću osvetu na narodima koji nisu slušali.""",Croatian
"Čujte, dakle, riječ koju govori Jahve:  ""Ustani! Povedi parnicu pred gorama, i neka bregovi čuju tvoj glas!""",Croatian
"Slušajte, gore, parnicu Jahvinu, čujte, temelji zemaljski, jer Jahve se parbi s narodom svojim, on se parniči s Izraelom:",Croatian
"""Narode moj, što sam ti učinio? Čime sam te zamorio? Odgovori mi.",Croatian
"Ja sam tebe izveo iz zemlje egipatske, izbavio te iz kuće ropstva; poslao sam pred tobom Mojsija, Arona i Mirjamu.",Croatian
"Narode moj, sjeti se sada: Što je bio naumio Balak, kralj moapski? Što je njemu odgovorio Bileam, sin Beorov? ...od Šitima do Gilgala, da poznaš pravedna djela Jahvina.""",Croatian
"""S čime ću doći pred Jahvu, hoću li pasti ničice pred Bogom Svevišnjim? Hoću li doći preda nj sa žrtvom paljenicom, s teocima od jedne godine?",Croatian
"Hoće li mu biti mile tisuće ovnova, tisuće tisuća potokÄa ulja? Treba li prinijeti sina prvorođenog zbog svoga zločina, plod svoje utrobe zbog grijeha koji sam počinio?""",Croatian
"""Objavljeno ti je, čovječe, što je dobro, što Jahve traži od tebe: samo činiti pravicu, milosrđe ljubiti i smjerno sa svojim Bogom hoditi.""",Croatian
"Jahvin glas viče gradu: ""Slušajte, vi plemenjaci i sabore gradski!",Croatian
Zar mogu podnositi krivo stečeno blago i patvorenu efu prokletu?,Croatian
"Mogu li opravdati onoga koji se služi mjerom krivom, vrećom krivotvorenih utega?",Croatian
"Bogataši vaši puni su okrutnosti, stanovnici vaši laž govore, varljiv je jezik u njihovim ustima!",Croatian
"Zato sam te i ja počeo udarati, tamaniti zbog grijeha tvojih.",Croatian
"Jest ćeš, a nećeš se nasititi, gladan ćeš ostati; stavljat ćeš na stranu, a ništa nećeš sačuvati; ako što i sačuvaš, ja ću maču predati.",Croatian
"Sijat ćeš, ali nećeš žeti; tijestit ćeš maslinu, a ulja neće biti; gazit ćeš mošt, a vina nećeš piti.",Croatian
"Držiš se zakona Omrijevih i svih djela doma Ahabova, živiš po osnovama njihovim: učinit ću od tebe pustinju, od žitelja tvojih porugu, da nosite sramotu mnogih naroda.""",Croatian
"Teško meni! Postao sam kao žetelac ljeti, kao trgač poslije jematve: nema bobice grožđa da je pozobljem, nema smokve ranke za kojom žudim!",Croatian
"Vjernici su iščezli iz zemlje: nijednog pravednika među ljudima! Svi vrebaju za krvoprolićem, svaki svome bratu mrežu postavlja.",Croatian
"Njihove ruke za zlo su sposobne: glavar traži dar, sudac sudi prema poklonu, velikaš po svome hiru odlučuje.",Croatian
"I najbolji među njima je kao trn, najpravedniji kao drača živica. Iskušenje njihovo danas sa Sjevera dolazi, dolazi ura strave njihove.",Croatian
"Ne pouzdavajte se u bližnjega, ne vjerujte u prijatelja; pred onom koja s tobom dijeli postelju pazi da usta ne otvoriš.",Croatian
"Jer sin svoga oca zlostavlja, kćerka na majku ustaje, snaha na svoju svekrvu, svakome je dušmanin njegov ukućanin.",Croatian
"A ja, prema Jahvi ja sam zagledan, čekam na Boga koji spasava, Bog moj mene će uslišati.",Croatian
"Ne raduj se mome zlu, dušmanko moja, ako sam pao, ustat ću; ako boravim u tminama, Jahve je svjetlost moja.",Croatian
"Moram podnositi srdžbu Jahvinu, jer sam protiv njega sagriješio, sve dok on ne prosudi spor moj i izrekne pravdu; izvest će me na svjetlost, gledat ću pravednost njegovu.",Croatian
"Kada ga moja dušmanka ugleda, od stida će se pokriti ona koja mi je govorila: ""Gdje je on, Jahve, tvoj Bog?"" Moje će se oči naslađivati kad je ugledam: ona će biti zgažena kao blato na putu.",Croatian
Dolazi dan kad će se sazidati tvoji bedemi! Toga dana nadaleko će se prostirati tvoje granice!,Croatian
"Toga dana dolazit će k tebi od zemlje asirske do Egipta, od Tira do Rijeke, od mora do mora, od gore do gore.",Croatian
"Zemlja će postat' pustinja zbog stanovnika svojih, zbog djela njihovih.",Croatian
"Pasi svoj narod svojom palicom, stado svoje baštine, koje osamljeno živi u šikarju, usred plodnih voćnjaka. Neka pase u Bašanu i Gileadu, kao u davne dane!",Croatian
"Kao u dane kad si izašao iz Egipta, pokaži nam čudesa!",Croatian
Narodi će ih vidjeti i bit će posramljeni uza svu silu svoju; stavit će ruku na usta i uši će im oglušiti.,Croatian
"Lizat će prašinu kao zmija, kao gmazovi koji gmižu po zemlji. Izići će dršćući iz svojih jazbina, prestravljeni i ustrašeni pred tobom.",Croatian
"Tko je Bog kao ti koji prašta krivnju, koji grijeh oprašta i prelazi preko prekršaja Ostatka baštine svoje, koji ne ustraje dovijeka u svome gnjevu, nego uživa u pomilovanju?",Croatian
"Još jednom, imaj milosti za nas! Satri naše opačine, baci na dno mora sve grijehe naše!",Croatian
"Udijeli Jakovu vjernost svoju, dobrotu svoju Abrahamu, kako si se zakleo ocima našim od dana iskonskih.",Croatian
Proročanstvo nad Ninivom. Knjiga viđenja Nahuma Elkošanina.,Croatian
"Jahve je Bog ljubomoran i osvetnik! Jahve se osvećuje, gospodar srdžbe! Jahve se osvećuje svojim protivnicima, ustrajan u gnjevu na neprijatelje.",Croatian
"Jahve je spor u gnjevu, ali silan u moći. Ne, Jahve neće pustiti krivca nekažnjena. U vihoru i oluji put je njegov, oblaci su prašina koju podižu njegovi koraci.",Croatian
"Prijeti moru i isušuje ga, presušuje sve rijeke. ...Bašan i Karmel uvenuli su, povenuli su pupoljci Libana!",Croatian
"Pred njim se gore potresaju, bregovi se ljuljaju, zemlja se pod njim provaljuje, krug zemaljski i sve što na njem stanuje.",Croatian
Tko može izdržati pred bijesom njegovim? Tko će odoljeti pred gnjevnom srdžbom njegovom? Jarost se njegova kao vatra izlijeva i litice se pred njim kidaju.,Croatian
"Jahve je dobar onima koji se u njeg' uzdaju, on je okrilje u dan nevolje, poznaje one koji se njemu utječu",Croatian
"kada potopne vode poplave. Uništit će one koji se protiv njega podižu, progonit će svoje dušmane u najmrkliji mrak.",Croatian
Što vi snujete protiv Jahve? On uništava do kraja; nevolja se neće dva puta podići.,Croatian
"Kao trnovita šikara i kao pijanci na pijanki, k'o suha slama bit će potpuno smlavljeni.",Croatian
"Iz tebe je potekao onaj koji snuje zlo protiv Jahve, savjetnik Belijala.",Croatian
"Jahve ovako govori: ""Neka su spremni, neka mnogobrojni, bit će pokošeni, uništeni. Ako sam te ponizio, neću te odsada ponižavati.",Croatian
"A sada, razbit ću jaram koji te steže, raskidat ću tvoje okove.""",Croatian
"Protiv tebe Jahve naređuje: ""Neće više biti roda tvoga imena, iz hrama tvojih bogova istrijebit ću likove rezane i livene, a od tvog groba ruglo ću učiniti.""",Croatian
"(2:1) Gledajte, preko gora hrli glasnik, on naviješta: ""Spasenje!"" Svetkuj svoje blagdane, Judo, ispuni svoje zavjete, jer Belijal više neće prolaziti po tebi, on je sasvim zatrt.",Croatian
"(2:2) Protiv tebe dolazi rušitelj. Postavi stražu na bedeme, gledaj na put, opaši bedra, saberi sve svoje snage.",Croatian
"(2:3) Da, Jahve će obnoviti vinograd Jakovljev i vinograd Izraelov. Pljačkaši ih opljačkali, mladice im potrli.",Croatian
"(2:4) Štitovi njegovih junaka crvene se, njegovi su ratnici u grimizu; ognjem blista čelik na njihovim bojnim kolima kad krenu u boj; konji im se propinju.",Croatian
"(2:5) Po ulicama bjesne bojna kola, lete preko trgova; na pogled su baklje goruće; kao munje, samo sijevaju.",Croatian
"(2:6) Pozivaju se borci odabrani, bacaju se u rovove, hrle brzo na bedeme, već je zaklon postavljen.",Croatian
"(2:7) Vrata koja gledaju na Rijeku otvaraju se, strava je u palači.",Croatian
"(2:8) Podižu, u izgnanstvo odvode Gospodaricu, robinjice njene cvile, tuguju kao golubice, u prsa se udaraju.",Croatian
"(2:9) Niniva je nabujalo jezero, oni bježe pred vodom njezinom. ""Zaustavite se, stanite!"" Ali se nitko ne okreće.",Croatian
"(2:10) ""Grabite srebro! Grabite zlato!"" Blagu kraja nema, obilje dragocjenosti!",Croatian
"(2:11) Pljačkanje, haranje, razaranje! Srce zamire, koljena klecaju, u bedrima drhtavica, svima su lica poblijedjela.",Croatian
"(2:12) Gdje je skrovište lavovima i log lavićima? Kad je lav izlazio, lavica je ostajala i lavovi mališani; plašio ih nitko nije.",Croatian
"(2:13) Lav je grabio za svoje laviće, davio je za svoje lavice; svoje spilje punio je plijenom, svoja skrovišta lovinom.",Croatian
"(2:14) ""Evo me! Tebi!"" - riječ je Jahve nad Vojskama. ""Pretvorit ću u dim tvoja bojna kola, mač će poklati tvoje laviće. Istrijebit ću sa zemlje tvoja pljačkanja, i neće se više čuti povik tvojih glasnika.""",Croatian
"Teško gradu krvničkom, pun je laži, prepun grabeža, s pljačkanjem on ne prestaje!",Croatian
"Slušajte! Pucaju bičem! Slušajte! Štropot točkova! Konji upropanj, kola poskakuju.",Croatian
"Konjanici u stremenu, mačevi sjaju, koplja sijevaju ... gomile ranjenih, snopovi mrtvih, trupla unedogled, svuda se o truplo spotiče!",Croatian
"Eto plaće za razvrat bludnice, ljupke ljubaznice, vješte čarobnice koja je zavodila narode svojim razvratom i plemena svojim čaranjima.",Croatian
"""Evo me! Tebi!"" - riječ je Jahve nad Vojskama. ""Na tvoje lice podignut ću skute tvoje haljine, tvoju golotinju pokazat ću narodima, tvoju sramotu kraljevstvima.",Croatian
"Bacit ću na tebe smeće, osramotit ću te, izložiti na stup sramote.",Croatian
"Svaki koji te vidi, bježat će od tebe. Reći će: 'Niniva! Kakva razvalina!' Tko je može požaliti? Gdje joj naći tješitelje?""",Croatian
"Jesi li tvrđa od Tebe Amonove koja sjedi na rukavima Rijeke? Njezino predziđe bilo je more, njezini bedemi bile su vode.",Croatian
"Njezina snaga bila je Etiopija, Egipat; nije imala granica. Narodi Puta i Libije bili su joj pomoćnici.",Croatian
"A i ona je otišla u progonstvo, morala je ići u sužanjstvo; njezina nejaka djeca bila su razmrskana po svim raskršćima; za ugledne ljude njezine bacali su ždrijeb, svi njezini velikani okovani su lancima.",Croatian
"Tako ćeš i ti biti slomljena, bit ćeš svladana; tako ćeš i ti morati tražiti utočište pred dušmaninom.",Croatian
"Tvoje utvrde sve su kao smokvino stablo s urodom mladih smokava; kad se potrese stablo, smokve padaju u usta svakome koji ih želi jesti.",Croatian
Gledaj svoj narod: sve je žensko u domu tvome; vrata tvoje zemlje širom se otvaraju neprijatelju; oganj je sažgao tvoje prijevornice.,Croatian
"Nacrpi vode za opsadu, utvrdi svoje bedeme, gnječi blato, gazi ilovaču, uzmi kalup za opeku.",Croatian
"A ipak će te oganj sažeći i mač potamaniti. Namnoži se kao kukci, namnoži se kao skakavci;",Croatian
"[16a] umnoži svoje trgovce da ih bude više nego zvijezda na nebu,",Croatian
"[17a] tvoje posade neka bude kao skakavaca, a tvojih pisara kao kobilica. Borave po zidovima kad je hladan dan. Sunce grane: [16b] kukci razvijaju krilašca i lete, [17b] i odlaze tko zna kamo.",Croatian
"Jao! Kako su zaspali tvoji pastiri, kralju asirski? Tvoji izabrani vojnici drijemaju, narod se tvoj raspršio po gorama, nitko ga više ne može sakupiti.",Croatian
Tvojoj rani nema lijeka! Neizlječiva je tvoja ozljeda. Svi koji to saznaju plješću tvojoj razvalini. Tko nije bez sanka i prestanka osjećao na sebi tvoju okrutnost?,Croatian
Proroštvo koje vidje prorok Habakuk.,Croatian
"Dokle ću, Jahve, zapomagati, a da ti ne čuješ? Vikati k tebi ""Nasilje!"" a da ti ne spasiš?",Croatian
"Zašto mi nepravdu iznosiš pred oči, zašto gledaš ugnjetavanje? Pljačka je i nasilje preda mnom. Raspra je, razmirica bjesni!",Croatian
"Zakon je izgubio snagu, a pravda se ni načas ne pomalja. Da, zlikovac progoni pravednika, pravo je stoga izopačeno.",Croatian
"Obazrite se na narode, pogledajte, čudite se, zapanjite! Jer u vaše dane činim djelo u koje ne biste vjerovali da vam ga tko ispriča.",Croatian
"Da! Evo dižem Kaldejce, narod divlji i naprasit što nadire širom zemlje da obitavališta otme tuđa.",Croatian
"On je strašan i jezovit, od njega samog izlazi njegovo pravo i njegov ponos.",Croatian
"Konji su mu brži od leoparda, hitriji od vukova uvečer; jahači mu poskakuju, stižu izdaleka, ustremljeni k'o orlovi da plijen proždru.",Croatian
"Svi će doći rad' grabeža, lica im žegu k'o istočni vjetar, grabe roblje kao pijesak!",Croatian
"Taj se narod kraljevima ruga, podsmjehuje knezovima, poigrava se svim utvrdama, nasipa zemlju i zauzima ih.",Croatian
"Tad se k'o vjetar okrenu i ode, zlikovac komu je snaga bog postala.",Croatian
"Nisi li od davnih vremena, Jahve, Bože moj, Sveče moj? Ti koji ne umireš! Ti si, Jahve podigao ovaj narod radi pravde, postavio ga, Stijeno, da kažnjava.",Croatian
"Prečiste su tvoje oči da bi zloću gledale. Ti ne možeš motriti tlačenja. Zašto gledaš vjerolomce, šutiš kad zlikovac ništi pravednijeg od sebe?",Croatian
"Postupaš s ljudima k'o s morskim ribama, k'o s gmazovima što nemaju gospodara!",Croatian
"On ih sve lovi na udicu, izvlači ih mrežom, pređom ih skuplja i tako se raduje i likuje.",Croatian
"Stog žrtvuje mreži svojoj, pali tamjan svojoj pređi jer mu pribavljaju zalogaj slastan, hranu pretilu.",Croatian
"Valja li, dakle, da neprestano poteže mač i kolje narod nemilice?",Croatian
"Stat ću na stražu svoju, postavit se na bedem, paziti što će mi reći, kako odgovorit na moje tužbe.",Croatian
"Tada Jahve odgovori i reče: ""Zapiši viđenje, ureži ga na pločice, da ga čitač lako čita.""",Croatian
"Jer ovo je viđenje samo za svoje vrijeme: ispunjenju teži, ne vara; ako stiže polako, čekaj, jer odista će doći i neće zakasniti!",Croatian
"Gle: propada onaj čija duša nije pravedna, a pravednik živi od svoje vjere.",Croatian
"Bogatstvo je odista podmuklo! Ohol je i ne može počinuti tko ždrijelo razvaljuje k'o Podzemlje, tko je kao smrt nezasitan, tko sabire za se sve narode, tko kupi za se sva plemena!",Croatian
"Zar mu se neće svi podrugivati, rugalicu i zagonetku spjevat' protiv njega? Reći će: Jao onom tko množi što nije njegovo (a dokle će?) i opterećuje se zalogama!",Croatian
"Neće li naglo ustat' vjerovnici tvoji, neće li se probuditi ljuti tvoji tlačitelji? Tada ćeš im plijen biti!",Croatian
"Jer si opljačkao mnoge narode, sav ostatak naroda opljačkat će tebe, jer si prolio krv ljudsku, poharao zemlju, grad i sve mu žitelje.",Croatian
"Jao onom tko otimačinu zgrće nepravednu kući svojoj, da visoko svije gnijezdo svoje i otkloni ruku zla!",Croatian
"Nanese sramotu kući svojoj: zatirući mnoga plemena, griješiš protiv sebe.",Croatian
"Jer iz samih zidova kamen kriči, a krovna mu greda odgovara.",Croatian
Jao onom tko grad diže krvlju i tvrđavu zasnuje na nepravdi!,Croatian
"Nije li to, gle, od Jahve nad Vojskama da se narodi za oganj trude, puci nizašto muče?",Croatian
Jer će se zemlja napuniti znanja o slavi Jahvinoj kao što vode prekrivaju more.,Croatian
"Jao onom tko bližnjeg navodi na piće, ulijeva otrov dok on pije da bi promatrao njegovu nagost!",Croatian
"Ti si pijan od sramote, ne od slave! Pij samo i pokazuj kapicu. Dolazi ti pehar iz desnice Jahvine i sramota na slavu tvoju!",Croatian
"Nasilje nad Libanonom tebe će prestraviti, pokolj zvijeri, jer si ljudsku krv prolio, poharao zemlju, grad i njegove žitelje.",Croatian
"Čemu koristi tesan lik da ga umjetnik teše? Čemu lijevan lik, lažno proroštvo, da se tvorac njegov u nj pouzdaje oblikujuć' nijeme kipove?",Croatian
"Jao onom tko komadu drva kaže: ""Probudi se!"" Kamenu nijemom: ""Preni se!"" On da prorokuje? Optočen može biti i zlatom i srebrom, ali nikakva daha životnog nema u njemu.",Croatian
Ali je Jahve u svojem svetom Hramu: nek' zemlja sva zašuti pred njime!,Croatian
Molitva. Od proroka Habakuka. Na način tužbalice.,Croatian
"Jahve, čuo sam za slavu tvoju, Jahve, tvoje mi djelo ulijeva jezu! Ponovi ga u naše vrijeme! Otkrij ga u naše vrijeme! U gnjevu se svojem smilovanja sjeti!",Croatian
"Bog stiže iz Temana, a Svetac s planine Parana! Veličanstvo njegovo zastire nebesa, zemlja mu je puna slave.",Croatian
"Sjaj mu je k'o svjetlost, zrake sijevaju iz njegovih ruku, ondje mu se krije sila.",Croatian
"Kuga pred njim ide, groznica ga sustopice prati.",Croatian
"On stane, i zemlja se trese, on pogleda, i dršću narodi. Tad se raspadoše vječne planine, bregovi stari propadoše, njegove su staze od vječnosti.",Croatian
"Prestrašene vidjeh kušanske šatore, čadore što dršću u zemlji midjanskoj.",Croatian
"Jahve, planu li tvoj gnjev na rijeke ili jarost tvoja na more te jezdiš na svojim konjima, na pobjedničkim bojnim kolima?",Croatian
"Otkrivaš svoj luk i otrovnim ga strijelama sitiš. Bujicama rasijecaš tlo,",Croatian
"planine dršću kad te vide, navaljuje oblaka prolom, bezdan diže svoj glas.",Croatian
"Sunce uvis diže ruke, mjesec u obitavalištu svojem popostaje, pred blijeskom tvojih strijela, pred blistavim sjajem koplja tvoga.",Croatian
"Jarosno po zemlji koračaš, srdito gaziš narode.",Croatian
"Iziđe da spasiš narod svoj, da spasiš svog pomazanika; sori vrh kuće bezbožnikove, ogoli joj temelje do stijene.",Croatian
"Kopljima si izbo vođu ratnika njegovih, koji navališe da nas s radošću satru, kao da će potajice proždrijet' ubogoga.",Croatian
"Gaziš po moru s konjima svojim, po pučini silnih voda!",Croatian
"Čuo sam! Sva se moja utroba trese, podrhtavaju mi usne na taj zvuk, trulež prodire u kosti moje, noge klecaju poda mnom. Počinut ću kada dan tjeskobni svane narodu što nas sad napada.",Croatian
"Jer smokvino drvo neće više cvasti niti će na lozi biti ploda, maslina će uskratiti rod, polja neće donijeti hrane, ovaca će nestati iz tora, u oborima neće biti ni goveda.",Croatian
"Ali ja ću se radovati u Jahvi i kliktat ću u Bogu, svojem Spasitelju.",Croatian
"Jahve, moj Gospod, moja je snaga, on mi daje noge poput košutinih i vodi me na visine. Zborovođi. Na žičanim glazbalima.",Croatian
"Riječ Jahvina upućena Sefaniji, sinu Kušija, sina Gedalijina, sina Amarjina, sina Ezekijina, u vrijeme Jošije, sina Amonova, kralja judejskoga.",Croatian
"""Da, sve ću zbrisati s lica zemlje"" - riječ je Jahvina!",Croatian
"""Izbrisat ću ljude i zvijeri, ptice nebeske i ribe morske, učinit ću da padnu bezbožnici, istrijebit ću ljude s lica zemlje"" - riječ je Jahvina!",Croatian
"""Podignut ću ruku na Judu i na sve stanovnike Jeruzalema i istrijebit ću iz ovoga mjesta ostatak Baalov, ime služitelja idolskih sa svećenicima njegovim;",Croatian
"one koji se klanjaju na krovovima vojsci nebeskoj, one koji se klanjaju pred Jahvom a zaklinju se Milkomom;",Croatian
"one koji su se odmetnuli od Jahve, koji ne traže Jahvu i nimalo za nj ne mare.""",Croatian
"Tišina pred Jahvom Gospodom, jer je dan Jahvin blizu! Da, Jahve je prigotovio žrtvu, posvetio je svoje uzvanike.",Croatian
"""U dan žrtve Jahvine, kaznit ću knezove, sinove kraljeve, i sve koji se oblače na način tuđinski.",Croatian
"Kaznit ću u taj dan sve koji preko praga poskakuju, koji Dom Gospodara svojega pune nasiljem i prijevarom.""",Croatian
"""U onaj dan"" - riječ je Jahvina - ""vapaj će se podići od Ribljih vrata, urlici iz novog dijela grada, silna lomljavina sa brežuljaka.",Croatian
"Kukajte, stanovnici makteški, jer je satrt sav narod kanaanski, zbrisani su svi mjerači srebra.",Croatian
"I u to vrijeme pretražit ću Jeruzalem sa zubljama i pohodit ću kaznom ljude koji miruju na svojoj vinskoj droždini i u svom srcu govore: 'Jahve ne može učiniti ni dobro ni zlo.'""",Croatian
"Blago njihovo bit će prepušteno pljački, njihove kuće pustošenju. Oni su gradili kuće - neće u njima stanovati; sadili su vinograde - iz njih vina neće piti.",Croatian
"Blizu je dan Jahvin, veliki! Blizu je i žurno dolazi! Gorak je glas dana Jahvina: tada će i junak zajaukati.",Croatian
"Dan gnjeva, onaj dan! Dan tjeskobe i nevolje! Dan užasa i pustošenja! Dan pomrčine i naoblake! Dan tmina i magluština!",Croatian
Dan trubljavine i bojne vike na gradove utvrđene i na visoka kruništa.,Croatian
"""Prepustit ću ljude nevoljama i vrludat će kao slijepci (jer su protiv Jahve sagriješili), krv će se njihova prosuti kao prašina, njihova trupla bit će bačena kao smeće.",Croatian
"Ni njihovo srebro ni njihovo zlato neće ih spasiti."" U dan gnjeva Jahvina oganj njegove revnosti svu će zemlju sažeći. Jer on će uništiti, zatrti sve stanovnike zemlje.",Croatian
"Saberite se, skupite, narode bestidni",Croatian
"prije nego budete izgnani kao pljeva koja se u dan rasprši, prije nego stigne na vas plamen i gnjev Jahvin, prije nego stigne na vas dan gnjeva Jahvina.",Croatian
"Tražite Jahvu, svi skromni na zemlji, svi koji izvršavate odredbe njegove! Tražite pravdu, tražite poniznost: vi ćete možda biti zaštićeni u dan gnjeva Jahvina.",Croatian
"Da, Gaza će postati pustinja, Aškelon pustoš. Ašdod u puklo podne bit će izgnan, Ekron iz temelja iščupan.",Croatian
"Teško stanovnicima obale morske, narodu kretskome! Evo riječi Jahvine protivu vas: ""Ja ću te poniziti, zemljo Filistejaca, uništit ću te, istrijebit ću sve tvoje stanovnike!",Croatian
"I postat ćeš ispaša, pasište pastirsko i ograda za stado.""",Croatian
"I taj kraj pripast će u dio Ostatku doma Judina; tu će oni izvoditi blago na pašu; uvečer se odmarati u kućama aškelonskim, jer će ih pohoditi Jahve, Bog njihov, i on će promijeniti sudbinu njihovu.",Croatian
Čuo sam uvredu Moabovu i podrugivanja sinova Amonovih kad su vrijeđali moj narod i ponosili se zemljištem svojim.,Croatian
"""Zato, života mi moga!"" - riječ je Jahve nad Vojskama, Boga Izraelova: ""Moab će postati kao Sodoma i sinovi Amonovi kao Gomora: polje obraslo koprivom, hrpa soli pustoš dovijeka. Ostatak moga naroda oplijenit će ih, preostatak moga naroda zaposjest će ih.""",Croatian
To će biti cijena za njihovu oholost jer su se uznosili i rugali narodu Jahve nad Vojskama.,Croatian
"Za njih će Jahve biti strašan: kad uništi sve bogove zemaljske, pred njim će se pokloniti - svaki na svojoj zemlji - svi otoci naroda.",Croatian
"I vi, Etiopljani: ""Vi ćete biti probijeni mojim mačem.""",Croatian
"Zatim će svoju ruku dići protiv Sjevera i razrušit će zemlju asirsku, od Ninive će pustoš učiniti, suhu pustoš kao pustinja.",Croatian
"Usred nje će stado ležati, zvijeri svakojake; čaplje i pelikani počivat će noću na glavicama stupova, sova će hukati na prozoru, gavran graktati na pragu.",Croatian
"To li je veseli grad koji je stolovao u miru, koji je u svom srcu govorio: ""Ja, i jedino ja!"" Gledaj! Postade razvalina, brlog zvjerinji! Svi koji pokraj njega prolaze zvižde i mašu rukama.",Croatian
"Teško nepokornom, okaljanom, nasilničkom gradu!",Croatian
"On nikada nije čuo poziva, nikada nije prihvatio pouku; Jahvi on se nikada nije povjerio; svome Bogu nije se nikada približio.",Croatian
Njegovi su knezovi usred njega - lavovi koji riču; njegovi su suci - vuci večernji koji do jutra nisu kosti glodali;,Croatian
"proroci su njegovi - razmetljivci, puki lažljivci, svećenici njegovi skvrne Svetište, krše Zakon.",Croatian
"Usred njega, Jahve je pravedan - on ne čini nepravde; svako jutro iznosi svoju pravicu, u praskozorje ne izostaje; ali bezbožnik srama ne poznaje.",Croatian
"""Uništio sam narode, razorena su kruništa kula njihovih, poharao sam njihove ulice: nema više prolaznika! Razoreni su njihovi gradovi: nema ljudi, nema stanovnika!",Croatian
"Govorio sam: 'Ti ćeš se mene ipak bojati, prigrlit ćeš pouku; u njihovim očima ne mogu nestati toliki moji pohodi.' Ali ne! - oni su žurno pokvarili sva djela svoja.",Croatian
"Zato mene čekajte - riječ je Jahvina - do dana kad ustanem kao tužilac; jer ja sam odredio da se sakupe narodi, da se saberu kraljevstva, da na vas gnjev svoj izlijem, svu gorčinu svoje srdžbe: u vatri moje ljubomore bit će sva zemlja sažgana.",Croatian
"Dat ću narodima čiste usne, da svi mogu zazivati ime Jahvino i služiti mu jednodušno.",Croatian
S druge obale rijeka etiopskih prinosit će mi žrtvene darove moji štovaoci.,Croatian
"U onaj dan nećeš se sramiti svih svojih nedjela koja si protiv mene počinio, jer ću ukloniti iz tebe tvoje ohole hvalisavce; i nećeš se više šepiriti na Svetoj gori mojoj,",Croatian
"jer ću pustiti da u tebi opstane samo skroman i čedan narod, i u imenu Jahvinu tražit će okrilje",Croatian
"Ostatak Izraelov. Oni neće više činiti nepravdu, neće više govoriti laži; u njihovim ustima neće se više naći jezik prijevarni. Moći će pasti i odmarati se, i nitko im neće smetati.""",Croatian
"Klikći od radosti, Kćeri sionska, viči od veselja, Izraele! Veseli se i raduj se iz sveg srca, Kćeri jeruzalemska!",Croatian
"Jahve te riješio tvoje osude, neprijatelje tvoje uklonio! Jahve, kralj Izraelov, u sredini je tvojoj! Ne boj se više zla!",Croatian
"U onaj dan reći će se Jeruzalemu: ""Ne boj se, Sione! Neka ti ne klonu ruke!",Croatian
"Jahve, Bog tvoj, u sredini je tvojoj, silni spasitelj! On će se radovati tebi pun veselja, obnovit će ti svoju ljubav, kliktat će nad tobom radosno",Croatian
kao u dan svečani. Odvratio sam od tebe nevolju da na sebi više ne nosiš sramotu.,Croatian
"Evo svladavam sve tvoje tlačitelje. U ono vrijeme izbavit ću sve hrome, sabrat ću prognane, pribavit im hvalu i diku po svoj zemlji gdje ih sramota bijaše dopala.",Croatian
"U ono vrijeme ja ću vas dovesti, u ono vrijeme ja ću vas sabrati! Tada ću vam dati hvalu i diku među narodima zemlje, kad okrenem vašu sudbinu pred vašim očima"" - govori Jahve.",Croatian
"Druge godine kralja Darija, šestoga mjeseca, prvoga dana u  mjesecu, dođe riječ Jahvina preko proroka Hagaja Zerubabelu,  sinu Šealtielovu, namjesniku judejskom, i Jošui, sinu Josadakovu, velikom svećeniku:",Croatian
"""Ovako govori Jahve nad Vojskama. Narod  ovaj govori: 'Nije još došlo vrijeme da se opet sazda Dom Jahvin!'",Croatian
Zato je došla riječ Jahvina preko proroka Hagaja:,Croatian
"A vama  je vrijeme da stanujete u pokrivenim kućama, dok je ovaj Dom  razvaljen.",Croatian
"I zato, ovako sada govori Jahve nad Vojskama: Razmotrite svoje putove!",Croatian
"Sijete mnogo, malo dovozite; jedete, a niste siti; pijete, a napojit' se ne možete; odijevate se, a nije vam toplo. Poslenik zarađuje plaću, a stavlja je u prodrt tobolac!""",Croatian
"Ovako govori Jahve nad Vojskama: ""Razmotrite svoje putove!",Croatian
"Idite na goru, dovezite drva i podignite opet Dom; bit će mi to milo i proslavit ću se"" - govori Jahve.",Croatian
"""Nadaste se obilju, a gle, malo je; što dovezete kući, ja otpuhnem. A zašto?"" - riječ je Jahve nad Vojskama. ""Zato što je Dom moj razvaljen, dok se svaki od vas brine za dom svoj.",Croatian
"Stog' je nebo uskratilo rosu, a zemlja uskratila usjeve.",Croatian
"Ja dozvah sušu na zemlju i gore, na žito i vino, na ulje i na sve što zemlja rađa, na ljude i stoku i na svaki trudno stečen plod.""",Croatian
"A Zerubabel, sin Šealtielov, i Jošua, sin Josadakov,  veliki svećenik, i sav ostali narod poslušaše glas Jahve, Boga  svojega, i riječi proroka Hagaja u onome radi čega ga Jahve njima  posla: i narod se poboja Jahve.",Croatian
"Tada Hagaj, glasnik Jahvin, po Jahvinu nalogu ovako reče  narodu: ""Ja sam s vama"" - riječ je Jahvina. -",Croatian
"Jahve probudi  duh Zerubabelu, sinu Šealtielovu, namjesniku judejskom, i duh  Jošui, sinu Josadakovu, velikom svećeniku, i duh svemu ostalom  narodu te oni dođoše i prionuše na posao u Domu Jahve nad Vojskama, Boga svojega.",Croatian
Bijaše to dvadeset i četvrtoga dana šestog  mjeseca.,Croatian
"Druge godine kralja Darija, sedmoga mjeseca, dvadeset i prvoga  dana u mjesecu, dođe riječ Jahvina preko proroka Hagaja:",Croatian
"""Reci  ovako Zerubabelu, sinu Šealtielovu, namjesniku judejskom, i Jošui, sinu Josadakovu, velikom svećeniku, i ostalom narodu:",Croatian
"'Ima li još koga među vama koji vidje ovaj Dom u njegovoj staroj slavi? A kakva ga sada vi vidite? Prema onome, nije li to k'o ništa u vašim očima?",Croatian
"Budi, dakle, junak, Zerubabele - riječ je Jahvina - budi junak, Jošua, sine Josadakov, veliki svećeniče! Budi junak, narode sve zemlje - riječ je Jahvina. Na posao! Jer, ja sam s vama! - riječ je Jahve nad Vojskama!",Croatian
"Po obećanju što ga vama dadoh kad izađoste iz Egipta, duh moj posred vas ostaje. Ne bojte se!'",Croatian
"Jer ovako govori Jahve nad Vojskama: 'Zamalo, i ja ću potresti nebesa i zemlju, i more i kopno.",Croatian
"Potrest ću sve narode da dođe blago svih naroda, i slavom ću napunit ovaj Dom' - kaže Jahve nad Vojskama.",Croatian
"'Moje je zlato, moje je srebro' - riječ je Jahve nad Vojskama.",Croatian
"'Slava ovoga drugog Doma bit će veća nego prvoga' - riječ je Jahve nad Vojskama. 'I na ovom ću mjestu dati mir' - riječ je Jahve nad Vojskama.""",Croatian
"Dvadeset i četvrtoga dana devetoga mjeseca, druge godine  kralja Darija, dođe riječ Jahvina preko proroka Hagaja:",Croatian
"Ovako  govori Jahve nad Vojskama. ""Pitaj svećenike što kaže Zakon i  reci:",Croatian
"'Kad bi tko u skutu svoje haljine nosio posvećeno meso, ili bi se skutom dotakao kruha, jela, vina, ulja ili kakve god  hrane, bi li to postalo sveto?'"" Svećenici odgovoriše: ""Ne!""",Croatian
"Hagaj dalje upita: ""Kad bi netko koji se onečistio dodirnuvši  mrtvaca dotakao nešto od onoga, bi li to postalo nečisto?"" Svećenici  odgovoriše: ""Bilo bi nečisto.""",Croatian
"Onda Hagaj ovako reče: ""Takav je i ovaj puk, takav je ovaj narod preda mnom - riječ je Jahvina - takvo je svako djelo ruku njihovih, i sve što ovdje prinose: sve je nečisto!""",Croatian
"""A sada, promislite u srcu, od današnjega dana unapredak: Prije negoli se poče stavljati kamen na kamen u Jahvinu Svetištu,",Croatian
"kakvi ono bijaste? Dolažaste hrpi od dvadeset mjerica, a bješe ih samo deset! Dolažaste kaci da zahvatite pedeset mjerica, a bješe ih samo dvadeset!",Croatian
"Udarao sam snijeću, medljikom i grÓadom svako djelo vaših ruku, ali nikoga nema k meni"" - riječ je Jahvina.",Croatian
"""Stoga dobro pripazite od današnjeg dana unapredak - od dvadeset i četvrtoga dana devetoga mjeseca, kad se stao graditi Hram Jahvin, pripazite dobro",Croatian
"ima li još žita u žitnici? Ni vinova loza ni smokva, ni mogranj ni maslina nisu rađali! Al' od ovog dana ja ću blagosloviti.""",Croatian
Dvadeset i četvrtoga dana istoga mjeseca dođe riječ Jahvina  Hagaju drugi put:,Croatian
"""Reci ovako Zerubabelu, namjesniku judejskom: 'Ja ću potresti nebesa i zemlju!",Croatian
"Oborit ću prijestolja kraljevstvima i uništit ću moć kraljevima naroda. Prevrnut ću bojna kola i one na njima, konji i konjanici njihovi bit će oboreni, past će od mača brata svojega.'""",Croatian
"""Toga dana"" - riječ je Jahve nad Vojskama - ""uzet ću te, Zerubabele, sine Šealtielov, slugo moja"" - riječ je Jahvina - ""i stavit ću te kao pečatnjak, jer tebe izabrah"" - riječ je Jahve nad Vojskama.",Croatian
"Osmoga mjeseca druge godine Darijeve dođe riječ Jahvina proroku  Zahariji, sinu Berekjinu, sinu Idonovu.",Croatian
"""Jahve se teško razgnjevio  na oce vaše!",Croatian
"Zatim im reci: 'Ovako govori Jahve nad Vojskama:  Vratite se meni, i ja ću se vratiti vama' - riječ je Jahve nad  Vojskama.",Croatian
'Ne budite poput svojih otaca koje su pozivali negdašnji  proroci.' Ovako govori Jahve nad Vojskama: 'Vratite se sa zlih  putova svojih i od zlih djela. Ali oni nisu slušali ni pazili  na mene' - govori Jahve.,Croatian
Gdje su sad oci vaši? Zar će dovijeka  živjeti proroci?,Croatian
"Ali moje riječi i odredbe, koje sam naložio  slugama svojim prorocima, nisu li stigle vaše oce? Oni se obratiše  i priznaše: 'Jahve nad Vojskama učinio je s nama kako bijaše  namislio učiniti prema našim putovima i našim djelima.'""",Croatian
"Dvadeset i četvrtog dana, jedanaestoga mjeseca, a to je  mjesec Šebat, druge godine Darijeve, dođe riječ Jahvina proroku  Zahariji, sinu Berekjinu, sinu Idonovu.",Croatian
"Imao sam noću viđenje. Gle, na riđanu čovjek jaše među  mirtama koje imaju duboko korijenje, a iza njega konji riđi,  smeđi i bijeli.",Croatian
"Upitah: ""Koji su ovi, gospodaru?"" Anđeo koji  je sa mnom govorio reče mi: ""Ja ću ti pokazati koji su.""",Croatian
"Čovjek  koji stajaše među mirtama odgovori: ""Ovo su oni koje je poslao  Jahve da obilaze zemlju.""",Croatian
"Oni se obratiše anđelu Jahvinu, koji stajaše među mirtama, i kazaše: ""Obišli smo zemlju, i gle:  sva zemlja počiva i miruje.""",Croatian
"Tada progovori anđeo Jahvin i reče: ""Jahve nad Vojskama, kada ćeš se već jednom smilovati Jeruzalemu i gradovima judejskim  na koje se već sedamdeset godina ljuto srdiš?""",Croatian
A Jahve anđelu  koji je govorio sa mnom odgovori utješnim riječima.,Croatian
"I anđeo  koji je govorio sa mnom reče mi: ""Objavi ovo: 'Ovako govori Jahve  nad Vojskama: Ljubavlju ljubomornom gorim za Jeruzalem i za Sion,",Croatian
"a velikim gnjevom plamtim na ohole narode, jer kad se ono  malo rasrdih, oni prijeđoše mjeru.'",Croatian
Zato ovako govori Jahve:  'Vraćam se Jeruzalemu s milosrđem; opet će u njemu sagraditi  Dom moj' - riječ je Jahve nad Vojskama - 'i opet će se u Jeruzalemu  protezati uže mjeračko.',Croatian
"I ovo poruči: 'Ovako govori Jahve  nad Vojskama: Moji će se gradovi opet prelijevati obiljem, i  Jahve će utješiti Sion, izabrati Jeruzalem.'""",Croatian
(2:1) Podigoh oči i vidjeh. I gle: četiri roga.,Croatian
"(2:2) Upitah anđela  koji je govorio sa mnom: ""Što je ovo?"" On mi odgovori: ""To su  rogovi koji su raznijeli Judu, Izraela i Jeruzalem.""",Croatian
(2:3) Onda  mi Jahve pokaza četiri kovača.,Croatian
"(2:4) A ja upitah: ""Što su došli  ovi raditi?"" On mi odgovori: ""Ono su rogovi koji su raznijeli  Judu te se nitko više ne usuđuje dići glavu; a ovi su došli da  ih zastraše i da slome rogove narodima koji podizahu rog na zemlju  Judinu kako bi je raznijeli.""",Croatian
"(2:5) Podigoh oči i vidjeh. I gle: čovjek, a u ruci mu mjeračko  uže.",Croatian
"(2:6) Upitah ga: ""Kamo ideš?"" Odgovori mi: ""Da izmjerim Jeruzalem  i da vidim koliko je širok a koliko dug.""",Croatian
"(2:7) I gle, anđeo koji  je govorio sa mnom stajaše nepomično, a drugi mu iziđe u susret",Croatian
"(2:8) i reče mu: ""Trči, reci onome mladiću ovako: Jeruzalem će biti  kao otvoren grad radi mnoštva ljudi i stoke koji će biti u njemu.",Croatian
"(2:9) A ja ću mu - riječ je Jahvina - biti ognjen zid unaokolo i  Slava njegova sred njega.""",Croatian
"(2:10) ""Hej! Hej! Bježite iz zemlje sjeverne"" - riječ je Jahvina - ""jer u sva četiri vjetra nebeska razasuo sam vas"" - riječ je Jahvina!",Croatian
"(2:11) ""Hej, Sione, koji živiš kod kćeri babilonske, spasi se!""",Croatian
"(2:12) Ovako govori Jahve nad Vojskama, čija me Slava izaslala k narodima koji su vas opljačkali: ""Tko vas dira, dira mi zjenicu oka.",Croatian
"(2:13) Gle, ruku dižem na njih da plijenom budu svojim robovima."" Znat ćete tako da me posla Jahve nad Vojskama!",Croatian
"(2:14) ""Kliči i raduj se, kćeri sionska, jer evo, dolazim usred tebe prebivat' - riječ je Jahvina.",Croatian
"(2:15) U onaj dan mnogi će narodi uz Jahvu prionuti i bit će narod moj, a ja ću prebivati usred tebe."" Znat ćeš tako da me tebi posla Jahve nad Vojskama.",Croatian
"(2:16) I Judeja će biti baština Jahvina, njegov dio u Svetoj zemlji, i on će opet izabrati Jeruzalem.",Croatian
"(2:17) Tiho, ljudi svi, pred Jahvom, jer, evo, on ustaje iz svetoga Prebivališta svojega!",Croatian
"Potom mi pokaza Jošuu, velikog svećenika, koji stajaše pred  anđelom Jahvinim, i Satana, koji mu stajaše zdesna da ga tuži.",Croatian
"Anđeo Jahvin reče Satanu: ""Suzbio te Jahve, Satane! Suzbio  te Jahve koji izabra Jeruzalem! Nije li on glavnja iz ognja izvučena?""",Croatian
A Jošua bijaše obučen u prljave haljine dok stajaše pred anđelom  Jahvinim.,Croatian
"Anđeo se obrati onima koji pred njim stajahu i reče  im: ""Skinite s njega te prljave haljine!"" I reče mu: ""Evo, skidam  s tebe tvoju krivicu i odijevam te u dragocjenu haljinu!""",Croatian
"I  nastavi: ""Stavite mu čist povez oko glave!"" Oni mu staviše čist  povez oko glave i odjenuše ga u dragocjene haljine u nazočnosti  anđelovoj.",Croatian
I anđeo Jahvin upozori Jošuu:,Croatian
"""Ovako govori  Jahve nad Vojskama: 'Ako budeš mojim putovima hodio i mojih se  pridržavao naredaba, ti ćeš biti upravitelj u Domu mojemu, čuvat  ćeš moja predvorja i dat ću ti pristup među one koji ondje stoje.",Croatian
"Poslušaj, dakle, Jošua, veliki svećeniče, ti i drugovi  tvoji koji su oko tebe, jer vi ste ljudi znamenja! Evo, ja ću  dovesti Izdanak, Slugu svojega, i uklonit ću opačinu ove zemlje  u jedan dan.",Croatian
Jer evo kamena koji stavljam pred Jošuu: na tom  je kamenu sedam očiju i u nj ću urezati natpis' - riječ je Jahve  nad Vojskama.,Croatian
"'U dan onaj' - riječ je Jahve nad Vojskama  - 'pozivat ćete jedan drugoga pod lozu i pod smokvu.'""",Croatian
Anđeo koji je govorio sa mnom vrati se tad i probudi me kao  čovjeka koji se oda sna budi.,Croatian
"""Što vidiš?"" - upita. Ja odgovorih:  ""Vidim, evo, svijećnjak, sav od zlata, s posudom za ulje vrh  njega; i sedam je žižaka na svijećnjaku, sa sedam lijevaka za  sedam žižaka što su na njemu.",Croatian
"Dvije su masline kraj njega, jedna njemu zdesna, druga slijeva.""",Croatian
"Obratih se anđelu koji  je govorio sa mnom i upitah ga: ""Što je to, gospodaru?""",Croatian
"Anđeo  koji je govorio sa mnom odgovori mi: ""Zar ne znaš što je to?""  Ja rekoh: ""Ne, gospodaru.""",Croatian
"[6a] On mi tad odgovori ovako: [6b]Evo riječi Jahvine Zerubabelu: ""Ne silom niti snagom, već duhom mojim!"" - riječ je Jahve nad Vojskama.",Croatian
"Što si ti, goro velika? Pred Zreubabelom postaješ ravnica!  On će izvući krunišni kamen uz poklike: ""Hvala! Hvala za njega!""",Croatian
Dođe mi potom riječ Jahvina:,Croatian
"Zerubabelove su ruke ovaj  Dom utemeljile, njegove će ga ruke završiti. I vi ćete znati  da me k vama poslao Jahve nad Vojskama.",Croatian
"[10a] Jer, tko je prezreo  dan skromnih početaka? Radovat će se kad vide olovni visak u  ruci Zerubabelovoj. [10b] ""Ovih sedam oči su Jahvine što strijeljaju po svoj zemlji.""",Croatian
"Tad progovorih i zapitah ga: ""Što su one dvije masline desno  i lijevo od svijećnjaka?""",Croatian
"Progovorih opet i upitah ga: ""Što  su one dvije maslinove grančice koje kroz dvije zlatne cijevi  dolijevaju ulje?""",Croatian
"On mi odgovori: ""Zar ne znaš što je to?""  Odvratih: ""Ne, gospodaru!""",Croatian
"On reče: ""To su dva Pomazanika  koji stoje pred Gospodarem sve zemlje.""",Croatian
Podigoh opet oči i vidjeh: leti svitak knjige.,Croatian
"Anđeo me  upita: ""Što vidiš?"" Odgovorih: ""Vidim svitak knjige gdje leti:  dužina joj je dvadeset lakata, a širina deset.""",Croatian
"On mi tad  reče: ""To je prokletstvo koje će zahvatiti svu zemlju; odsad, svaki koji krade bit će po njem izgnan odavde i svaki koji krivo  priseže bit će po njem odavde protjeran.",Croatian
"Ja ću ga izvesti  - riječ je Jahve nad Vojskama - da uđe u kuću lupežu i u kuću  onome koji se krivo kune mojim imenom te da boravi usred njegove  kuće i uništi je skupa s njenim drvljem i kamenjem.""",Croatian
"Anđeo koji je govorio sa mnom iziđe i reče mi: ""Podigni  oči i pogledaj što se to pojavljuje.""",Croatian
"Ja ga upitah: ""Što je  to?"" On reče: ""To se pojavljuje efa."" I nastavi: ""To je opća  pokvarenost na zemlji.""",Croatian
"I gle, podiže se olovan poklopac i  jedna žena sjedi usred efe.",Croatian
"On reče: ""To je zloća."" I gurnu  je u efu i baci joj na otvor olovni poklopac.",Croatian
"Podigavši oči, vidjeh: dvije žene izlaze s vjetrom u krilima, a krila im bijahu  kao krila rode; one podigoše efu između zemlje i neba.",Croatian
"Upitah  tad anđela koji je govorio sa mnom: ""Kamo odnose efu?""",Croatian
"On  mi odgovori: ""Da joj sagrade hram u zemlji šinearskoj i da joj  pripreme postolje na koje će je postaviti.""",Croatian
"I podigoh oči i vidjeh: gle, četvera bojna kola izlaze između  dviju gora; a gore bijahu od mjedi.",Croatian
U prvim kolima bijahu  riđi konji; u drugim kolima crni konji;,Croatian
"u trećim kolima bijeli  konji, a u četvrtim kolima konji šareni.",Croatian
"Obratih se anđelu  koji je govorio sa mnom i upitah ga: ""Što je to, gospodaru?""",Croatian
"Anđeo mi odgovori ovako: ""Ti kreću u četiri vjetra nebeska  pošto su stajali pred Gospodarem sve zemlje.",Croatian
"Riđani kreću  u zemlju istočnu; vranci u zemlju sjevernu; bijelci kreću u zemlju  zapadnu, a šarci kreću u zemlju južnu.""",Croatian
"Krepko oni stupaju, nestrpljivi da obiđu zemlju. On im reče: ""Idite, obiđite zemlju!""  I oni krenuše obilaziti zemljom.",Croatian
"On me zovnu i reče mi: ""Vidi, oni koji su krenuli u sjevernu zemlju umirit će gnjev moj u  zemlji sjevernoj.""",Croatian
I dođe mi riječ Jahvina:,Croatian
"""Uzmi prinose od izgnanika  - od Heldaja, Tobije i Jedaje - i pođi danas i uđi u dom Jošije, sina Sefanijina, koji je došao iz Babilona.",Croatian
"Uzmi srebra  i zlata, načini krunu i stavi na glavu Jošui, sinu Josadakovu, velikom svećeniku.",Croatian
I reci mu: 'Ovako govori Jahve nad Vojskama:  Evo čovjeka komu je ime Izdanak; ispod njega će proklijati i  on će sazdati Svetište Jahvino.,Croatian
On će sazdati Svetište Jahvino  i proslaviti se. On će sjediti i vladati na prijestolju. A do  njega će na prijestolju biti svećenik. Sklad savršen bit će među  njima.,Croatian
"A kruna neka ostane u Jahvinu Svetištu za spomen Heldaju, Tobiji, Jedaji i Jošiji, sinu Sefanijinu.",Croatian
"I oni koji su  daleko doći će i sazdat će Svetište Jahvino. Znat ćete tako da  me Jahve nad Vojskama k vama poslao.' To će se zbiti ako zaista poslušate glas Jahve, Boga svojega.""",Croatian
"Četvrte godine kralja Darija, četvrtoga dana devetoga mjeseca, Kisleva, dođe riječ Jahvina Zahariji.",Croatian
Betel je naime poslao  Sar-Esera i Regem-Meleka s njihovim ljudima da mole lice Jahvino,Croatian
"i da pitaju svećenike u Domu Jahve nad Vojskama i proroke:  ""Hoćemo li plakati petoga mjeseca i postiti, kao što činimo već  tolike godine?""",Croatian
"Tada mi dođe riječ Jahve nad Vojskama: ""Reci svemu puku  zemlje i svećenicima:",Croatian
"'Kad postite i naričete petoga i sedmoga  mjeseca već sedamdeset godina, zar meni postite?",Croatian
"A kad jedete  i pijete, zar sebi ne jedete i pijete?",Croatian
"Nisu li to propisi  koje je Jahve objavio preko negdašnjih proroka kada Jeruzalem  bijaše naseljen i miran kao i gradovi oko njega i kada bijaše  napučen Negeb i Šefela?'""",Croatian
Riječ Jahvina dođe Zahariji:,Croatian
"""Ovako govori Jahve nad  Vojskama: 'Sudite istinito i budite dobrostivi i milosrdni jedni  drugima.",Croatian
"Ne tlačite udovu ni sirotu, ni došljaka ni uboga, i ne snujte u srcu pakosti jedan prema drugom.'",Croatian
"Ali oni  ne htjedoše poslušati, već prkosno okrenuše leđa; zatisnuše uši  da ne bi čuli;",Croatian
"otvrdnuše srcem kao kremen, da ne bi čuli  Zakon i riječi koje im je slao Jahve nad Vojskama, svojim duhom, preko drevnih proroka. I Jahve nad Vojskama silno se tad razgnjevi.",Croatian
"I zato, kao što je on zvao a oni ga ne slušaše, tako su sad  oni zvali a ja ih nisam slušao - riječ je Jahve nad Vojskama.",Croatian
"I razmeo sam ih među sve narode kojih ne poznavahu, a zemlja  iza njih bi opustošena, te nitko nije njome prolazio niti se  vraćao. Tako su zemlju blagostanja obratili u pustoš!""",Croatian
I dođe mi riječ Jahvina:,Croatian
"""Ovako govori Jahve nad Vojskama: 'Ljubavlju ljubomornom za Sion izgaram i gnjevom velikim plamtim za nj! Vraćam se u Sion, prebivati hoću sred Jeruzalema.'",Croatian
"Ovako govori Jahve nad Vojskama: 'Jeruzalem će se zvati Gradom vjernosti i Gorom Jahve nad Vojskama, Gorom svetosti.'",Croatian
"Ovako govori Jahve nad Vojskama: 'Starci i starice opet će posjedati po trgovima jeruzalemskim, svatko sa štapom u ruci zbog starosti prevelike.",Croatian
A gradski će se trgovi ispuniti dječacima i djevojčicama koji će se igrati na njegovim trgovima.',Croatian
"Ovako govori Jahve nad Vojskama: 'Ako to bude čudo u očima Ostatka u dane one, zar će to biti čudo i u mojim očima' - riječ je Jahve nad Vojskama.",Croatian
Ovako govori Jahve nad Vojskama: 'Evo spasit ću svoj narod iz zemlje istočne i iz zemlje sunčanog zapada.,Croatian
Ja ću ih dovesti da se nastane usred Jeruzalema. I bit će mi narod a ja ću im biti Bog u vjernosti i pravdi.',Croatian
Ovako Govori Jahve nad Vojskama: 'Neka ojačaju ruke vama  koji ovih dana slušate riječi ove iz usta proroka koji prorokuje  od dana kada bjehu položeni temelji Domu Jahve nad Vojskama da  bi se opet sagradilo Svetište.,Croatian
"Jer, prije ovih dana ne bijaše  nadnice za čovjeka niti nadnice za živinče; niti bijaše mira  od neprijatelja onome koji je izlazio ni onome koji je dolazio;  puštao sam ljude jedne protiv drugih.",Croatian
"Ali sada, neću biti  prema Ostatku ovog naroda kao minulih dana - riječ je Jahve nad  Vojskama -",Croatian
"nego ću posijati mir: loza će roditi grožđem,  zemlja će davati usjeve, a nebo će davati rosu svoju. Sve ću  to dati Ostatku ovoga naroda.",Croatian
"I kao što bijaste prokletstvo  među narodima, dome Judin i dome Izraelov, tako ću vas spasiti  da budete blagoslovom! Ne bojte se, nek' vam jake budu ruke!'",Croatian
"Jer ovako govori Jahve nad Vojskama: 'Kao što bijah namislio  unesrećiti vas kada su me razgnjevili oci vaši - govori Jahve  nad Vojskama - i nisam se pokajao,",Croatian
"tako, promijenivši naum, u ove dane mislim usrećiti Jeruzalem i dom Judin. Ne bojte se!",Croatian
A ovo vam je činiti: Govorite istinu jedan drugom; sudite  istinito i miroljubivo na vratima gradskim!,Croatian
"Ne snujte jedan  drugome zlo u srcu; ne ljubite lažnu kletvu. Jer sve to ja mrzim'  - riječ je Jahvina!""",Croatian
Dođe mi riječ Jahve nad Vojskama:,Croatian
"""Ovako govori Jahve nad Vojskama: Post četvrtoga, post  petoga, post sedmoga i post desetoga mjeseca postat će za Dom  Jahvin radost, veselje i veseli blagdani. Ali ljubite istinu  i mir!""",Croatian
"""Ovako govori Jahve nad Vojskama: Još će dolaziti narodi  i stanovnici mnogih gradova.",Croatian
Stanovnici jednoga grada ići  će u drugi govoreći: 'Hajde da idemo moliti lice Jahvino i tražiti  Jahvu nad Vojskama!' Ići ću i ja!,Croatian
I doći će mnogi puk i moćni  će narodi tražiti Jahvu nad Vojskama u Jeruzalemu i moliti lice  Jahvino.,Croatian
"Ovako govori Jahve nad Vojskama! U one će dane deset  ljudi od naroda svih jezika hvatati jednog Židova za skut govoreći:  'Idemo s vama, jer čusmo da je s vama Bog.'""",Croatian
"Proroštvo.  Riječ Jahvina. Jahve prolazi zemljom Hadraka, Damask mu je počivalište; jer Jahvini su gradovi Arama i sva plemena Izraela.",Croatian
"Hamat također, koji s njim graniči,",Croatian
"i Tir i Sidon, tako mudar. Tir podiže tvrde bedeme, zgrnu srebra kao prašine i zlata kao blata s ulica.",Croatian
"Al' evo, Gospod će ga osvojiti, survati u more moć njegovu, a njega će progutati oganj.",Croatian
"Vidjet će to Aškelon i prestrašiti se, a Gaza sva će uzdrhtati, i Ekron, jer ga nada prevari: nestat će kralja iz Gaze, Aškelon će pust ostati,",Croatian
"u Ašdodu stanovat će kopilad! Zatrt ću ponos Filistejaca,",Croatian
"uklonit ću im krv iz usta i gnusobu iz zuba. I oni će pripasti Bogu našem i bit će kao jedna obitelj u Judeji, a Ekron će biti kao Jebusejac.",Croatian
"Uz Dom svoj utaborit ću se kao straža, protiv onih koji odlaze i dolaze; tlačitelj neće više ovud prolaziti, jer njegovu sam uvidio bijedu.",Croatian
"Klikni iz sveg grla, Kćeri sionska! Viči od radosti, Kćeri jeruzalemska! Tvoj kralj se evo tebi vraća: pravičan je i pobjedonosan, ponizan jaše na magarcu, na magaretu, mladetu magaričinu.",Croatian
On će istrijebit' kola iz Efrajima i konje iz Jeruzalema; on će istrijebit' luk ubojni. On će navijestit' mir narodima; vlast će mu se proširit' od mora do mora i od Rijeke do rubova zemlje.,Croatian
"A i tebi, zbog krvi tvoga Saveza, vratit ću sužnje tvoje iz jama bezvodnih.",Croatian
"Vratite se u Tvrđavu, izgnanici puni nade, još danas - ja navješćujem - dvostruko ću ti uzvratiti.",Croatian
"Jer, Judu sam kao luk napeo, a Efrajimom luk naoružao: tvoje ću, o Sione, zavitlat' sinove - protiv sinova tvojih, o Javane - i učinit ću te kao mač junaka.",Croatian
"Nad njima tad će se pojaviti Jahve i kao munja letjet će mu strijela. Jahve Gospod u rog će zatrubit', hodit će na južnim vihorima.",Croatian
"Jahve nad Vojskama zakrilit će ih i oni će gaziti nogama kamenje praćaka, pit će krv kao da je vino, napojit' se kao škropilo, kao uglovi na žrtveniku.",Croatian
Jahve Bog njihov spasit će ih u dan onaj; kao stado on će pasti narod svoj; kao drago kamenje krune oni će blistat' u zemlji njegovoj.,Croatian
"Ah, kako li će sretan, kako lijep biti! Od žita će rasti mladići, a od slatkog vina djevice.",Croatian
"Tražite od Jahve dažda u vrijeme proljetno! Jahve stvara munje i daje kišu; čovjeku kruh daje, a stoci travu.",Croatian
"Lažno bajaju kumiri, prijevaru vide gatari, obmanu govore snovi, varljivu utjehu daju, zato kao stado blude ljudi, lutaju jer nemaju pastira.",Croatian
"Moj je gnjev planuo na pastire, i ja ću kaznom pohodit jarce. Da, Jahve nad Vojskama pohodit će stado svoje, dom Judin. I učinit će da budu k'o gizdav konj u boju:",Croatian
"od njega će poteći kamen zaglavni, klin šatorski, od njega ubojit luk, od njega sve vođe.",Croatian
"Bit će zajedno kao junaci što u boju gaze kao po blatu uličnom; vojevat će, jer Jahve je s njima, i osramotit će one koji konje jašu.",Croatian
"""Ojačat ću dom Judin, spasiti dom Josipov. Opet ću ih naseliti, žao mi ih, i bit će kao da ih nisam odbacio, jer ja sam Jahve, Bog njihov - uslišat ću ih.""",Croatian
"Efrajimci bit će kao junaci i radostit će im se srce kao od vina: vidjet će sinove svoje i veseliti se, u Jahvi će klicati srce njihovo.",Croatian
"""Zazviždat ću im i sabrati ih, jer ja sam ih izbavio, bit će opet brojni kao što bjehu.",Croatian
"Rasijao sam ih među narode, ali će se oni u zemljama dalekim spomenuti mene, poučit će svoje sinove, i oni će se vratiti.",Croatian
"Vratit ću ih iz zemlje egipatske, sabrat ću ih iz Asirije i dovest ih u zemlju gileadsku i na Libanon, i neće biti dosta mjesta za njih.""",Croatian
"Prijeći će more egipatsko, jer on će udariti valove morske, sve dubine Nila presahnut će. Bit će oboren ponos Asirije, oduzeto žezlo Egiptu.",Croatian
"U Jahvi će biti snaga njihova, njegovim će se oni proslavit imenom - riječ je Jahvina.",Croatian
"Otvori vrata, Libanone, nek' ti oganj sažeže cedrove!",Croatian
"Kukaj, čempresu, jer pade cedar, jer su mogućnici upropašteni! Kukajte, hrastovi bašanski, jer posječena je šuma najgušća.",Croatian
"Čuj jauk pastira, opustošen je sjaj njihov! Čuj riku lavića, opustošen je ponos jordanski!",Croatian
Ovako mi reče Jahve:,Croatian
"""Pasi ovce klanice! Kupci ih njihovi  kolju nekažnjeno, a koji ih prodaju, govore: 'Blagoslovljen bio  Jahve, obogatio sam se!' i pastiri ih njihovi ne štede.",Croatian
"Ni  ja više neću štedjeti žitelja zemlje - riječ je Jahve nad Vojskama  - nego: predajem, evo, svakoga u ruke njegova bližnjega i u ruke  kralja njegova; i oni će pustošiti zemlju, a ja neću izbavljati  iz ruku njihovih.""",Croatian
"Stadoh pasti ovce klanice za trgovce ovcama  te uzeh dva štapa: jedan nazvah Naklonost, drugi Sveza. Tako  sam pasao stado.",Croatian
"I u jednom mjesecu odbacih tri pastira. Ali  mi i ovce dojadiše, omrznuh im.",Croatian
"Tad rekoh: ""Neću vas više  pasti! Koja mora uginuti, nek' ugine! Koja mora nestati, nek'  nestane! A koje ostanu, neka jedna drugoj meso prožderu!""",Croatian
Tad  uzeh svoj štap Naklonost i slomih ga da raskinem Savez svoj što  ga bijah sklopio sa svim narodima.,Croatian
"I on se raskinu onog dana, i trgovci ovcama koji su to gledali doznaše da je to bila riječ  Jahvina.",Croatian
"Rekoh im tad: ""Ako vam je to dobro, dajte mi plaću;  ako nije, nemojte."" Oni mi odmjeriše plaću: trideset srebrnika.",Croatian
"A Jahve mi reče: ""Baci u riznicu tu lijepu cijenu kojom su  me procijenili!"" Ja uzeh trideset srebrnika i bacih u riznicu  u Domu Jahvinu.",Croatian
"Onda slomih i svoj drugi štap, Svezu - da  raskinem bratstvo između Jude i Izraela.",Croatian
"I reče mi Jahve: ""Uzmi još opremu bezumna pastira,",Croatian
"jer, evo, podići ću jednoga bezumnog pastira u ovoj zemlji: za izgubljene  on se neće brinuti, zalutale neće tražiti, ranjene neće vidati, iscrpljene neće nositi, nego će jesti meso od pretilih i papke  im otkidati.",Croatian
"Teško pastiru opakom koji stado ostavlja! Neka mu mač stigne ruku i desno oko! Nek' mu desnica sasvim usahne, oko desno sasvim potamni!""",Croatian
"Proroštvo. Besjeda Jahvina o Izraelu. Govori Jahve koji razape  nebesa, utemelji zemlju i stvori dah čovjeku u grudima:",Croatian
"""Evo, učinit ću Jeruzalem čašom opojnom svim narodima  uokolo - za opsade Jeruzalema.",Croatian
"U onaj dan učinit ću Jeruzalem  teškim kamenom svim narodima: svi koji ga budu dizali teško će  se izraniti, a skupit će se na nj svi narodi zemlje.",Croatian
"U onaj  dan - riječ je Jahvina - udarit ću sve konje strahom, a njine  jahače mahnitošću. Ali nad domom Judinim otvorit ću oči, a sljepilom  ću udariti sve konje narodÄa.",Croatian
"Tada će u srcu reći plemena  Judina: 'Snaga je Jeruzalemaca u Jahvi nad Vojskama, Bogu njihovu!'",Croatian
"U onaj dan učinit ću da plemena Judina budu kao žeravnica  užarena na drvlju, kao baklja upaljena na snoplju: i proždirat  će zdesna i slijeva sve narode uokolo. A Jeruzalem će i dalje  stajati na svome mjestu.""",Croatian
Jahve će najprije spasiti Judine  šatore da se ponos doma Davidova i ponos Jeruzalemaca ne izdigne  iznad Jude.,Croatian
"U onaj dan Jahve će zakriliti Jeruzalemce: najsustaliji  među njima bit će u onaj dan kao David, a dom Davidov bit će  kao božanstvo, kao Anđeo Jahvin pred njima.",Croatian
"""U onaj dan pregnut ću da uništim sve narode koji dođu  na Jeruzalem.",Croatian
"A na dom Davidov i na Jeruzalemce izlit ću  duh milosni i molitveni. I gledat će na onoga koga su proboli;  naricat će nad njim kao nad jedincem, gorko ga oplakivati kao  prvenca.",Croatian
"U onaj dan plač velik će nastati u Jeruzalemu, poput  plača hadad-rimonskog u ravnici megidonskoj.",Croatian
"I plakat će  zemlja, svaka porodica napose, i žene njihove napose; porodica  doma Davidova napose, i žene njihove napose; porodica doma Natanova  napose, i žene njihove napose;",Croatian
"porodica doma Levijeva napose, i žene njihove napose; porodica Šimejeva napose, i žene njihove  napose;",Croatian
"i sve ostale porodice, svaka porodica za sebe, i  žene njihove napose.",Croatian
U onaj dan otvorit će se izvor domu Davidovu i Jeruzalemcima  da se operu od grijeha i nečistoće.,Croatian
U onaj dan - riječ je  Jahve nad Vojskama - iskorijenit ću iz zemlje imena kumirÄa da  se više ne spominju; uklonit ću iz zemlje i proroke i duh nečistoće.,Croatian
"Ako netko još bude prorokovao, otac i mati koji su ga rodili  reći će mu: 'Nećeš više živjeti, jer laž govoriš u ime Jahvino!'  Otac i mati koji su ga rodili probost će ga kada bude prorokovao.",Croatian
"U onaj dan svaki će se prorok stidjeti svoga viđenja; neće  se više ogrtati plaštem od kostrijeti da bi lagali,",Croatian
"nego će  govoriti: 'Nisam ja prorok; ja sam ratar, zemlja je moje dobro  od mladosti!'",Croatian
Ako li ga tko upita: 'Kakve su ti to rane po  tijelu?' on će odgovoriti: 'Izranjen sam kod prijateljÄa.',Croatian
"Probudi se, maču, protiv mog pastira, protiv čovjeka, moga srodnika - riječ je Jahve nad Vojskama. Udari pastira, i ovce će se razbjeći! Okrenut ću ruku protiv slabića,",Croatian
"i u svoj će zemlji - riječ je Jahvina - dvije trećine biti istrijebljene, a trećina ostavljena.",Croatian
"Tu ću trećinu kroz oganj provesti, pročistit ću ih kao što se pročišćuje srebro, iskušat' ih kao što se srebro iskušava. I on će zazivati ime moje, a ja ću mu se odazvati; i reći ću: 'Moj je to narod!' a on će reći: 'Jahve je Bog moj!'""",Croatian
"Gle, dolazi dan Jahvin kada će se podijeliti plijen usred  tebe.",Croatian
"I sabrat ću sve narode u Jeruzalem u borbu. I zaposjest  će grad, opljačkati kuće i silovati žene. Polovina će grada otići  u izgnanstvo, ali Ostatak neće biti istrijebljen iz grada.",Croatian
Tada  će Jahve izaći i boriti se protiv tih naroda kako on zna ratovati  u dan ratni.,Croatian
"Noge će mu, u dan onaj, stajati na Gori maslinskoj  koja je nasuprot Jeruzalemu na istoku. I raskolit će se Gora  maslinska po srijedi, između istoka i zapada, u golemu dolinu:  jedna će se polovina pomaknuti na sjever, druga na jug.",Croatian
"Dolina  Gore moje bit će ispunjena od Goe pa do Jasola i bit će zakrčena  kao što je bila zakrčena poslije potresa u dane Uzije, kralja  judejskog. Tada će doći Jahve, Bog tvoj, i svi sveci s njim.",Croatian
U dan onaj neće više biti ni studeni ni leda.,Croatian
Bit će to  dan čudesan - znade ga Jahve - ni dan ni noć; i u vrijeme večeribit  će svjetlo.,Croatian
"U onaj dan žive će vode poteći iz Jeruzalema,  pola k moru istočnom, pola kmoru zapadnom. Bit će tako ljeti  i zimi.",Croatian
I Jahve će biti kralj nad svom zemljom.,Croatian
"Sva će  se zemlja pretvoriti u ravnicu, od Gebe do Rimona negepskog.  A Jeruzalem će se uzvisiti na svom mjestu; i bit će nastanjen  - od Vrata Benjaminovih do Prvih vrata, to jest do Vrata ugaonih, i od Kule Hananeelove do Kraljeva tijeska.",Croatian
"Opet će se stanovati  u njemu, i više neće biti prokletstva; Jeruzalem će živjeti u  miru.",Croatian
"A evo kojom će ranom Jahve udariti sve narode koji budu zavojštili  na Jeruzalem: meso će im se raspadati dok budu na nogama; oči  će im trunuti u dupljama, jezik gnjiti u ustima.",Croatian
"U dan onaj  nastat će među njima silan metež od Jahve: jedan će drugoga za  ruku hvatati, i ruka će se jednoga dizati na drugoga.",Croatian
"I Juda  će se boriti u Jeruzalemu. Tu će se sakupiti bogatstva svih okolnih  naroda: zlato, srebro, odjeća u velikoj množini.",Croatian
"A slična  će rana pasti na konje, mazge, deve i magarce, i na svu stoku  koja se nađe u tome taboru.",Croatian
"Tko preživi od svih naroda koji dođu na Jeruzalem, uzlazit  će godimice da se pokloni pred Kraljem, Jahvom nad Vojskama,  i da slave Blagdan sjenica.",Croatian
"Ako koje pleme zemlje ne uzađe  u Jeruzalem da se pokloni pred Kraljem, Jahvom nad Vojskama,  neće biti kiše za njega.",Croatian
"Ako li pleme egipatsko ne uzađe  i ne dođe, stići će ga isti udarac kojim će Jahve udariti narode  koji ne bi uzašli svetkovati Blagdan sjenica.",Croatian
Takva će biti  kazna Egiptu i svim narodima koji ne budu uzašli da svetkuju  Blagdan sjenica.,Croatian
U onaj dan stajat će na konjskim praporcima  'Jahvi posvećen'; a u Domu Jahvinu bit će lonci kao žrtvene čaše  pred žrtvenikom;,Croatian
i svaki će lonac u Jeruzalemu i u Judeji  biti posvećen Jahvi nad Vojskama - svi koji budu htjeli žrtvovati  uzimat će ih i kuhati u njima. I u dan onaj neće više biti trgovaca  u Domu Jahve nad Vojskama.,Croatian
Proroštvo. Riječ Gospodnja Izraelu po Malahiji.,Croatian
"Ljubio sam vas - govori Jahve, a vi pitate: ""Po čemu si nas ljubio?"" Ne bijaše li Ezav brat Jakovljev? - riječ je Jahvina -",Croatian
"ali Jakova sam zavolio, a Ezav mi omrznu: gradove mu u pustoš pretvorih, a baštinu njegovu dadoh pustinjskim šakalima.",Croatian
"Jer, rekne li Edom: Bili smo smrvljeni, ali ćemo opet podići ruševine!"" ovako kaže Jahve nad Vojskama: Neka grade oni, a ja ću razgraditi! Zvat će ih zemljom bezbožničkom i narodom na koji se Jahve srdi dovijeka!",Croatian
"Vaše će oči vidjeti, i reći ćete: ""Velik je Jahve preko granica zemlje izraelske.""",Croatian
"Sin časti oca, a sluga gospodara. Ali, ako sam ja otac, gdje je čast moja? Ako sam gospodar, gdje je strah od mene? To govori Jahve nad Vojskama vama, svećenici, koji moje ime prezirete, a pitate: ""Čime smo prezreli ime tvoje?""",Croatian
"Oskvrnjen kruh na mome prinosite žrtveniku  i još pitate: ""Čime te oskvrnismo?"" Time što kažete ""Stol je Jahvin stvar nevažna!""",Croatian
"A kada za žrtvu slijepu stoku prinosite,  zar to nije zlo? I kad prinosite hromo i bolesno, zar to nije zlo? Donesi takvo što svome namjesniku, hoće li biti zadovoljan i dobro te primiti? - govori Jahve nad Vojskama.",Croatian
"Sada umilostivite lice Božje da nam se smiluje. To donose ruke vaše, hoće li vas dobro primiti? - govori Jahve nad Vojskama.",Croatian
O kada bi tko od vas zatvorio vrata da mi zaludu ne palite ognja na žrtveniku!  Niste mi mili - govori Jahve nad Vojskama - i ne primam žrtve iz ruke vaše.,Croatian
"Jer od istoka do zapada veliko je ime moje među narodima, i na svakom mjestu prinosi se kad i žrtva čista Imenu mojemu, jer veliko je Ime moje među narodima - govori Jahve nad Vojskama.",Croatian
"Ali vi ga skvrnite kada govorite: ""Stol je Gospodnji okaljan  i hrana na njemu ni za što nije!""",Croatian
"Kažete još: ""Gle, šteta truda!"" i prezirete ga - govori Jahve nad Vojskama. Kada dovodite stoku otetu, hromu i bolesnu, te je prinosite kao dar žrtveni, zar da to iz vaše ruke milostivo primim? - govori Jahve nad Vojskama.",Croatian
"Proklet bio varalica koji u stadu ima ovna što mi ga je zavjetovao, a žrtvuje mi ovcu jalovicu. Jer ja sam velik kralj - govori Jahve nad Vojskama - i strašno je Ime moje među narodima.",Croatian
"A sad vas opominjem, svećenici!",Croatian
"Ako ne budete poslušali, ako ne budete k srcu uzeli da proslavite Ime moje - govori Jahve nad Vojskama - kletvu ću na vas svaliti i proklet ću vaš blagoslov. I već ga prokleh jer to niste k srcu uzeli.",Croatian
"I slomit ću vam ruku, bacit ću vam u lice izmetine, izmetine vaših svetkovina, i s njima ću vas splaviti.",Croatian
Po tom ćete znati: to je bila moja opomena da ostane Savez moj s Levijem - govori Jahve nad Vojskama.,Croatian
"A moj Savez s njim, to bijaše život i mir - ja sam mu ih dao: bijaše to strah - i on me se bojao, Imena se moga plašio.",Croatian
Zakon istine bijaše u njegovim ustima  i pakost mu ne kaljaše usana; u miru i pravičnosti hodio je sa mnom i mnoge je od grijeha odvratio.,Croatian
"Da, usne svećenikove treba da čuvaju znanje, a iz njegovih usta treba tražiti Zakon:  ta on je glasnik Jahve nad Vojskama.",Croatian
"Ali vi ste s puta zašli, učinili ste da se mnogi o Zakon spotiču,  raskinuli ste Savez Levijev - govori Jahve nad Vojskama.",Croatian
"Zato učinih da vas preziru i ponizuju svi narodi jer se putova mojih vi držali niste, nego ste bili pristrani primjenjujuć Zakon.",Croatian
Nemamo li svi jednog Oca? Nije li nas jedan Bog stvorio? Zašto smo onda jedan drugome nevjerni  te skvrnimo Savez svojih otaca?,Croatian
"Iznevjerio se Juda: učinili su sramotu u Izraelu i Jeruzalemu, jer Juda je oskvrnuo Svetinju, Jahvi dragu, i ženi se kćerju tuđega božanstva.",Croatian
"Svakog tko tako učini, ma tko bio on, nek iskorijeni Jahve iz šatora Jakovljevih  i izmeđ onih koji prinose žrtvu Jahvi nad Vojskama!",Croatian
"I ovo još vi činite: zalijevate suzama Jahvin žrtvenik tužeći i ridajući, jer on više neće da se žr  tvi prikloni, iz ruke mu vaše ona nije ugodna.",Croatian
"I vi pitate: ""Zašto?"" Zato što je Jahve bio svjedok između tebe i žene mladosti tvoje kojoj si nevjeran premda ti drugarica bijaše i žena tvoga saveza.",Croatian
Nije li On načinio jedno jedino biće dahom životnim obdareno? A što to jedino biće traži? Božanski naraštaj! Poštuj dakle život svoj i ne budi nevjeran ženi svoje mladosti.,Croatian
"Jer ja mrzim otpuštanje žena - govori Jahve, Bog Izraelov - i onog koji nevjerom haljine svoje kalja - govori Jahve nad Vojskama! Poštujte dakle život svoj, ne budite nevjerni!",Croatian
"Dosađujete Jahvi svojim riječima, a pitate: ""U čemu mu dosađujemo?"" Time što govorite: ""Svi koji zlo čine dobro su viđeni u očima Jahvinim i takvi su mu mili!"" ili: ""Gdje je Bog pravde?""",Croatian
"Evo šaljem glasnika da put preda mnom pripravi. I doći će iznenada u Hram svoj Gospod koga vi tražite i anđeo Saveza koga žudite. Evo ga, dolazi već - govori Jahve nad Vojskama.",Croatian
Ali tko će podnijeti dan njegova dolaska  i tko će opstati kad se on pojavi? Jer on je kao oganj ljevačev i kao lužina bjeliočeva.,Croatian
"I zasjest će kao onaj što topi srebro i pročišćava. Očistit će sinove Levijeve i pročistit će ih kao zlato i srebro, da prinose Jahvi žrtvu u pravednosti.",Croatian
Tad će biti draga Jahvi žrtva Judina i jeruzalemska kao u drevne dane i kao prvih godina.,Croatian
"Doći ću k vama na sud i bit ću spreman svjedok protiv vračeva i preljubnika, protiv onih koji se lažno kunu, protiv onih koji zakidaju plaću radniku, udovici i siroti, protiv onih koji gaze pravo stranaca i mene se ne boje - govori Jahve nad Vojskama.",Croatian
"Jer ja, Jahve, ne mijenjam se, a vi se, sinovi Jakovljevi, mijenjate bez prestanka!",Croatian
"Od vremena svojih otaca odstupate od mojih uredaba i ne čuvate ih. Vratite se meni, a ja ću se vratiti vama - govori Jahve nad Vojskama. Pitate: ""Kako da se vratimo?""",Croatian
"Smije li čovjek prikraćivati Boga? A vi mene prikraćujete. I pitate: ""U čemu te prikratismo?"" U desetini i u prinosu.",Croatian
"Udareni ste prokletstvom jer me prikraćujete vi, sav narod!",Croatian
"Donesite čitavu desetinu u riznicu da u mojoj kući bude hrane. Tada me iskušajte - govori Jahve nad Vojskama - neću li vam otvoriti ustave nebeske i neću li izliti na vas punom mjerom blagoslov,",Croatian
neću li zbog vas zaprijetit skakavcu da vam više ne kvari usjeva i da vam ne bude nerodna loza u polju - govori Jahve nad Vojskama.,Croatian
"Svi će vas narodi tad držati sretnima,  jer ćete biti zemlja blaženstva - govori Jahve nad Vojskama.",Croatian
Teške su besjede vaše protiv mene - govori Jahve.,Croatian
"Vi ipak pitate: ""Što smo između sebe govorili protiv tebe?"" Govorili ste: ""Zaludu je Bogu služiti i kakva je korist što njegove čuvamo propise i žalosni hodimo pred Jahvom nad Vojskama.",Croatian
"Odsad ćemo sretnim zvati oholice: napreduju oni koji zlo čine, i premda Boga iskušavaju, izvuku se!""",Croatian
"Ali kad se razgovaraju oni koji se Boga boje, Jahve pazi, sluša ih, i to se pred njim piše u knjigu spomenicu  u korist onih koji se boje Jahve i štuju Ime njegovo.",Croatian
"Moji će biti, moja stečevina - govori Jahve nad Vojskama. U Dan koji spremam bit ću im milostiv kao što je milostiv otac sinu koji mu služi.",Croatian
"I tada ćete opet razlikovati pravednika od grešnika, onoga koji služi Bogu od onoga koji mu ne služi.",Croatian
(3:19) Jer evo dan dolazi poput peći užaren; oholi i zlikovci bit će kao strnjika: dan koji se bliži spalit će ih - govori Jahve nad Vojskama - da im neće ostati ni korijena ni grančice.,Croatian
"(3:20) A vama koji se Imena moga bojite sunce pravde će ogranuti sa zdravljem u zrakama, i vi ćete izlaziti poskakujući kao telad na pašu.",Croatian
"(3:21) I gazit ćete bezbožnike kao prah pod nogama u dan koji spremam"" - govori Jahve nad Vojskama.",Croatian
"(3:22) ""Spomenite se Zakona Mojsija, sluge moga, kome sam na  Horebu propisao zakone i uredbe za sav Izrael.",Croatian
"(3:23) Evo, poslat ću vam proroka Iliju prije nego dođe Dan Jahvin, dan velik i strašan.",Croatian
"(3:24) On će obratiti srce otaca k sinovima, a srce sinova k ocima, da ne dođem i ne udarim prokletstvom zemlju.""",Croatian
"Rodoslovlje Isusa Krista, sina Davidova, sina Abrahamova.",Croatian
Abrahamu se rodi Izak. Izaku se rodi Jakov. Jakovu se  rodi Juda i njegova braća.,Croatian
Judi Tamara rodi Peresa i Zeraha.  Peresu se rodi Hesron. Hesronu se rodi Ram.,Croatian
Ramu se rodi Aminadab.  Aminadabu se rodi Nahšon. Nahšonu se rodi Salma.,Croatian
Salmi Rahaba  rodi Boaza. Boazu Ruta rodi Obeda. Obedu se rodi Jišaj.,Croatian
Jišaju  se rodi David kralj. Davidu bivša žena Urijina rodi Salomona.,Croatian
Salomonu se rodi  Roboam. Roboamu se rodi Abija. Abiji se rodi Asa.,Croatian
Asi se rodi  Jozafat. Jozafatu se rodi Joram. Joramu se rodi Ahazja.,Croatian
Ahazji  se rodi Jotam. Jotamu se rodi Ahaz. Ahazu se rodi Ezekija.,Croatian
Ezekiji  se rodi Manaše. Manašeu se rodi Amon. Amonu se rodi Jošija.,Croatian
Jošiji  se rodi Jehonija i njegova braća u vrijeme progonstva u Babilon.,Croatian
Poslije progonstva u Babilon Jehoniji se rodi Šealtiel.  Šealtielu se rodi Zerubabel.,Croatian
Zerubabelu se rodi Abiud. Abiudu  se rodi Elijakim. Elijakimu se rodi Azor.,Croatian
Azoru se rodi Sadok.  Sadoku se rodi Akim. Akimu se rodi Elijud.,Croatian
Elijudu se rodi  Eleazar. Eleazaru se rodi Matan. Matanu se rodi Jakov.,Croatian
"Jakovu  se rodi Josip, muž Marije, od koje se rodio Isus koji se zove  Krist.",Croatian
U svemu dakle: od Abrahama do Davida četrnaest naraštaja;  od Davida do progonstva u Babilon četrnaest naraštaja; poslije  progonstva u Babilon do Krista četrnaest naraštaja.,Croatian
"A rođenje Isusa Krista zbilo se ovako. Njegova majka  Marija, zaručena s Josipom, prije nego se sastadoše, nađe se  trudna po Duhu Svetom.",Croatian
"A Josip, muž njezin, pravedan, ne  htjede je izvrgnuti sramoti, nego naumi da je potajice napusti.",Croatian
"Dok je on to snovao, gle, anđeo mu se Gospodnji ukaza u snu  i reče: ""Josipe, sine Davidov, ne boj se uzeti k sebi Mariju, ženu svoju. Što je u njoj začeto, doista je od Duha Svetoga.",Croatian
"Rodit će sina, a ti ćeš mu nadjenuti ime Isus jer će on spasiti  narod svoj od grijeha njegovih.""",Croatian
Sve se to dogodilo da se ispuni što Gospodin reče po  proroku:,Croatian
"Evo, Djevica će začeti i roditi sina i nadjenut će mu se ime Emanuel - što znači: S nama Bog!",Croatian
"Kad se Josip probudi oda sna, učini kako mu naredi anđeo  Gospodnji: uze k sebi svoju ženu.",Croatian
I ne upozna je dok ne rodi  sina. I nadjenu mu ime Isus.,Croatian
"Kad se Isus rodio u Betlehemu judejskome u dane Heroda kralja, gle, mudraci se s Istoka pojaviše u Jeruzalemu",Croatian
"raspitujući  se: ""Gdje je taj novorođeni kralj židovski? Vidjesmo gdje izlazi  zvijezda njegova pa mu se dođosmo pokloniti.""",Croatian
"Kada to doču kralj Herod, uznemiri se on i sav Jeruzalem  s njime.",Croatian
Sazva sve glavare svećeničke i pismoznance narodne  pa ih ispitivaše gdje se Krist ima roditi.,Croatian
"Oni mu odgovoriše:  ""U Betlehemu judejskome jer ovako piše prorok:",Croatian
"A ti, Betleheme, zemljo Judina! Nipošto nisi najmanji među kneževstvima Judinim jer iz tebe će izaći vladalac koji će pasti narod moj - Izraela!",Croatian
Tada Herod potajno dozva mudrace i razazna od njih vrijeme  kad se pojavila zvijezda.,Croatian
"Zatim ih posla u Betlehem: ""Pođite, reče, i pomno se raspitajte za dijete. Kad ga nađete, javite  mi da i ja pođem te mu se poklonim.""",Croatian
"Oni saslušavši kralja, pođoše. I gle, zvijezda kojoj vidješe  izlazak iđaše pred njima sve dok ne stiže i zaustavi se povrh  mjesta gdje bijaše dijete.",Croatian
"Kad ugledaše zvijezdu, obradovaše  se radošću veoma velikom.",Croatian
"Uđu u kuću, ugledaju dijete s Marijom, majkom njegovom, padnu ničice i poklone mu se. Otvore zatim  svoje blago i prinesu mu darove: zlato, tamjan i smirnu.",Croatian
"Upućeni  zatim u snu da se ne vraćaju Herodu, otiđoše drugim putem u svoju  zemlju.",Croatian
"A pošto oni otiđoše, gle, anđeo se Gospodnji u snu javi  Josipu: ""Ustani, reče, uzmi dijete i majku njegovu te bježi u  Egipat i ostani ondje dok ti ne reknem jer će Herod tražiti dijete  da ga pogubi.",Croatian
"On ustane, uzme noću dijete i majku njegovu  te krene u Egipat.",Croatian
I osta ondje do Herodova skončanja - da  se ispuni što Gospodin reče po proroku: Iz Egipta dozvah Sina  svoga.,Croatian
"Vidjevši da su ga mudraci izigrali, Herod se silno rasrdi  i posla poubijati sve dječake u Betlehemu i po svoj okolici,  od dvije godine naniže - prema vremenu što ga razazna od mudraca.",Croatian
Tada se ispuni što je rečeno po proroku Jeremiji:,Croatian
"U Rami se glas čuje, kuknjava i plač gorak: Rahela oplakuje sinove svoje i neće da se utješi jer više ih nema.",Croatian
"Nakon Herodova skončanja, gle, anđeo se Gospodnji javi  u snu Josipu u Egiptu:",Croatian
"""Ustani, reče, uzmi dijete i njegovu  majku te pođi u zemlju izraelsku jer su umrli oni koji su djetetu  o glavi radili.""",Croatian
"On ustane, uzme dijete i njegovu majku te  uđe u zemlju izraelsku.",Croatian
"Ali saznavši da Arhelaj vlada Judejom  namjesto svoga oca Heroda, bojao se poći onamo pa, upućen u snu, ode u kraj galilejski.",Croatian
Dođe i nastani se u gradu zvanu Nazaret  - da se ispuni što je rečeno po prorocima: Zvat će se Nazarećanin.,Croatian
U one dane pojavi se Ivan Krstitelj propovijedajući u Judejskoj  pustinji:,Croatian
"""Obratite se jer približilo se kraljevstvo nebesko!""",Croatian
"Ovo je uistinu onaj o kom proreče Izaija prorok: Glas viče u pustinji: Pripravite put Gospodinu, poravnite mu staze!",Croatian
Ivan je imao odjeću od devine dlake i kožnat pojas oko  bokova; hranom mu bijahu skakavci i divlji med.,Croatian
"Grnuo k njemu  Jeruzalem, sva Judeja i sva okolica jordanska.",Croatian
Primali su  od njega krštenje u rijeci Jordanu ispovijedajući svoje grijehe.,Croatian
"Kad ugleda mnoge farizeje i saduceje gdje mu dolaze na  krštenje, reče im: ""Leglo gujinje! Tko li vas je samo upozorio  da bježite od skore srdžbe?",Croatian
Donosite dakle plod dostojan obraćenja.,Croatian
"I ne usudite se govoriti u sebi: 'Imamo oca Abrahama!' Jer, kažem vam, Bog iz ovoga kamenja može podići djecu Abrahamovu.",Croatian
"Već je sjekira položena na korijen stablima. Svako dakle  stablo koje ne donosi dobroga roda, siječe se i u oganj baca.""",Croatian
"""Ja vas, istina, krstim vodom na obraćenje, ali onaj  koji za mnom dolazi jači je od mene. Ja nisam dostojan obuće  mu nositi. On će vas krstiti Duhom Svetim i ognjem.",Croatian
"U ruci  mu vijača, pročistit će svoje gumno i skupiti žito u svoju žitnicu, a pljevu spaliti ognjem neugasivim.""",Croatian
Tada dođe Isus iz Galileje na Jordan Ivanu da ga on krsti.,Croatian
"Ivan ga odvraćaše: ""Ti mene treba da krstiš, a ti da k meni  dolaziš?""",Croatian
"Ali mu Isus odgovori: ""Pusti sada! Ta dolikuje  nam da tako ispunimo svu pravednost!"" Tada mu popusti.",Croatian
Odmah  nakon krštenja izađe Isus iz vode. I gle! Otvoriše se nebesa  i ugleda Duha Božjega gdje silazi kao golub i spušta se na nj.,Croatian
"I eto glasa s neba: ""Ovo je Sin moj, Ljubljeni! U njemu  mi sva milina!""",Croatian
Duh tada odvede Isusa u pustinju da ga đavao iskuša.,Croatian
"I propostivši  četrdeset dana i četrdeset noći, napokon ogladnje.",Croatian
"Tada mu pristupi napasnik i reče: ""Ako si Sin Božji, reci  da ovo kamenje postane kruhom.""",Croatian
"A on odgovori: ""Pisano je:  Ne živi čovjek samo o kruhu, nego o svakoj riječi što izlazi  iz Božjih usta.""",Croatian
"Ðavao ga tada povede u Sveti grad, postavi ga na vrh Hrama",Croatian
"i reče mu: ""Ako si Sin Božji, baci se dolje! Ta pisano je: Anđelima će svojim zapovjediti za tebe i na rukama će te nositi da se gdje nogom ne spotakneš o kamen.""",Croatian
"Isus mu kaza: ""Pisano je također: Ne iskušavaj Gospodina, Boga svojega!""",Croatian
Ðavao ga onda povede na goru vrlo visoku i pokaza mu sva  kraljevstva svijeta i slavu njihovu,Croatian
"pa mu reče: ""Sve ću ti  to dati ako mi se ničice pokloniš.""",Croatian
"Tada mu reče Isus: ""Odlazi, Sotono! Ta pisano je: Gospodinu, Bogu svom se klanjaj i njemu jedinom služi!""",Croatian
"Tada ga pusti đavao. I gle, anđeli pristupili i služili  mu.",Croatian
"A čuvši da je Ivan predan, povuče se u Galileju.",Croatian
"Ostavi  Nazaret te ode i nastani se u Kafarnaumu, uz more, na području  Zebulunovu i Naftalijevu",Croatian
da se ispuni što je rečeno po proroku  Izaiji:,Croatian
"Zemlja Zebulunova i zemlja Naftalijeva, Put uz more, s one strane Jordana, Galileja poganska -",Croatian
narod što je sjedio u tmini svjetlost vidje veliku; onima što mrkli kraj smrti obitavahu svjetlost jarka osvanu.,Croatian
"Otada je Isus počeo propovijedati: ""Obratite se jer približilo  se kraljevstvo nebesko!""",Croatian
"Prolazeći uz Galilejsko more, ugleda dva brata, Šimuna  zvanog Petar i brata mu Andriju, gdje bacaju mrežu u more; bijahu  ribari.",Croatian
"I kaže im: ""Hajdete za mnom, učinit ću vas ribarima  ljudi!""",Croatian
Oni brzo ostave mreže i pođu za njim.,Croatian
"Pošavši odande, ugleda druga dva brata, Jakova Zebedejeva  i brata mu Ivana: u lađi su sa Zebedejem, ocem svojim, krpali  mreže. Pozva i njih.",Croatian
Oni brzo ostave lađu i oca te pođu za  njim.,Croatian
"I obilazio je Isus svom Galilejom naučavajući po njihovim  sinagogama, propovijedajući Evanđelje o Kraljevstvu i liječeći  svaku bolest i svaku nemoć u narodu.",Croatian
"I glas se o njemu pronese svom Sirijom. I donosili su  mu sve koji bolovahu od najrazličitijih bolesti i patnja - opsjednute, mjesečare, uzete - i on ih ozdravljaše.",Croatian
"Za njim je pohrlio silan svijet iz Galileje, Dekapola, Jeruzalema, Judeje i Transjordanije.",Croatian
"Ugledavši mnoštvo, uziđe na goru. I kad sjede, pristupe mu  učenici.",Croatian
On progovori i stane ih naučavati:,Croatian
"""Blago siromasima duhom: njihovo je kraljevstvo nebesko!",Croatian
Blago ožalošćenima: oni će se utješiti!,Croatian
Blago krotkima: oni će baštiniti zemlju!,Croatian
Blago gladnima i žednima pravednosti: oni će se nasititi!,Croatian
Blago milosrdnima: oni će zadobiti milosrđe!,Croatian
Blago čistima srcem: oni će Boga gledati!,Croatian
Blago mirotvorcima: oni će se sinovima Božjim zvati!,Croatian
"Blago progonjenima zbog pravednosti: njihovo je kraljevstvo nebesko!""",Croatian
"""Blago vama kad vas - zbog mene - pogrde i prognaju i  sve zlo slažu protiv vas!",Croatian
"Radujte se i kličite: velika je  plaća vaša na nebesima! Ta progonili su tako proroke prije vas!""",Croatian
"""Vi ste sol zemlje. Ali ako sol obljutavi, čime će se  ona osoliti? Nije više ni za što, nego da se baci van i da ljudi  po njoj gaze.""",Croatian
"""Vi ste svjetlost svijeta. Ne može se sakriti grad što  leži na gori.",Croatian
"Niti se užiže svjetiljka da se stavi pod posudu, nego na svijećnjak da svijetli svima u kući.",Croatian
"Tako neka svijetli  vaša svjetlost pred ljudima da vide vaša dobra djela i slave  Oca vašega koji je na nebesima.""",Croatian
"""Ne mislite da sam došao ukinuti Zakon ili Proroke. Nisam  došao ukinuti, nego ispuniti.",Croatian
"Zaista, kažem vam, dok ne prođe  nebo i zemlja, ne, ni jedno slovce, ni jedan potezić iz Zakona  neće proći, dok se sve ne zbude.",Croatian
"Tko dakle ukine jednu od  tih, pa i najmanjih zapovijedi i tako nauči ljude, najmanji će  biti u kraljevstvu nebeskom. A tko ih bude vršio i druge učio, taj će biti velik u kraljevstvu nebeskom.""",Croatian
"""Uistinu kažem vam: ne bude li pravednost vaša veća od  pravednosti pismoznanaca i farizeja, ne, nećete ući u kraljevstvo  nebesko.""",Croatian
"""Čuli ste da je rečeno starima: Ne ubij! Tko ubije, bit će podvrgnut sudu.",Croatian
"A ja vam kažem: Svaki koji se srdi  na brata svoga, bit će podvrgnut sudu. A tko bratu rekne 'Glupane!', bit će podvrgnut Vijeću. A tko reče: 'Luđače!', bit će podvrgnut  ognju paklenomu.""",Croatian
"""Ako dakle prinosiš dar na žrtvenik pa se ondje sjetiš  da tvoj brat ima nešto protiv tebe,",Croatian
"ostavi dar ondje pred  žrtvenikom, idi i najprije se izmiri s bratom, a onda dođi i  prinesi dar.""",Croatian
"""Nagodi se brzo s protivnikom dok si još s njim na putu, da te protivnik ne preda sucu, a sudac tamničaru, pa da te ne  bace u tamnicu.",Croatian
"Zaita, kažem ti, nećeš izići odande dok ne  isplatiš do posljednjeg novčića.""",Croatian
"""Čuli ste da je rečeno: Ne čini preljuba!",Croatian
"A  ja vam kažem: Tko god s požudom pogleda ženu, već je s njome  učinio preljub u srcu.",Croatian
"Ako te desno oko sablažnjava, iskopaj  ga i baci od sebe. Ta bolje je da ti propadne jedan od udova, nego da ti cijelo tijelo bude bačeno u pakao.",Croatian
"Ako te desnica  tvoja sablažnjava, odsijeci je i baci od sebe. Ta bolje je da  ti propadne jedan od udova, nego da ti cijelo tijelo ode u pakao.""",Croatian
"""Rečeno je također: Tko otpusti svoju ženu, neka joj  dade otpusnicu.",Croatian
"A ja vam kažem: Tko god otpusti svoju  ženu - osim zbog bludništva - navodi je na preljub i tko se god  otpuštenom oženi, čini preljub.""",Croatian
"""Čuli ste još da je rečeno starima: Ne zaklinji se  krivo, nego izvrši Gospodinu svoje zakletve.",Croatian
A ja vam  kažem: Ne kunite se nikako! Ni nebom jer je prijestolje  Božje.,Croatian
Ni zemljom jer je podnožje njegovim  nogama. Ni Jeruzalemom jer grad je Kralja velikoga!,Croatian
Ni svojom se glavom ne zaklinji jer ni jedne vlasi ne možeš  učiniti bijelom ili crnom.,Croatian
"Vaša riječ neka bude: 'Da, da, - ne, ne!' Što je više od toga, od Zloga je.""",Croatian
"""Čuli ste da je rečeno: Oko za oko, zub za zub!",Croatian
"A ja vam kažem: Ne opirite se Zlomu! Naprotiv, pljusne li  te tko po desnom obrazu, okreni mu i drugi.",Croatian
Onomu tko bi  se htio s tobom parničiti da bi se domogao tvoje donje haljine  prepusti i gornju.,Croatian
"Ako te tko prisili jednu milju, pođi s  njim dvije.",Croatian
"Tko od tebe što zaište, podaj mu! I ne okreni  se od onoga koji hoće da mu pozajmiš.""",Croatian
"""Čuli ste da je rečeno: Ljubi svoga bližnjega,  a mrzi neprijatelja.",Croatian
"A ja vam kažem: Ljubite neprijatelje, molite za one koji vas progone",Croatian
"da budete sinovi svoga oca  koji je na nebesima, jer on daje da sunce njegovo izlazi nad  zlima i dobrima i da kiša pada pravednicima i nepravednicima.",Croatian
"Jer ako ljubite one koji vas ljube, kakva li vam plaća? Zar  to isto ne čine i carinici?",Croatian
"I ako pozdravljate samo braću, što osobito činite? Zar to isto ne čine i pogani?""",Croatian
"""Budite dakle savršeni kao što je savršen  Otac vaš nebeski!""",Croatian
"""Pazite da svoje pravednosti ne činite pred ljudima da vas  oni vide. Inače, nema vam plaće u vašeg Oca koji je na nebesima.",Croatian
"Kada dakle dijeliš milostinju, ne trubi pred sobom, kako to  u sinagogama i na ulicama čine licemjeri da bi ih ljudi hvalili.  Zaista, kažem vam, primili su svoju plaću.",Croatian
"Ti naprotiv, kada  daješ milostinju - neka ti ne zna ljevica što čini desnica,",Croatian
"da  tvoja milostinja bude u skrovitosti. I Otac tvoj, koji vidi u  skrovitosti, uzvratit će ti!""",Croatian
"""Tako i kad molite, ne budite kao licemjeri. Vole moliti  stojeći u sinagogama i na raskršćima ulica da se pokažu ljudima.  Zaista, kažem vam, primili su svoju plaću.",Croatian
"Ti naprotiv, kad  moliš, uđi u svoju sobu, zatvori vrata i pomoli se svomu Ocu, koji je u skrovitosti. I Otac tvoj, koji vidi u skrovitosti, uzvratit će ti.""",Croatian
"""Kad molite, ne blebećite kao pogani. Misle da će s mnoštva  riječi biti uslišani.",Croatian
Ne nalikujte na njih. Ta zna vaš Otac  što vam treba i prije negoli ga zaištete.,Croatian
"Vi, dakle, ovako  molite:  'Oče naš, koji jesi na nebesima! Sveti se ime tvoje!",Croatian
Dođi kraljevstvo tvoje! Budi volja tvoja kako na nebu tako i na zemlji!,Croatian
Kruh naš svagdanji daj nam danas!,Croatian
I opusti nam duge naše kako i mi otpustismo dužnicima svojim!,Croatian
"I ne uvedi nas u napast, nego izbavi nas od Zloga!'""",Croatian
"""Doista, ako vi otpustite ljudima njihove prijestupke, otpustit će i vama Otac vaš nebeski.",Croatian
"Ako li vi ne otpustite  ljudima, ni Otac vaš neće otpustiti vaših prijestupaka.""",Croatian
"""I kad postite, ne budite smrknuti kao licemjeri. Izobličuju  lica da pokažu ljudima kako poste. Zaista, kažem vam, primili  su svoju plaću.",Croatian
"Ti naprotiv, kad postiš, pomaži glavu i umij  lice",Croatian
"da ne zapaze ljudi kako postiš, nego Otac tvoj, koji  je u skrovitosti. I Otac tvoj, koji vidi u skrovitosti, uzvratit  će ti.""",Croatian
"""Ne zgrćite sebi blago na zemlji, gdje ga moljac i rđa  nagrizaju i gdje ga kradljivci potkapaju i kradu.",Croatian
"Zgrćite  sebi blago na nebu, gdje ga ni moljac ni rđa ne nagrizaju i gdje  kradljivci ne potkapaju niti kradu.",Croatian
"Doista, gdje ti je blago, ondje će ti biti i srce.""",Croatian
"""Oko je tijelu svjetiljka. Ako ti je dakle oko bistro, sve će tijelo tvoje biti svijetlo.",Croatian
"Ako ti je pak oko nevaljalo, sve će tijelo tvoje biti tamno. Ako je dakle svjetlost koja  je u tebi - tamna, kolika će istom tama biti?""",Croatian
"""Nitko ne može služiti dvojici gospodara. Ili će jednoga  mrziti, a drugoga ljubiti; ili će uz jednoga prianjati, a drugoga  prezirati. Ne možete služiti Bogu i bogatstvu.""",Croatian
"""Zato vam kažem: Ne budite zabrinuti za život svoj: što  ćete jesti, što ćete piti; ni za tijelo svoje: u što ćete se  obući. Zar život nije vredniji od jela i tijelo od odijela?""",Croatian
"""Pogledajte ptice nebeske! Ne siju, ne žanju niti sabiru  u žitnice, pa ipak ih hrani vaš nebeski Otac. Zar niste vi vredniji  od njih?",Croatian
A tko od vas zabrinutošću može svome stasu dodati  jedan lakat?,Croatian
"I za odijelo što ste zabrinuti? Promotrite poljske  ljiljane, kako rastu! Ne muče se niti predu.",Croatian
A kažem vam:  ni Salomon se u svoj svojoj slavi ne zaodjenu kao jedan od njih.,Croatian
"Pa ako travu poljsku, koja danas jest a sutra se u peć baca, Bog tako odijeva, neće li još više vas, malovjerni?""",Croatian
"""Nemojte dakle zabrinuto govoriti: 'Što ćemo jesti?'  ili: 'Što ćemo piti?' ili: 'U što ćemo se obući?'",Croatian
Ta sve  to pogani ištu. Zna Otac vaš nebeski da vam je sve to potrebno.,Croatian
"Tražite stoga najprije Kraljevstvo i pravednost njegovu,  a sve će vam se ostalo dodati.",Croatian
"Ne budite dakle zabrinuti  za sutra. Sutra će se samo brinuti za se. Dosta je svakom danu  zla njegova.""",Croatian
"""Ne sudite da ne budete suđeni!",Croatian
Jer sudom kojim sudite bit  ćete suđeni. I mjerom kojom mjerite mjerit će vam se.,Croatian
"Što  gledaš trun u oku brata svojega, a brvna u oku svome ne opažaš?",Croatian
"Ili kako možeš reći bratu svomu: 'De da ti izvadim trun iz  oka', a eto brvna u oku tvom?",Croatian
"Licemjere, izvadi najprije brvno  iz oka svoga pa ćeš onda dobro vidjeti izvaditi trun iz oka bratova!""",Croatian
"""Ne dajte svetinje psima! Niti svoga biserja bacajte pred  svinje da ga ne pogaze nogama pa se okrenu i rastrgaju vas.""",Croatian
"""Ištite i dat će vam se! Tražite i naći ćete! Kucajte  i otvorit će vam se!",Croatian
"Doista, tko god ište, prima; i tko traži, nalazi; i onomu koji kuca otvorit će se.",Croatian
"Ta ima li koga među  vama da bi svojemu sinu, ako ga zaište kruha, kamen dao?",Croatian
"Ili  ako ribu zaište, zar će mu zmiju dati?",Croatian
"Ako dakle vi, iako  zli, znate dobrim darima darivati djecu svoju, koliko li će više  Otac vaš, koji je na nebesima, dobrima obdariti one koji ga zaištu!""",Croatian
"""Sve, dakle, što želite da ljudi vama čine, činite i  vi njima. To je, doista, Zakon i Proroci.""",Croatian
"""Uđite na uska vrata! Jer široka su vrata i prostran  put koji vodi u propast i mnogo ih je koji njime idu.",Croatian
"O kako  su uska vrata i tijesan put koji vodi u Život i malo ih je koji  ga nalaze!""",Croatian
"""Čuvajte se lažnih proroka koji dolaze k vama u ovčjem  odijelu, a iznutra su vuci grabežljivi.",Croatian
Po njihovim ćete  ih plodovima prepoznati. Bere li se s trnja grožđe ili s bodljike  smokve?,Croatian
"Tako svako dobro stablo rađa dobrim plodovima, a  nevaljalo stablo rađa plodovima zlim.",Croatian
Ne može dobro stablo  donijeti zlih plodova niti nevaljalo stablo dobrih plodova.,Croatian
Svako  stablo koje ne rađa dobrim plodom siječe se i u oganj baca.,Croatian
"Dakle:  po plodovima ćete ih njihovim prepoznati.""",Croatian
"""Neće u kraljevstvo nebesko ući svaki koji mi govori:  'Gospodine, Gospodine!', nego onaj koji vrši volju Oca mojega, koji je na nebesima.",Croatian
"Mnogi će me u onaj dan pitati: 'Gospodine, Gospodine! Nismo li mi u tvoje ime prorokovali, u tvoje ime  đavle izgonili, u tvoje ime mnoga čudesa činili?'",Croatian
"Tada ću  im kazati: 'Nikad vas nisam poznavao! Nosite se od mene, vi  bezakonici!'""",Croatian
"""Stoga, tko god sluša ove moje riječi i izvršava ih,  bit će kao mudar čovjek koji sagradi kuću na stijeni.",Croatian
"Zapljušti  kiša, navale bujice, duhnu vjetrovi i sruče se na tu kuću, ali  ona ne pada. Jer - utemeljena je na stijeni.""",Croatian
"""Naprotiv, tko god sluša ove moje riječi, a ne vrši ih, bit će kao lud čovjek koji sagradi kuću na pijesku.",Croatian
"Zapljušti  kiša, navale bujice, duhnu vjetrovi i sruče se na tu kuću i ona  se sruši. I bijaše to ruševina velika.""",Croatian
"Kad Isus završi ove svoje besjede, mnoštvo osta zaneseno  njegovim naukom.",Croatian
"Ta učio ih kao onaj koji ima vlast, a ne  kao njihovi pismoznanci.",Croatian
"Kad je Isus sišao s gore, pohrli za njim silan svijet.",Croatian
"I  gle, pristupi neki gubavac, pokloni mu se do zemlje i reče: ""Gospodine, ako hoćeš, možeš me očistiti.""",Croatian
"Isus pruži ruku i dotakne  ga se govoreći: ""Hoću, očisti se!"" I odmah se očisti od gube.",Croatian
"Kaže mu Isus: ""Pazi, nikomu ne kazuj, nego idi, pokaži  se svećeniku i prinesi dar što ga propisa Mojsije, njima  za svjedočanstvo.""",Croatian
"Kad uđe u Kafarnaum, pristupi mu satnik pa ga zamoli:",Croatian
"""Gospodine, sluga mi leži kod kuće uzet, u strašnim mukama.""",Croatian
"Kaže mu: ""Ja ću doći izliječiti ga.""",Croatian
"Odgovori satnik: ""Gospodine, nisam dostojan da uđeš pod krov moj, nego samo reci riječ i  izliječen će biti sluga moj.",Croatian
"Ta i ja, premda sam čovjek pod  vlašću, imam pod sobom vojnike pa reknem jednomu: 'Idi!' - i  ode, drugomu: 'Dođi!' - i dođe, a sluzi svomu: 'Učini to' - i  učini.""",Croatian
"Čuvši to, zadivi se Isus i reče onima koji su išli za  njim: ""Zaista, kažem vam, ni u koga u Izraelu ne nađoh tolike  vjere.",Croatian
"A kažem vam: Mnogi će s istoka i zapada doći  i sjesti za stol s Abrahamom, Izakom i Jakovom u kraljevstvu  nebeskom,",Croatian
"a sinovi će kraljevstva biti izbačeni van u tamu.  Ondje će biti plač i škrgut zubi.""",Croatian
"I reče Isus satniku: ""Idi, neka ti bude kako si vjerovao!""  I ozdravi sluga u taj čas.",Croatian
"Ušavši u kuću Petrovu, Isus ugleda njegovu punicu koja  ležaše u ognjici.",Croatian
Dotače joj se ruke i pusti je ognjica.  Ona ustade i posluživaše mu.,Croatian
A uvečer mu doniješe mnoge opsjednute. On izagna duhove  riječju i sve bolesnike ozdravi -,Croatian
da se ispuni što je rečeno  po Izaiji proroku: On slabosti naše uze i boli ponese.,Croatian
"Kad Isus vidje mnoštvo oko sebe, zapovjedi da se prijeđe  prijeko.",Croatian
"I pristupi jedan pismoznanac te mu reče: ""Učitelju, za tobom ću kamo god ti pošao.""",Croatian
"Kaže mu Isus: ""Lisice imaju  jazbine i ptice nebeske gnijezda, a Sin Čovječji nema gdje bi  glavu naslonio.""",Croatian
"Drugi mu od učenika reče: ""Gospodine, dopusti mi da prije  odem i pokopam svoga oca.""",Croatian
"Isus mu kaže: ""Hajde za mnom i  pusti neka mrtvi pokapaju svoje mrtve.""",Croatian
"Kad uđe u lađu, pođoše za njim njegovi učenici.",Croatian
"I  gle, žestok vihor nasta na moru tako da lađu prekrivahu valovi.  A on je spavao.",Croatian
"Oni pristupiše i probudiše ga govoreći: ""Gospodine, spasi, pogibosmo!""",Croatian
"Kaže im: ""Što ste plašljivi, malovjerni?""  Tada ustade i zaprijeti vjetrovima i moru te nasta velika utiha.",Croatian
"A ljudi su u čudu pitali: ""Tko je taj da mu se i vjetrovi  i more pokoravaju?""",Croatian
"I kada dođe prijeko, u gadarski kraj, eto mu u susret  dvaju opsjednutih: izlazili su iz grobnica, silno goropadni,  te nitko nije mogao proći onim putem.",Croatian
"I gle, povikaše: ""Što  ti imaš s nama, Sine Božji? Došao si ovamo prije vremena mučiti  nas?""",Croatian
A podalje od njih paslo je veliko krdo svinja.,Croatian
"Zlodusi  ga zaklinjahu: ""Ako nas istjeraš, pošalji nas u ovo krdo svinja.""",Croatian
"On im reče: ""Idite!"" Oni iziđoše i uđoše u svinje. I gle, sve krdo jurnu niz obronak u more i podavi se u vodama.",Croatian
"A svinjari pobjegoše, odoše u grad te razglasiše sve, napose o opsjednutima.",Croatian
"I gle, sav grad iziđe u susret Isusu.  Kad ga ugledaše, zamole ga da ode iz njihova kraja.",Croatian
"I ušavši u lađu, preplovi i dođe u svoj grad.",Croatian
"Kad gle, doniješe  mu uzetoga koji je ležao na nosiljci. Vidjevši njihovu vjeru, reče Isus uzetomu: ""Hrabro, sinko, otpuštaju ti se grijesi!""",Croatian
"A gle, neki od pismoznanaca rekoše u sebi: ""Ovaj huli!""",Croatian
"Prozrevši njihove misli, Isus reče: ""Zašto snujete zlo u srcima?",Croatian
Ta što je lakše reći: 'Otpuštaju ti se grijesi' ili reći:  'Ustani i hodi'?,Croatian
"Ali da znate: vlastan je Sin Čovječji na  zemlji otpuštati grijehe!"" Tada reče uzetomu: ""Ustani, uzmi nosiljku  i pođi kući!""",Croatian
I on usta te ode kući.,Croatian
"Kad mnoštvo to vidje, zaprepasti se i poda slavu Bogu  koji takvu vlast dade ljudima.",Croatian
"Odlazeći odande, ugleda Isus čovjeka zvanog Matej gdje  sjedi u carinarnici. I kaže mu: ""Pođi za mnom!"" On usta i pođe  za njim.",Croatian
"Dok je Isus bio u kući za stolom, gle, mnogi carinici  i grešnici dođoše za stol s njime i njegovim učenicima.",Croatian
"Vidjevši  to, farizeji stanu govoriti: ""Zašto vaš učitelj jede s carinicima  i grešnicima?""",Croatian
"A on, čuvši to, reče: ""Ne treba zdravima liječnika, nego  bolesnima.",Croatian
"Hajdete i proučite što znači: Milosrđe mi je  milo, a ne žrtva. Ta ne dođoh zvati pravednike, nego grešnike.""",Croatian
"Tada pristupe k njemu Ivanovi učenici govoreći: ""Zašto  mi i farizeji postimo, a učenici tvoji ne poste?""",Croatian
"Nato im  Isus reče: ""Mogu li svatovi tugovati dok je s njima zaručnik?  Doći će već dani kad će im se ugrabiti zaručnik, i tada će postiti!""",Croatian
"""A nitko ne stavlja krpe od sirova sukna na staro odijelo, jer zakrpa vuče s odijela pa nastane još veća rupa.""",Croatian
"""I ne ulijeva se novo vino u stare mješine. Inače se  mješine proderu, vino prolije, a mješine propadnu. Nego, novo  se vino ulijeva u nove mješine pa se oboje sačuva.""",Croatian
"Dok im on to govoraše, gle, pristupi neki glavar, pokloni  mu se do zemlje i reče: ""Kći mi, evo, umrije, ali dođi, stavi  ruku na nju, i oživjet će.""",Croatian
Isus usta te s učenicima pođe za njim.,Croatian
"I gle, neka  žena koja bolovaše dvanaest godina od krvarenja priđe odostraga  i dotaknu se skuta njegove haljine.",Croatian
"Mislila je: ""Dotaknem  li se samo njegove haljine, spasit ću se.""",Croatian
"A Isus se okrenu  i vidjevši je reče: ""Hrabro, kćeri, vjera te tvoja spasila.""  I žena bi spašena od toga časa.",Croatian
I uđe Isus u kuću glavarovu. Ugleda svirače i bučno mnoštvo  pa,Croatian
"reče: ""Odstupite! Djevojka nije umrla, nego spava."" Oni  mu se podsmjehivahu.",Croatian
"A kad je svijet bio izbačen, uđe on, primi djevojku za  ruku i ona bi uskrišena.",Croatian
I razglasi se to po svem onom kraju.,Croatian
"Kad je Isus odlazio odande, pođu za njim dva slijepca  vičući: ""Smiluj nam se, Sine Davidov!""",Croatian
"A kad uđe u kuću,  pristupe mu slijepci. Isus im kaže: ""Vjerujete li da mogu to  učiniti?"" Kažu mu: ""Da, Gospodine!""",Croatian
"Tada se dotače njihovih  očiju govoreći: ""Neka vam bude po vašoj vjeri.""",Croatian
"I otvoriše  im se oči. A Isus im poprijeti: ""Pazite da nitko ne dozna!""",Croatian
"Ali  oni, izišavši, razniješe glas o njemu po svem onom kraju.",Croatian
"Tek što oni iziđoše, gle, doniješe mu njemaka opsjednuta.",Croatian
"Pošto izagna đavla, progovori njemak. Mnoštvo se čudom čudilo  i govorilo: ""Nikada se takvo što ne vidje u Izraelu!""",Croatian
"A farizeji  govorahu: ""Po poglavici đavolskome izgoni đavle.""",Croatian
"I obilazio je Isus sve gradove i sela učeći po njihovim  sinagogama, propovijedajući Evanđelje o Kraljevstvu i liječeći  svaku bolest i svaku nemoć.",Croatian
"Vidjevši mnoštvo, sažali mu se nad njim jer bijahu izmučeni  i ophrvani kao ovce bez pastira.",Croatian
"Tada reče svojim  učenicima: ""Žetve je mnogo, a radnika malo.",Croatian
"Molite dakle  gospodara žetve da pošalje radnike u žetvu svoju.""",Croatian
Dozva dvanaestoricu svojih učenika i dade im vlast nad nečistim  dusima: da ih izgone i da liječe svaku bolest i svaku nemoć.,Croatian
"A ovo su imena dvanaestorice apostola: prvi Šimun, zvani  Petar, i Andrija, brat njegov; i Jakov, sin Zebedejev, i Ivan  brat njegov;",Croatian
Filip i Bartolomej; Toma i Matej carinik; Jakov  Alfejev i Tadej;,Croatian
"Šimun Kananaj i Juda Iškariotski, koji ga  izda.",Croatian
"Tu dvanaestoricu posla Isus uputivši ih: ""K poganima ne  idite i ni u koji samarijski grad ne ulazite!",Croatian
Pođite radije  k izgubljenim ovcama doma Izraelova!,Croatian
Putom propovijedajte:  'Približilo se kraljevstvo nebesko!',Croatian
"Bolesne liječite, mrtve  uskrisujte, gubave čistite, zloduhe izgonite! Besplatno primiste, besplatno dajte!",Croatian
"Ne stječite zlata, ni srebra, ni mjedi sebi  u pojase,",Croatian
"ni putne torbe, ni dviju haljina, ni obuće, ni  štapa. Ta vrijedan je radnik hrane svoje.""",Croatian
"""U koji god grad ili selo uđete, razvidite tko je u njemu  dostojan: ondje ostanite sve dok ne odete.",Croatian
"Ulazeći u kuću, zaželite joj mir.",Croatian
"Bude li kuća dostojna, neka mir vaš siđe  na nju. Ne bude li dostojna, neka se mir vaš k vama vrati.",Croatian
"Gdje  vas ne prime i ne poslušaju riječi vaših, iziđite iz kuće ili  grada toga i prašinu otresite sa svojih nogu.",Croatian
"Zaista, kažem  vam, lakše će biti zemlji sodomskoj i gomorskoj na Dan sudnji  negoli gradu tomu.""",Croatian
"""Evo, ja vas šaljem kao ovce među vukove. Budite dakle  mudri kao zmije, a bezazleni kao golubovi!",Croatian
"Čuvajte se ljudi, jer će vas predavati vijećima i po svojim će vas sinagogama  bičevati.",Croatian
"Pred upravitelje i kraljeve vodit će vas poradi  mene, za svjedočanstvo njima i poganima.",Croatian
"Kad vas predadu, ne budite zabrinuti kako ili što ćete govoriti. Dat će vam se  u onaj čas što ćete govoriti.",Croatian
"Ta ne govorite to vi, nego  Duh Oca vašega govori u vama!""",Croatian
"""Brat će brata predavati na smrt i otac dijete. Djeca  će ustajati na roditelje i ubijati ih.",Croatian
"Svi će vas zamrziti  zbog imena moga. Ali tko ustraje do svršetka, bit će spašen.""",Croatian
"""Kad vas stanu progoniti u jednom gradu, bježite u drugi.  Zaista, kažem vam, nećete obići gradova izraelskih prije nego  što dođe Sin Čovječji.""",Croatian
"""Nije učenik nad učiteljem niti sluga nad gospodarom  svojim.",Croatian
"Dosta je da učenik bude kao njegov učitelj i sluga  kao njegov gospodar. Ako su domaćina Beelzebulom nazvali, koliko  će više njegove ukućane?""",Croatian
"""Ne bojte ih se dakle. Ta ništa nije skriveno što se  neće otkriti ni tajno što se neće doznati.",Croatian
"Što vam govorim  u tami, recite na svjetlu; i što na uho čujete, propovijedajte  na krovovima.""",Croatian
"""Ne bojte se onih koji ubijaju tijelo, ali duše ne mogu  ubiti. Bojte se više onoga koji može i dušu i tijelo pogubiti  u paklu.""",Croatian
"""Ne prodaju li se dva vrapca za novčić? Pa ipak ni jedan  od njih ne pada na zemlju bez Oca vašega.",Croatian
A vama su i vlasi  na glavi sve izbrojene.,Croatian
"Ne bojte se dakle! Vredniji ste nego  mnogo vrabaca.""",Croatian
"""Tko god se, dakle, prizna mojim pred ljudima, priznat  ću se i ja njegovim pred Ocem, koji je na nebesima.",Croatian
"A tko  se odreče mene pred ljudima, odreći ću se i ja njega pred svojim  Ocem, koji je na nebesima.""",Croatian
"""Ne mislite da sam došao mir donijeti na zemlju. Ne,  nisam došao donijeti mir, nego mač.",Croatian
Ta došao sam rastaviti  čovjeka od oca njegova i kćer od majke njezine i snahu od  svekrve njezine;,Croatian
i neprijatelji će čovjeku biti ukućani  njegovi.,Croatian
"""Tko ljubi oca ili majku više nego mene, nije mene dostojan.  Tko ljubi sina ili kćer više nego mene, nije mene dostojan.",Croatian
"Tko  ne uzme svoga križa i ne pođe za mnom, nije mene dostojan.",Croatian
"Tko  nađe život svoj, izgubit će ga, a tko izgubi svoj život poradi  mene, naći će ga.""",Croatian
"""Tko vas prima, mene prima; a tko prima mene, prima onoga  koji je mene poslao.",Croatian
"Tko prima proroka jer je prorok, primit  će plaću proročku; tko prima pravednika jer je pravednik, primit  će plaću pravedničku.",Croatian
"Tko napoji jednoga od ovih najmanjih  samo čašom hladne vode zato što je moj učenik, zaista, kažem  vam, neće mu propasti plaća.""",Croatian
"Pošto Isus završi upućivati dvanaestoricu učenika, ode odande  naučavati i propovijedati po njihovim gradovima.",Croatian
"A kad Ivan u tamnici doču za djela Kristova, posla svoje  učenike",Croatian
"da ga upitaju: ""Jesi li ti Onaj koji ima doći ili  drugoga da čekamo?""",Croatian
"Isus im odgovori: ""Pođite i javite Ivanu  što ste čuli i vidjeli:",Croatian
"Slijepi progledaju, hromi hode, gubavi se čiste, gluhi čuju, mrtvi ustaju, siromasima se  navješćuje Evanđelje.",Croatian
"I blago onom tko se ne sablazni  o mene.""",Croatian
"Kad oni odoše, poče Isus govoriti mnoštvu o Ivanu: ""Što  ste izišli u pustinju gledati? Trsku koju vjetar ljulja?",Croatian
"Ili  što ste izišli vidjeti? Čovjeka u mekušasto odjevena? Eno, oni  što se mekušasto nose po kraljevskim su dvorima.",Croatian
"Ili što ste  izišli? Vidjeti proroka? Da, kažem vam, i više nego proroka.",Croatian
"On je onaj o kome je pisano: Evo, ja šaljem glasnika svoga pred licem tvojim da pripravi put pred tobom.",Croatian
"Zaista, kažem vam, između rođenih od žene ne usta veći  od Ivana Krstitelja. A ipak, i najmanji u kraljevstvu nebeskom  veći je od njega!",Croatian
A od dana Ivana Krstitelja do sada kraljevstvo  nebesko silom se probija i siloviti ga grabe.,Croatian
"Uistinu, svi  proroci i Zakon prorokovahu do Ivana.",Croatian
"Zapravo ako hoćete:  on je Ilija koji ima doći.""",Croatian
"""Tko ima uši, neka čuje.""",Croatian
"""A komu da prispodobim ovaj naraštaj? Nalik je djeci  što sjede na trgovima pa jedni drugima dovikuju:",Croatian
"'Zasvirasmo vam i ne zaigraste, zakukasmo i ne zaplakaste.'""",Croatian
"""Doista, dođe Ivan. Nije jeo ni pio, a govori se: 'Ðavla  ima.'",Croatian
"Dođe Sin Čovječji koji jede i pije, a govori se: 'Gle, izjelice i vinopije, prijatelja carinika i grešnika!' Ali opravda  se Mudrost djelima svojim.""",Croatian
"Tada stane prekoravati gradove u kojima se dogodilo najviše  njegovih čudesa, a oni se ne obratiše:",Croatian
"""Jao tebi, Korozaine!  Jao tebi, Betsaido! Da su se u Tiru i Sidonu zbila čudesa koja  su se dogodila u vama, odavna bi se već oni u kostrijeti i pepelu  bili obratili.",Croatian
"Ali kažem vam: Tiru i Sidonu bit će na Dan  sudnji lakše negoli vama.""",Croatian
"""I ti, Kafarnaume! Zar ćeš se do neba uzvisiti? Do  u Podzemlje ćeš se strovaliti! Doista, da su se u Sodomi  zbila čudesa koja su se dogodila u tebi, ostala bi ona do danas.",Croatian
"Ali kažem vam: Zemlji će sodomskoj biti na Dan sudnji lakše  nego tebi.""",Croatian
"U ono vrijeme reče Isus: ""Slavim te, Oče, Gospodaru neba  i zemlje, što si ovo sakrio od mudrih i umnih, a objavio malenima.",Croatian
"Da, Oče, tako se tebi svidjelo.",Croatian
"Sve je meni predao Otac  moj i nitko ne pozna Sina doli Otac niti tko pozna Oca doli Sin  i onaj kome Sin hoće objaviti.""",Croatian
"""Dođite k meni svi koji ste izmoreni i opterećeni i ja  ću vas odmoriti.",Croatian
"Uzmite jaram moj na sebe, učite se od mene  jer sam krotka i ponizna srca i naći ćete spokoj dušama svojim.",Croatian
"Uistinu, jaram je moj sladak i breme moje lako.""",Croatian
U ono vrijeme prolazio je Isus subotom kroz usjeve. Učenici  su njegovi ogladnjeli te počeli trgati klasje i jesti.,Croatian
"Vidjevši  to, farizeji mu rekoše: ""Gle, učenici tvoji čine što nije dopušteno  činiti subotom.""",Croatian
"On im reče: ""Niste li čitali što učini David  kad ogladnje on i njegovi pratioci?",Croatian
"Kako uđe u Dom Božji te  pojedoše prinesene kruhove, a to ne bijaše slobodno jesti ni  njemu ni njegovim pratiocima, nego samo svećenicima?",Croatian
"Ili zar  niste čitali u Zakonu da subotom svećenici u Hramu krše subotu, a bez krivnje su?",Croatian
A velim vam: veće od Hrama jest ovdje!,Croatian
"I kad biste razumjeli što ono znači: Milosrđe mi je milo, a ne žrtva, ne biste osudili ove nekrive.",Croatian
"Ta Sin Čovječji  gospodar je subote!""",Croatian
"Otišavši odande, dođe u njihovu sinagogu,",Croatian
"kad gle  čovjeka s usahlom rukom. A oni upitaše Isusa da bi ga mogli optužiti:  ""Je li dopušteno subotom liječiti?""",Croatian
"On im reče: ""Tko to od  vas jedinu ovcu koju ima ne bi subotom prihvatio i izvadio kad  bi mu upala u jamu?",Croatian
"A koliko je čovjek vredniji od ovce!  Tako, slobodno je subotom činiti dobro!""",Croatian
"Tada reče čovjeku: ""Ispruži ruku!"" On je ispruži, i -  ruka mu zdrava kao i druga!",Croatian
"A farizeji iziđoše i održaše  vijećanje protiv njega, kako da ga pogube.",Croatian
"Kad Isus to dozna, ukloni se odande. Za njim je išlo  mnoštvo. On ih sve ozdravi",Croatian
i poprijeti im da ga ne prokazuju  -,Croatian
da se ispuni što je rečeno po Izaiji proroku:,Croatian
"Evo Sluge mojega, koga sebi izabrah: mog ljubimca, miljenika duše moje! Stavit ću Duha svoga na njega: naviještat će pravo narodima;",Croatian
"preti se neće, neće bučiti, glas mu se neće čuti po trgovima;",Croatian
"trske stučene prelomiti neće, stijenja što tek tinja neće ugasiti - sve dok do pobjede ne izvede pravo.",Croatian
Ime njegovo nada je narodima!,Croatian
"Tada mu donesoše opsjednuta, slijepa i nijema. I ozdravi  ga te njemak progovori i progleda.",Croatian
"I sve ono mnoštvo zapanjeno  govoraše: ""Da ovo nije Sin Davidov?""",Croatian
"A farizeji čuvši to  rekoše: ""Ne može ovaj izgoniti đavle osim po Beelzebulu, poglavici  đavolskom.""",Croatian
"A on, znajući njihove misli, reče im: ""Svako kraljevstvo  u sebi razdijeljeno opustjet će i svaki grad ili kuća u sebi  razdijeljena neće opstati.",Croatian
"Ako Sotona Sotonu izgoni, u sebi  je razdijeljen. Kako će dakle opstati kraljevstvo njegovo?",Croatian
"I  ako ja po Beelzebulu izgonim đavle, po kome ih sinovi vaši izgone?  Zato će vam oni biti suci.",Croatian
"Ali ako ja po Duhu Božjem izgonim  đavle, zbilja je došlo k vama kraljevstvo Božje.""",Croatian
"""Ili kako bi tko mogao ući u kuću jakoga i oplijeniti  mu pokućstvo ako prije ne sveže jakoga? Tada će mu kuću oplijeniti.""",Croatian
"""Tko nije sa mnom, protiv mene je, i tko ne sabire sa  mnom, rasipa.""",Croatian
"""Zato kažem vam: svaki će se grijeh i bogohulstvo oprostiti  ljudima, ali rekne li tko bogohulstvo protiv Duha, neće se oprostiti.",Croatian
"I rekne li tko riječ protiv Sina Čovječjega, oprostit će  mu se. Ali tko rekne protiv Duha Svetoga, neće mu se oprostiti  ni na ovom svijetu ni u budućem.""",Croatian
"""Ili uzmite: dobro stablo i plod mu je dobar. Ili uzmite:  trulo stablo i plod mu je truo. Ta po plodu se stablo poznaje.",Croatian
Leglo gujinje! Kako možete govoriti dobro kad ste opaki.  Ta iz obilja srca usta govore!,Croatian
"Dobar čovjek iz riznice dobre  vadi dobro, a zao čovjek iz riznice zle vadi zlo.",Croatian
A kažem  vam: za svaku bezrazložnu riječ koju ljudi reknu dat će račun  na Dan sudnji.,Croatian
"Doista, tvoje će te riječi opravdati i tvoje  će te riječi osuditi.""",Croatian
"Jednom zapodjenuše s njime razgovor neki pismoznanci  i farizeji: ""Učitelju, htjeli bismo od tebe vidjeti znak.""",Croatian
"A  on im odgovori: ""Naraštaj opak i preljubnički znak traži, ali  mu se znak neće dati doli znak Jone proroka.",Croatian
"Doista, kao  što Jona bijaše u utrobi kitovoj tri dana i tri noći,  tako će i Sin Čovječji biti u srcu zemlje tri dana i tri noći.",Croatian
"Ninivljani će ustati na Sudu zajedno s ovim naraštajem i  osuditi ga jer se oni na propovijed Joninu obratiše, a evo, ovdje  je i više od Jone!",Croatian
"Kraljica će Juga ustati na Sudu zajedno  s ovim naraštajem i osuditi ga jer je s krajeva zemlje došla  čuti mudrost Salomonovu, a evo, ovdje je i više od Salomona!""",Croatian
"""A kad nečisti duh iziđe iz čovjeka, luta bezvodnim mjestima  tražeći spokoja, ali ne nalazi!",Croatian
"Tada rekne: 'Vratit ću se  u kuću odakle iziđoh.' I došavši, nađe je praznu, pometenu i  uređenu.",Croatian
"Tada ode i uzme sa sobom sedam drugih duhova, gorih  od sebe, te uđu i nastane se ondje. Na kraju bude s onim čovjekom  gore nego na početku. Tako će biti i s ovim opakim naraštajem.""",Croatian
"Dok on još govoraše mnoštvu, eto majke i braće njegove.  Stajahu vani tražeći da s njime govore.",Croatian
"Reče mu netko: ""Evo  majke tvoje i braće tvoje, vani stoje i traže da s tobom govore.""",Croatian
"Tomu koji mu to javi on odgovori: ""Tko je majka moja, tko  li braća moja?""",Croatian
"I pruži ruku prema učenicima: ""Evo, reče, majke moje i braće moje!",Croatian
"Doista, tko god vrši volju Oca  mojega, koji je na nebesima, taj mi je brat i sestra i majka.""",Croatian
Onoga dana Isus iziđe iz kuće i sjede uz more.,Croatian
"I nagrnu  k njemu silan svijet te je morao ući u lađu: sjede, a sve ono  mnoštvo stajaše na obali.",Croatian
"I zborio im je mnogo u prispodobama: ""Gle, iziđe sijač sijati.",Croatian
"I dok je sijao, nešto zrnja  pade uz put, dođoše ptice i pozobaše ga.",Croatian
"Nešto opet pade na  kamenito tlo, gdje nemaše dosta zemlje, i odmah izniknu jer nemaše  duboke zemlje.",Croatian
"A kad sunce ogranu, izgorje i jer nemaše korijena, osuši se.",Croatian
"Nešto opet pade u trnje, trnje uzraste i uguši  ga.",Croatian
"Nešto napokon pade na dobru zemlju i davaše plod: jedno  stostruk, drugo šezdesetostruk, treće tridesetostruk.""",Croatian
"""Tko ima uši, neka čuje!""",Croatian
"I pristupe učenici pa ga zapitaju: ""Zašto im zboriš u  prispodobama?""",Croatian
"On im odgovori: ""Zato što je vama dano znati  otajstva kraljevstva nebeskoga, a njima nije dano.",Croatian
"Doista, onomu tko ima dat će se i obilovat će, a onomu tko nema oduzet  će se i ono što ima.",Croatian
"U prispodobama im zborim zato što gledajući  ne vide i slušajući ne čuju i ne razumiju.""",Croatian
"""Tako se ispunja na njima proroštvo Izaijino koje govori: Slušat ćete, slušati - i nećete razumjeti; gledat ćete, gledati - i nećete vidjeti!",Croatian
"Jer usalilo se srce naroda ovoga: uši začepiše, oči zatvoriše da očima ne vide, ušima ne čuju, srcem ne razumiju te se ne obrate pa ih izliječim.",Croatian
"A blago vašim očima što vide, i ušima što slušaju.",Croatian
"Zaista, kažem vam, mnogi su proroci i pravednici željeli vidjeti što  vi gledate, ali nisu vidjeli; i čuti što vi slušate, ali nisu  čuli.""",Croatian
"""Vi, dakle, poslušajte prispodobu o sijaču.",Croatian
"Svakomu  koji sluša Riječ o Kraljevstvu, a ne razumije, dolazi Zli te  otima što mu je u srcu posijano. To je onaj uz put zasijan.",Croatian
"A  zasijani na tlo kamenito - to je onaj koji čuje Riječ i odmah  je s radošću prima,",Croatian
"ali nema u sebi korijena, nego je nestalan:  kad zbog Riječi nastane nevolja ili progonstvo, odmah se pokoleba.",Croatian
"Zasijani u trnje - to je onaj koji sluša Riječ, ali briga  vremenita i zavodljivost bogatstva uguše Riječ, te ona ostane  bez ploda.",Croatian
"Zasijani na dobru zemlju - to je onaj koji Riječ  sluša i razumije, pa onda, dakako, urodi i daje: jedan stostruko, jedan šezdesetostruko, a jedan tridesetostruko.""",Croatian
"Drugu im prispodobu iznese: ""Kraljevstvo je nebesko kao  kad čovjek posije dobro sjeme na svojoj njivi.",Croatian
"Dok su njegovi  ljudi spavali, dođe njegov neprijatelj, posije posred žita kukolj  i ode.",Croatian
"Kad usjev uzraste i isklasa, tada se pokaza i kukolj.",Croatian
"Sluge pristupe domaćinu pa mu reknu: 'Gospodaru, nisi li  ti dobro sjeme posijao na svojoj njivi? Odakle onda kukolj?'",Croatian
"On im odgovori: 'Neprijatelj čovjek to učini.' Nato mu sluge  kažu: 'Hoćeš li, dakle, da odemo pa da ga pokupimo?'",Croatian
A on  reče: 'Ne! Da ne biste sabirući kukolj iščupali zajedno s njim  i pšenicu.,Croatian
"Pustite nek oboje raste do žetve. U vrijeme žetve  reći ću žeteocima: Pokupite najprije kukolj i svežite ga u snopove  da se spali, a žito skupite u moju žitnicu.'""",Croatian
"I drugu im prispodobu iznese: ""Kraljevstvo je nebesko  kao kad čovjek uze gorušičino zrno i posija ga na svojoj njivi.",Croatian
"Ono je doduše najmanje od svega sjemenja, ali kad uzraste, veće je od svega povrća. Razvije se u stablo te dolaze ptice  nebeske i gnijezde mu se po granama.""",Croatian
"I drugu im kaza prispodobu: ""Kraljevstvo je nebesko kao  kad žena uze kvasac i zamijesi ga u tri mjere brašna dok sve  ne uskisne.""",Croatian
Sve je to Isus mnoštvu zborio u prispodobama. I ništa  im nije zborio bez prispodoba -,Croatian
"da se ispuni što je rečeno  po proroku: Otvorit ću u prispodobama usta svoja, iznijet ću što je sakriveno od postanka svijeta.",Croatian
"Tada otpusti mnoštvo i uđe u kuću. Pristupe mu učenici  govoreći: ""Razjasni nam prispodobu o kukolju na njivi.""",Croatian
"On  odgovori: ""Sijač dobroga sjemena jest Sin Čovječji.",Croatian
"Njiva  je svijet. Dobro sjeme sinovi su Kraljevstva, a kukolj sinovi  Zloga.",Croatian
"Neprijatelj koji ga posija jest đavao. Žetva je svršetak  svijeta, a žeteoci anđeli.",Croatian
"Kao što se kukolj sabire i ognjem  sažiže, tako će biti na svršetku svijeta.",Croatian
Sin će Čovječji  poslati svoje anđele da pokupe iz njegova kraljevstva sve zavodnike  i bezakonike,Croatian
"i bace ih u peć ognjenu, gdje će biti plač i  škrgut zubi.",Croatian
"Tada će pravednici zasjati poput sunca u kraljevstvu  Oca svojega."" ""Tko ima uši, neka čuje!""",Croatian
"""Kraljevstvo je nebesko kao kad je blago skriveno na  njivi: čovjek ga pronađe, sakrije, sav radostan ode, proda sve  što ima i kupi tu njivu.""",Croatian
"""Nadalje, kraljevstvo je nebesko kao kad trgovac traga  za lijepim biserjem:",Croatian
"pronađe jedan dragocjeni biser, ode, rasproda sve što ima i kupi ga.""",Croatian
"""Nadalje, kraljevstvo je nebesko kao kad mreža bačena  u more zahvati svakovrsne ribe.",Croatian
"Kad se napuni, izvuku je  na obalu, sjednu i skupe dobre u posude, a loše izbace.",Croatian
"Tako  će biti na svršetku svijeta. Izići će anđeli, odijeliti zle od  pravednih",Croatian
"i baciti ih u peć ognjenu, gdje će biti plač i  škrgut zubi.""",Croatian
"""Jeste li sve ovo razumjeli?"" Odgovore mu: ""Jesmo.""",Croatian
"A  on će im: ""Stoga svaki pismoznanac upućen u kraljevstvo nebesko  sličan je čovjeku domaćinu koji iz svoje riznice iznosi novo  i staro.""",Croatian
"Kad Isus završi sve ove prispodobe, ode odande.",Croatian
"I  dođe u svoj zavičaj. Naučavaše ih u njihovoj sinagogi te zapanjeni  govorahu: ""Odakle ovomu ta mudrost i te čudesne sile?",Croatian
"Nije  li ovo drvodjeljin sin? Nije li mu majka Marija, a braća Jakov, i Josip, i Šimun, i Juda?",Croatian
"I sestre mu nisu li sve među nama?  Odakle mu sve to?""",Croatian
"I sablažnjavahu se o njega. A Isus im reče: ""Nije prorok bez časti doli u svom zavičaju i  u svom domu.""",Croatian
I ne učini ondje mnogo čudesa zbog njihove  nevjere.,Croatian
U ono vrijeme doču Herod tetrarh za Isusa,Croatian
"pa reče svojim  slugama: ""To je Ivan Krstitelj! On uskrsnu od mrtvih i zato čudesne  sile djeluju u njemu.""",Croatian
"Herod doista bijaše uhitio Ivana te  ga svezana bacio u tamnicu zbog Herodijade, žene brata svoga  Filipa.",Croatian
"Jer Ivan mu govoraše: ""Ne smiješ je imati!""",Croatian
"Htjede  ga ubiti, ali se bojao naroda jer su ga smatrali prorokom.",Croatian
Na  Herodov rođendan zaplesa kći Herodijadina pred svima i svidje  se Herodu.,Croatian
Zato se zakle dati joj što god zaište.,Croatian
"A ona  nagovorena od matere: ""Daj mi, reče, ovdje na pladnju glavu Ivana  Krstitelja.""",Croatian
"Ražalosti se kralj, ali zbog zakletve i sustolnika  zapovjedi da se dade.",Croatian
Posla odrubiti glavu Ivanu u tamnici.,Croatian
"I doniješe glavu njegovu na pladnju, dadoše djevojci, a ona  je odnije materi.",Croatian
"A učenici njegovi dođu, uzmu njegovo tijelo i pokopaju  ga pa odu i jave Isusu.",Croatian
"Kad je Isus to čuo, povuče se odande lađom na samotno  mjesto, u osamu. Dočuo to narod pa pohrli pješice za njim iz  gradova.",Croatian
"Kad on iziđe, vidje silan svijet, sažali mu se nad  njim te izliječi njegove bolesnike.",Croatian
"Uvečer mu pristupe učenici pa mu reknu: ""Pust je ovo  kraj i već je kasno. Otpusti dakle svijet: neka odu po selima  kupiti hrane.""",Croatian
"A Isus im reče: ""Ne treba da idu, dajte im  vi jesti.""",Croatian
"Oni mu kažu: ""Nemamo ovdje ništa osim pet kruhova  i dvije ribe.""",Croatian
"A on će im: ""Donesite mi ih ovamo.""",Croatian
"I  zapovjedi da mnoštvo posjeda po travi. On uze pet kruhova i dvije ribe, pogleda na nebo, izreče  blagoslov pa razlomi i dade kruhove učenicima, a učenici mnoštvu.",Croatian
I jeli su svi i nasitili se. Od preteklih ulomaka nakupiše  dvanaest punih košara.,Croatian
"A blagovalo je oko pet tisuća muškaraca, osim žena i djece.",Croatian
I odmah prisili učenike da uđu u lađu i da se prebace  prijeko dok on otpusti mnoštvo.,Croatian
"A pošto otpusti mnoštvo,  uziđe na goru, nasamo, da se pomoli. Uvečer bijaše ondje sam.",Croatian
"Lađa se već mnogo stadija bila ostisla od kraja, šibana  valovima. Bijaše protivan vjetar.",Croatian
O četvrtoj noćnoj straži  dođe on k njima hodeći po moru.,Croatian
"A učenici ugledavši ga kako  hodi po moru, prestrašeni rekoše: ""Utvara!"" I od straha kriknuše.",Croatian
"Isus im odmah progovori: ""Hrabro samo! Ja sam! Ne bojte se!""",Croatian
"Petar prihvati i reče: ""Gospodine, ako si ti, zapovjedi mi  da dođem k tebi po vodi!""",Croatian
"A on mu reče: ""Dođi!"" I Petar siđe  s lađe te, hodeći po vodi, pođe k Isusu.",Croatian
"Ali kad spazi vjetar, poplaši se, počne tonuti te krikne: ""Gospodine, spasi me!""",Croatian
"Isus  odmah pruži ruku, dohvati ga i kaže mu: ""Malovjerni, zašto si  posumnjao?""",Croatian
"Kad uđoše u lađu, utihnu vjetar.",Croatian
"A oni na  lađi poklone mu se ničice govoreći: ""Uistinu, ti si Sin Božji!""",Croatian
"Pošto preploviše, dođu na kraj, u Genezaret.",Croatian
I ljudi  ga onoga kraja prepoznaju pa razglase po svoj onoj okolici. I  donošahu mu sve bolesnike,Croatian
"te ga moljahu da se samo dotaknu  skuta njegove haljine. I koji bi se dotakli, ozdravili bi.",Croatian
Tada pristupe Isusu farizeji i pismoznanci iz Jeruzalema govoreći:,Croatian
"""Zašto tvoji učenici prestupaju predaju starih? Ne umivaju  ruku prije jela!""",Croatian
"On im odgovori: ""A zašto vi prestupate zapovijed  Božju radi svoje predaje?",Croatian
"Ta reče Bog: Poštuj oca i majku!  I: Tko prokune oca ili majku, smrću neka se kazni!",Croatian
"A  vi velite: 'Rekne li tko ocu ili majci: Pomoć koja te od mene  ide neka bude sveti dar,",Croatian
ne treba da poštuje oca svoga ni  majku svoju.' Tako dokinuste riječ Božju radi svoje predaje.,Croatian
"Licemjeri, dobro prorokova o vama Izaija:",Croatian
"Narod me ovaj usnama časti, a srce mu je daleko od mene.",Croatian
"Uzalud me štuju naučavajući nauke - uredbe ljudske.""",Croatian
"Tada dozove mnoštvo i reče: ""Slušajte i razumijte!",Croatian
"Ne  onečišćuje čovjeka što ulazi u usta, nego što iz usta izlazi  - to čovjeka onečišćuje.""",Croatian
"Tada pristupe k njemu učenici i kažu mu: ""Znaš li da  su se farizeji sablaznili kad su čuli tu riječ?""",Croatian
"On im odgovori:  ""Svaki nasad koji ne posadi Otac moj nebeski iskorijenit će se.",Croatian
"Pustite ih! Slijepi su, vođe slijepaca! A ako slijepac slijepca  vodi, obojica će u jamu pasti.""",Croatian
"Petar prihvati i reče mu:  ""Protumači nam tu prispodobu!""",Croatian
"A on reče: ""I vi još uvijek  ne razumijete?",Croatian
"Ne shvaćate li: sve što ulazi na usta, ide  u trbuh te se izbacuje u zahod.",Croatian
"Naprotiv, što iz usta izlazi, iz srca izvire i to onečišćuje čovjeka.",Croatian
"Ta iz srca izviru  opake namisli, ubojstva, preljubi, bludništva, krađe, lažna svjedočanstva, psovke.",Croatian
"To onečišćuje čovjeka; a jesti neopranih ruku ne  onečišćuje čovjeka.""",Croatian
Isus zatim ode odande i povuče se u krajeve tirske i  sidonske.,Croatian
"I gle: žena neka, Kanaanka iz onih krajeva, iziđe  vičući: ""Smiluj mi se, Gospodine, Sine Davidov! Kći mi je teško  opsjednuta!""",Croatian
"Ali on joj ne uzvrati ni riječi. Pristupe mu  na to učenici te ga moljahu: ""Udovolji joj jer viče za nama.""",Croatian
"On odgovori: ""Poslan sam samo k izgubljenim ovcama doma Izraelova.""",Croatian
"Ali ona priđe, pokloni mu se ničice i kaže: ""Gospodine, pomozi  mi!""",Croatian
"On odgovori: ""Ne priliči uzeti kruh djeci i baciti ga  psićima.""",Croatian
"A ona će: ""Da, Gospodine! Ali psići jedu od mrvica  što padaju sa stola njihovih gospodara!""",Croatian
"Tada joj Isus reče:  ""O ženo! Velika je vjera tvoja! Neka ti bude kako želiš."" I ozdravi  joj kći toga časa.",Croatian
"Otišavši odande, dođe Isus do Galilejskog mora, uziđe  na goru i sjede ondje.",Croatian
"Tada nagrnu k njemu silan svijet s  hromima, kljastima, slijepima, nijemima i mnogima drugima. Polože  mu ih do nogu, a on ih izliječi.",Croatian
"Gledajući kako su nijemi  progovorili, kljasti ozdravili, hromi prohodali, slijepi progledali, divilo se mnoštvo i slavilo Boga Izraelova.",Croatian
"A Isus dozva svoje učenike pa im reče: ""Žao mi je naroda  jer su već tri dana uza me, a nemaju što jesti. Otpraviti ih  gladne neću da ne klonu putem.""",Croatian
"Kažu mu učenici: ""Odakle  nam u pustinji toliko kruha da nahranimo toliko mnoštvo?""",Croatian
"A  Isus im reče: ""Koliko kruhova imate?"" Oni će: ""Sedam, i malo  riba.""",Croatian
"Nato zapovjedi mnoštvu da posjeda po zemlji,",Croatian
"uze  sedam kruhova i ribe, zahvali, razlomi i davaše učenicima, a  učenici mnoštvu.",Croatian
I jeli su i nasitili se. A od preteklih ulomaka nakupiše  sedam punih košara.,Croatian
"A blagovalo je četiri tisuće muškaraca, osim žena i djece.",Croatian
"Tada otpusti mnoštvo, uđe u lađu i ode u kraj magadanski.",Croatian
"Pristupe k njemu farizeji i saduceji. Iskušavajući ga, zatraže  da im pokaže kakav znak s neba.",Croatian
"On im odgovori: ""Uvečer govorite:  'Bit će vedro, nebo se žari.'",Croatian
"A ujutro: 'Danas će nevrijeme, nebo se tamno zacrvenjelo.' Lice neba znadete rasuditi, a znakove  vremena ne znate.",Croatian
"Naraštaj opak i preljubnički znak traži, ali mu se znak neće dati doli znak Jonin."" Tada ih ostavi i  ode.",Croatian
"Učenici dođoše prijeko, a zaboraviše ponijeti kruha.",Croatian
"A  Isus im reče: ""Pazite, čuvajte se kvasca farizejskog i saducejskog!""",Croatian
"Oni zamišljeni među sobom govorahu: ""Kruha ne ponijesmo.""",Croatian
"Zamijetio to Isus pa reče: ""Što ste zamišljeni, malovjerni, da kruha nemate?",Croatian
"Zar još ne shvaćate, ne sjećate li se onih  pet kruhova na pet tisuća i koliko košara nakupiste?",Croatian
I onih  sedam kruhova na četiri tisuće i koliko košara nakupiste?,Croatian
"Kako  onda ne shvaćate da vam to ne rekoh o kruhu? Nego, čuvajte se  kvasca farizejskog i saducejskog.""",Croatian
"Tada razumješe kako im  ne reče da se čuvaju kvasca krušnoga, nego nauka farizejskog  i saducejskoga.",Croatian
"Kad Isus dođe u krajeve Cezareje Filipove, upita učenike:  ""Što govore ljudi, tko je Sin Čovječji?""",Croatian
"Oni rekoše: ""Jedni  da je Ivan Krstitelj; drugi da je Ilija; treći opet da je Jeremija  ili koji od proroka.""",Croatian
"Kaže im: ""A vi, što vi kažete, tko  sam ja?""",Croatian
"Šimun Petar prihvati i reče: ""Ti si Krist-Pomazanik, Sin Boga živoga.""",Croatian
"Nato Isus reče njemu: ""Blago tebi, Šimune, sine Jonin, jer ti to ne objavi tijelo i krv, nego Otac moj, koji je na nebesima.",Croatian
A ja tebi kažem: Ti si Petar-Stijena  i na toj stijeni sagradit ću Crkvu svoju i vrata paklena neće  je nadvladati.,Croatian
"Tebi ću dati ključeve kraljevstva nebeskoga, pa što god svežeš na zemlji, bit će svezano na nebesima; a što  god odriješiš na zemlji, bit će odriješeno na nebesima.""",Croatian
Tada  zaprijeti učenicima neka nikomu ne reknu da je on Krist.,Croatian
"Otada poče Isus upućivati učenike kako treba da pođe  u Jeruzalem, da mnogo pretrpi od starješina, glavara svećeničkih  i pismoznanaca, da bude ubijen i treći dan da uskrsne.",Croatian
"Petar ga uze na stranu i poče odvraćati: ""Bože sačuvaj, Gospodine! Ne, to se tebi ne smije dogoditi!""",Croatian
"Isus se okrene  i reče Petru: ""Nosi se od mene, sotono! Sablazan si mi jer ti  nije na pameti što je Božje, nego što je ljudsko!""",Croatian
"Tada Isus reče svojim učenicima: ""Hoće li tko za mnom, neka se odrekne samoga sebe, neka uzme svoj križ i neka ide  za mnom.",Croatian
"Tko hoće život svoj spasiti, izgubit će ga, a tko  izgubi život svoj poradi mena, naći će ga.",Croatian
"Ta što će koristiti  čovjeku ako sav svijet stekne, a životu svojemu naudi? Ili što  će čovjek dati u zamjenu za život svoj?",Croatian
"Doći će, doista,  Sin Čovječji u slavi Oca svoga s anđelima svojim i tada će  naplatiti svakomu po djelima njegovim.""",Croatian
"""Zaista, kažem vam, neki od ovdje nazočnih neće okusiti  smrti dok ne vide Sina Čovječjega gdje dolazi sa svojim kraljevstvom.""",Croatian
"Nakon šest dana uze Isus sa sobom Petra, Jakova i Ivana, brata  njegova, te ih povede na goru visoku, u osamu,",Croatian
"i preobrazi  se pred njima. I zasja mu lice kao sunce, a haljine mu postadoše  bijele kao svjetlost.",Croatian
I gle: ukazaše im se Mojsije i Ilija  te razgovarahu s njime.,Croatian
"A Petar prihvati i reče Isusu: ""Gospodine, dobro nam je ovdje biti. Ako hoćeš, načinit ću ovdje tri sjenice, tebi jednu, Mojsiju jednu i Iliji jednu.""",Croatian
"Dok je on još govorio, gle, svijetao ih oblak zasjeni, a glas iz oblaka govoraše: ""Ovo je Sin moj, Ljubljeni! U  njemu mi sva milina! Slušajte ga!""",Croatian
"Čuvši glas, učenici  padoše licem na zemlju i silno se prestrašiše.",Croatian
"Pristupi k  njima Isus, dotakne ih i reče: ""Ustanite, ne bojte se!""",Croatian
"Podigoše  oči, ali ne vidješe nikoga doli Isusa sama.",Croatian
"Dok su silazili s gore, zapovjedi im Isus: ""Nikomu ne  kazujte viđenje dok Sin Čovječji od mrtvih ne uskrsne.""",Croatian
"Upitaše ga učenici: ""Što dakle pismoznanci govore da  prije treba da dođe Ilija?""",Croatian
"On im odgovori: ""Ilija  će doduše doći i sve obnoviti.",Croatian
"No velim vam: Ilija  je već došao, ali ga ne upoznaše, već učiniše s njim što im se  prohtjelo. Tako je i Sinu Čovječjemu trpjeti od njih.""",Croatian
Tada  razumješe učenici da im to reče o Ivanu Krstitelju.,Croatian
"Kada dođoše k mnoštvu, pristupi mu čovjek, padne pred  njim na koljena",Croatian
"i reče: ""Gospodine, smiluj se sinu mojemu  jer je mjesečar i zlo mu je. Često doista pada u oganj i često  u vodu.",Croatian
"Dovedoh ga tvojim učenicima i ne mogoše ga izliječiti.""",Croatian
"A Isus odgovori: ""O rode nevjerni i opaki! Dokle mi je biti  s vama! Dokle li vas podnositi! Dovedite mi ga ovamo!""",Croatian
I  zaprijeti Isus zloduhu te on iziđe iz njega. I ozdravi dječak  toga časa.,Croatian
"Tada učenici pristupiše nasamo k Isusu i rekoše: ""Zašto  ga mi ne mogosmo izagnati?""",Croatian
"Kaže im: ""Zbog vaše malovjernosti.  Zaista, kažem vam, ako imadnete vjere koliko je zrno gorušičino  te reknete ovoj gori: 'Premjesti se odavde onamo!', premjestit  će se i ništa vam neće biti nemoguće.""",Croatian
#,Croatian
"A kad su se skupili u Galileji, reče im Isus: ""Sin Čovječji  ima biti predan ljudima u ruke",Croatian
"i ubit će ga, ali on će treći  dan uskrsnuti."" I ožalostiše se silno.",Croatian
"Kad stigoše u Kafarnaum, pristupe Petru oni što ubiru  dvodrahme pa mu rekoše: ""Učitelj vaš ne plaća dvodrahme?""",Croatian
"""Plaća"", odgovori. A kad on uđe u kuću, pretekne ga Isus: ""Što ti se  čini, Šimune? Kraljevi zemaljski od koga ubiru carinu ili porez?  Od svojih sinova ili od tuđih?""",Croatian
"Kad on odgovori: ""Od tuđih!"", reče mu Isus: ""Sinovi su, dakle, oslobođeni.",Croatian
"Ali da ih ne  sablaznimo, pođi k moru, baci udicu i prvu ribu koja naiđe uzmi, otvori joj usta i naći ćeš stater. Uzmi ga pa im ga podaj za  me i za se.""",Croatian
"U onaj čas pristupe učenici Isusu pa ga zapitaju: ""Tko je, dakle, najveći u kraljevstvu nebeskom?""",Croatian
"On dozove dijete, postavi ga posred njih",Croatian
"i reče: ""Zaista, kažem vam, ako se  ne obratite i ne postanete kao djeca, nećete ući u kraljevstvo  nebesko.",Croatian
"Tko god se dakle ponizi kao ovo dijete, taj je najveći  u kraljevstvu nebeskom.",Croatian
"I tko primi jedno ovakvo dijete u  moje ime, mene prima.""",Croatian
"""Onomu, naprotiv, tko bi sablaznio jednoga od ovih najmanjih  što vjeruju u mene bilo bi bolje da mu se o vrat objesi mlinski  kamen pa da potone u dubinu morsku.""",Croatian
"""Jao svijetu od sablazni! Neizbježivo dolaze sablazni, ali jao čovjeku po kom dolazi sablazan.",Croatian
"Pa ako te ruka ili  noga sablažnjava, odsijeci je i baci od sebe. Bolje ti je ući  u život kljastu ili hromu, nego s obje ruke ili s obje noge biti  bačen u oganj vječni.",Croatian
"I ako te oko sablažnjava, izvadi ga  i baci od sebe. Bolje ti je jednooku u život ući, nego s oba  oka biti bačen u pakao ognjeni.""",Croatian
"""Pazite da ne prezrete ni jednoga od ovih najmanjih jer, kažem vam, anđeli njihovi na nebu uvijek gledaju lice Oca mojega, koji je na nebesima.""",Croatian
#,Croatian
"""Što vam se čini? Ako neki čovjek imadne sto ovaca i  jedna od njih zaluta, neće li on ostaviti onih devedeset i devet  u gorama i poći u potragu za zalutalom?",Croatian
"Posreći li mu se  te je nađe, zaista, kažem vam, raduje se zbog nje više nego zbog  onih devedeset i devet koje nisu zalutale.",Croatian
"Tako ni Otac vaš, koji je na nebesima, neće da propadne ni jedan od ovih malenih.""",Croatian
"""Pogriješi li tvoj brat, idi i pokaraj ga nasamo.",Croatian
"Ako  te posluša, stekao si brata. Ne posluša li te, uzmi sa sobom  još jednoga ili dvojicu, neka na iskazu dvojice ili trojice  svjedoka počiva svaka tvrdnja.",Croatian
"Ako ni njih ne posluša, reci Crkvi. Ako pak ni Crkve ne posluša, neka ti bude kao poganin  i carinik.""",Croatian
"""Zaista, kažem vam, što god svežete na zemlji, bit će  svezano na nebu; i što god odriješite na zemlji, bit će odriješeno  na nebu.""",Croatian
"""Nadalje, kažem vam, ako dvojica od vas na zemlji jednodušno  zaištu što mu drago, dat će im Otac moj, koji je na nebesima.",Croatian
"Jer gdje su dvojica ili trojica sabrana u moje ime, tu sam  i ja među njima.""",Croatian
"Tada pristupi k njemu Petar i reče: ""Gospodine, koliko  puta da oprostim bratu svomu ako se ogriješi o mene? Do sedam  puta?""",Croatian
"Kaže mu Isus: ""Ne kažem ti do sedam puta, nego do  sedamdeset puta sedam.""",Croatian
"""Stoga je kraljevstvo nebesko kao kad kralj odluči urediti  račune sa slugama.",Croatian
"Kad započe obračunavati, dovedoše mu jednoga  koji mu dugovaše deset tisuća talenata.",Croatian
"Kako nije imao odakle  vratiti, zapovjedi gospodar da se proda on, žena mu i djeca i  sve što ima te se podmiri dug.",Croatian
"Nato sluga padne ničice preda  nj govoreći: 'Strpljenja imaj sa mnom, i sve ću ti vratiti.'",Croatian
"Gospodar se smilova tomu sluzi, otpusti ga i dug mu oprosti.""",Croatian
"""A kad taj isti sluga izađe, naiđe na jednoga svoga druga  koji mu dugovaše sto denara. Uhvati ga i stane ga daviti govoreći:  'Vrati što si dužan!'",Croatian
Drug padne preda nj i stane ga zaklinjati:  'Strpljenja imaj sa mnom i vratit ću ti.',Croatian
"Ali on ne htjede, nego ode i baci ga u tamnicu dok mu ne vrati duga.""",Croatian
"""Kad njegovi drugovi vidješe što se dogodilo, silno ražalošćeni  odoše i sve to dojaviše gospodaru.",Croatian
"Tada ga gospodar dozva  i reče mu: 'Slugo opaki, sav sam ti onaj dug oprostio jer si  me zamolio.",Croatian
"Nije li trebalo da se i ti smiluješ svome drugu, kao što sam se i ja tebi smilovao?'",Croatian
"I gospodar ga, rasrđen, preda mučiteljima dok mu ne vrati svega duga.",Croatian
"Tako će i  Otac moj nebeski učiniti s vama ako svatko od srca ne oprosti  svomu bratu.""",Croatian
"Kad Isus završi ove besjede, ode iz Galileje i dođe u judejski  kraj s onu stranu Jordana.",Croatian
Za njim je išao silan svijet. Ondje  ih izliječi.,Croatian
"Pristupe mu tada farizeji pa, da ga iskušaju, kažu: ""Je  li dopušteno otpustiti ženu s kojega god razloga?""",Croatian
"On odgovori:  ""Zar niste čitali: Stvoritelj od početka muško i žensko stvori  ih",Croatian
i reče: Stoga će čovjek ostaviti oca i majku da  prione uza svoju ženu; i dvoje njih bit će jedno tijelo?,Croatian
"Tako više nisu dvoje, nego jedno tijelo. Što, dakle, Bog združi, čovjek neka ne rastavlja.""",Croatian
"Kažu mu: ""Zašto onda Mojsije zapovjedi dati otpusno  pismo i - otpustiti?""",Croatian
"Odgovori im: ""Zbog tvrdoće srca  vašega dopusti vam Mojsije otpustiti žene, ali od početka ne  bijaše tako.",Croatian
"A ja vam kažem: Tko otpusti svoju ženu - osim  zbog bludništva - pa se oženi drugom, čini preljub.""",Croatian
"Kažu mu učenici: ""Ako je tako između muža i žene, bolje  je ne ženiti se.""",Croatian
"A on im reče: ""Ne shvaćaju toga svi, nego  samo oni kojima je dano.",Croatian
"Doista, ima za ženidbu nesposobnih  koji se takvi iz utrobe materine rodiše. Ima nesposobnih koje  ljudi onesposobiše. A ima nesposobnih koji sami sebe onesposobiše  poradi kraljevstva nebeskoga. Tko može shvatiti, neka shvati.""",Croatian
Tada mu doniješe dječicu da na njih stavi ruke i pomoli  se. A učenici im branili.,Croatian
"Nato će im Isus: ""Pustite dječicu  i ne priječite im k meni jer takvih je kraljevstvo nebesko!""",Croatian
I položi ruke na njih pa krene odande.,Croatian
"I gle, pristupi mu netko i reče: ""Učitelju, koje mi je  dobro činiti da imam život vječni?""",Croatian
"A on mu reče: ""Što me  pitaš o dobrome? Jedan je samo dobar! Ali ako hoćeš u život ući, čuvaj zapovijedi.""",Croatian
"Upita ga: ""Koje?"" A Isus reče: Ne ubij! Ne čini preljuba! Ne ukradi! Ne svjedoči lažno!",Croatian
"Poštuj oca i majku! I ljubi svoga bližnjega kao sebe samoga!""",Croatian
"Kaže mu mladić: ""Sve sam to čuvao. Što mi još nedostaje?""",Croatian
"Reče mu Isus: ""Hoćeš li biti savršen, idi, prodaj što imaš  i podaj siromasima pa ćeš imati blago na nebu. A onda dođi i  idi za mnom.""",Croatian
Na tu riječ ode mladić žalostan jer imaše velik  imetak.,Croatian
"A Isus reče svojim učenicima: ""Zaista, kažem vas, teško  će bogataš u kraljevstvo nebesko.",Croatian
"Ponovno vam velim: Lakše  je devi kroz uši iglene nego bogatašu u kraljevstvo Božje.""",Croatian
"Čuvši to, učenici se silno snebivahu govoreći: ""Tko se  onda može spasiti?""",Croatian
"A Isus upre u njih pogled pa im reče:  ""Ljudima je to nemoguće, ali Bogu je sve moguće.""",Croatian
"Tada Petar prihvati pa upita: ""Evo, mi sve ostavismo  i pođosmo za tobom. Što ćemo za to dobiti?""",Croatian
"Reče im Isus:  ""Zaista, kažem vam, vi koji pođoste za mnom, o preporodu, kad  Sin Čovječji sjedne na prijestolje svoje slave, i vi ćete sjediti  na dvanaest prijestolja i suditi dvanaest plemena Izraelovih.",Croatian
"I tko god ostavi kuće, ili braću, ili sestre, ili oca, ili  majku, ili ženu, ili djecu, ili polja poradi imena mojega, stostruko  će primiti i život vječni baštiniti.""",Croatian
"""A mnogi prvi bit će posljednji, i posljednji prvi.""",Croatian
"""Kraljevstvo je nebesko kao kad domaćin rano ujutro izađe  najmiti radnike u svoj vinograd.",Croatian
Pogodi se s radnicima po  denar na dan i pošalje ih u svoj vinograd.,Croatian
Izađe i o trećoj  uri i vidje druge gdje stoje na trgu besposleni,Croatian
"pa i njima  reče: 'Idite i vi u moj vinograd pa što bude pravo, dat ću vam.'",Croatian
I oni odoše. Izađe opet o šestoj i devetoj uri te učini isto  tako.,Croatian
"A kad izađe o jedanaestoj uri, nađe druge gdje stoje  i reče im: 'Zašto ovdje stojite vazdan besposleni?'",Croatian
"Kažu mu:  'Jer nas nitko ne najmi.' Reče im: 'Idite i vi u vinograd.'""",Croatian
"""Uvečer kaže gospodar vinograda svojemu upravitelju: 'Pozovi  radnike i podaj im plaću počevši od posljednjih pa sve do prvih.'",Croatian
Dođu tako oni od jedanaeste ure i prime po denar.,Croatian
"Pa kada  dođu oni prvi, pomisle da će primiti više, ali i oni prime po  denar.",Croatian
"A kad primiše, počeše mrmljati protiv domaćina:",Croatian
"'Ovi  posljednji jednu su uru radili i izjednačio si ih s nama, koji  smo podnosili svu tegobu dana i žegu.'""",Croatian
"""Nato on odgovori jednomu od njih: 'Prijatelju, ne činim  ti krivo. Nisi li se pogodio sa mnom po denar?",Croatian
Uzmi svoje  pa idi. A ja hoću i ovomu posljednjemu dati kao i tebi.,Croatian
"Nije  li mi slobodno činiti sa svojim što hoću? Ili zar je oko tvoje  zlo što sam ja dobar?'""",Croatian
"""Tako će posljednji biti prvi, a prvi posljednji.""",Croatian
"Dok je Isus uzlazio u Jeruzalem, uze dvanaestoricu nasamo  te im putem reče:",Croatian
"""Evo, uzlazimo u Jeruzalem i Sin Čovječji  bit će predan glavarima svećeničkim i pismoznancima. Osudit će  ga na smrt",Croatian
"i predati poganima da ga izrugaju, izbičuju i  razapnu, ali on će treći dan uskrsnuti.""",Croatian
"Tada mu pristupi mati sinova Zebedejevih zajedno sa sinovima, pade ničice da od njega nešto zaište.",Croatian
"A on će joj: ""Što  želiš?"" Kaže mu: ""Reci da ova moja dva sina u tvome kraljevstvu  sjednu uza te, jedan tebi zdesna, drugi slijeva.""",Croatian
"Isus odgovori: ""Ne znate što ištete. Možete li piti čašu  koju ću ja piti?"" Kažu mu: ""Možemo!""",Croatian
"A on im reče: ""Čašu  ćete moju doduše piti, ali sjesti meni zdesna ili slijeva - to  nisam ja vlastan dati, to je onih kojima je pripravio moj Otac.""",Croatian
"Kada su to čula ostala desetorica, razgnjeve se na dva  brata.",Croatian
"Zato ih Isus dozva i reče: ""Znate da vladari gospoduju  svojim narodima i velikaši njihovi drže ih pod vlašću.",Croatian
"Neće  tako biti među vama! Naprotiv, tko hoće da među vama bude najveći, neka vam bude poslužitelj.",Croatian
"I tko god hoće da među vama bude  prvi, neka vam bude sluga.""",Croatian
"""Tako i Sin Čovječji nije došao da bude služen, nego  da služi i život svoj dade kao otkupninu za mnoge.""",Croatian
"Kad su izlazili iz Jerihona, pođe za njim silan svijet.",Croatian
"I gle, dva slijepca sjeđahu kraj puta. Čuvši da Isus prolazi, povikaše: ""Gospodine, smiluj nam se, Sine Davidov!""",Croatian
"Mnoštvo  ih ušutkivalo, ali oni još jače viknuše: ""Gospodine, smiluj nam  se, Sine Davidov!""",Croatian
"Isus se zaustavi, dozove ih i reče: ""Što hoćete da vam  učinim?""",Croatian
"Kažu mu: ""Gospodine, da nam se otvore oči.""",Croatian
Isus  se ganut dotače njihovim očiju i oni odmah progledaše. I pođoše  za njim.,Croatian
"Kad se približiše Jeruzalemu te dođoše u Betfagu, na Maslinskoj  gori, posla Isus dvojicu učenika",Croatian
"govoreći: ""Pođite u selo  pred vama i odmah ćete naći privezanu magaricu i uz nju magare.  Odriješite ih i dovedite k meni.",Croatian
"Ako vam tko što rekne, recite:  'Gospodinu trebaju', i odmah će ih pustiti.""",Croatian
To se dogodi da se ispuni što je rečeno po proroku:,Croatian
"Recite kćeri Sionskoj: Evo kralj ti tvoj dolazi, krotak, jašuć na magarcu, na magaretu, mladetu magaričinu.",Croatian
Učenici odu i učine kako im naredi Isus.,Croatian
Dovedu magaricu  i magare te stave na njih haljine i Isus uzjaha na njih.,Croatian
"Silan  svijet prostrije svoje haljine po putu, a drugi rezahu grane  sa stabala i sterahu ih po putu.",Croatian
"Mnoštvo pak pred njim i za  njim klicaše: ""Hosana Sinu Davidovu! Blagoslovljen  Onaj koji dolazi u ime Gospodnje! Hosana u visinama!""",Croatian
"Kad uđe u Jeruzalem, uskomešao se sav grad i govorio:  ""Tko je ovaj?""",Croatian
"A mnoštvo odgovaraše: ""To je Prorok, Isus  iz Nazareta galilejskoga.""",Croatian
Isus uđe u Hram i izagna sve koji su prodavali i kupovali  u Hramu. Mjenjačima isprevrta stolove i prodavačima golubova  klupe.,Croatian
"Kaže im: ""Pisamo je: Dom će se moj zvati Dom molitve,  a vi od njega činite pećinu razbojničku.""",Croatian
U Hramu mu priđoše slijepi i hromi i on ih ozdravi.,Croatian
"A kad glavari svećenički i pismoznanci vidješe čudesa  koja učini i djecu što viču Hramom: ""Hosana Sinu Davidovu!"",  gnjevni",Croatian
"mu rekoše: ""Čuješ li što ovi govore?"" Kaže im Isus:  ""Da! A niste li čitali: Iz usta djece i dojenčadi sebi si pripravio hvalu?""",Croatian
"On ih ostavi, pođe iz grada u Betaniju te ondje prenoći.",Croatian
Ujutro se vraćao u grad i ogladnje.,Croatian
"Ugleda smokvu  kraj puta i priđe k njoj, ali ne nađe na njoj ništa osim lišća  pa joj kaže: ""Ne bilo više ploda s tebe dovijeka!"" I smokva umah  usahnu.",Croatian
"Vidjevši to, učenici se začude: ""Kako umah smokva usahnu!""",Croatian
"Isus im odvrati: ""Zaista, kažem vam, ako budete imali vjeru  i ne posumnjate, činit ćete ne samo ovo sa smokvom, nego - reknete  li i ovoj gori: 'Digni se i baci u more!', bit će tako.",Croatian
"I  sve što zaištete u molitvi vjerujući, primit ćete.""",Croatian
"I uđe u Hram. Dok je naučavao, pristupiše mu glavari  svećenički i starješine narodne te ga upitaše: ""Kojom vlašću  to činiš? Tko ti dade tu vlast?""",Croatian
"Isus im odgovori: ""I ja ću vas jedno upitati. Ako mi  na to odgovorite, ja ću vama kazati kojom vlašću ovo činim.",Croatian
"Krst  Ivanov odakle li bijaše? Od Neba ili od ljudi?"" A oni umovahu  među sobom: ""Reknemo li 'Od Neba', odvratit će nam: 'Zašto mu, dakle, ne povjerovaste?'",Croatian
"A reknemo li 'Od ljudi', strah  nas je mnoštva. Ta svi Ivana smatraju prorokom.""",Croatian
"Zato odgovore  Isusu: ""Ne znamo."" I on njima reče: ""Ni ja vama neću kazati kojom  vlašću ovo činim.""",Croatian
"""A što vam se čini? Čovjek neki imao dva sina. Priđe  prvomu i reče: 'Sinko, hajde danas na posao u vinograd!'",Croatian
On  odgovori: 'Neću!' No poslije se predomisli i ode.,Croatian
"Priđe i  drugomu pa mu reče isto tako. A on odgovori: 'Evo me, gospodaru!'  i ne ode.",Croatian
"Koji od te dvojice izvrši volju očevu?"" Kažu: ""Onaj  prvi."" Nato će im Isus: ""Zaista, kažem vam, carinici i bludnice  pretekoše vas u kraljevstvo Božje!",Croatian
"Doista, Ivan dođe k vama  putom pravednosti i vi mu ne povjerovaste, a carinici mu i bludnice  povjerovaše. Vi pak, makar to vidjeste, ni kasnije se ne predomisliste  da mu povjerujete.""",Croatian
"""Drugu prispodobu čujte! Bijaše neki domaćin koji posadi  vinograd, ogradi ga ogradom, iskopa u njemu tijesak i podiže  kulu pa ga iznajmi vinogradarima i otputova.",Croatian
"Kad se približilo  vrijeme plodova, posla svoje sluge vinogradarima da uzmu njegov  urod.",Croatian
"A vinogradari pograbe njegove sluge pa jednoga istukoše, drugog ubiše, a trećega kamenovaše.",Croatian
"I opet posla druge sluge, više njih nego prije, ali oni i s njima postupiše jednako.""",Croatian
"""Naposljetku posla k njima sina svoga misleći: 'Poštovat  će mog sina.'",Croatian
"Ali kad vinogradari ugledaju sina, rekoše među  sobom: 'Ovo je baštinik! Hajde da ga ubijemo i imat ćemo baštinu  njegovu!'",Croatian
"I pograbe ga, izbace iz vinograda i ubiju.""",Croatian
"""Kada dakle dođe gospodar vinograda, što će učiniti s  tim vinogradarima?""",Croatian
"Kažu mu: ""Opake će nemilo pogubiti, a  vinograd iznajmiti drugim vinogradarima što će mu davati urod  u svoje vrijeme.""",Croatian
"Kaže im Isus: ""Zar nikada niste čitali u Pismima: Kamen što ga odbaciše graditelji postade kamen zaglavni. Gospodnje je to djelo - kakvo čudo u očima našim!",Croatian
Zato će se - kažem vam - oduzeti od vas kraljevstvo Božje  i dat će se narodu koji donosi njegove plodove! (,Croatian
"I tko padne  na taj kamen, smrskat će se, a na koga on padne, satrt će ga.)""",Croatian
"Kad su glavari svećenički i farizeji čuli te njegove  prispodobe, razumjeli su da govori o njima.",Croatian
"I tražili su  da ga uhvate, ali se pobojaše mnoštva jer ga je smatralo prorokom.",Croatian
Isus im ponovno prozbori u prispodobama:,Croatian
"""Kraljevstvo je  nebesko kao kad neki kralj pripravi svadbu sinu svomu.",Croatian
Posla  sluge da pozovu uzvanike na svadbu. No oni ne htjedoše doći.,Croatian
"Opet posla druge sluge govoreći: 'Recite uzvanicima: Evo,  objed sam ugotovio. Junci su moji i tovljenici poklani i sve  pripravljeno. Dođite na svadbu!'""",Croatian
"""Ali oni ne mareći odoše - jedan na svoju njivu, drugi  za svojom trgovinom.",Croatian
"Ostali uhvate njegove sluge, zlostave  ih i ubiju.",Croatian
"Nato se kralj razgnjevi, posla svoju vojsku i  pogubi one ubojice, a grad im spali.""",Croatian
"""Tada kaže slugama: 'Svadba je, evo, pripravljena ali  uzvanici ne bijahu dostojni.",Croatian
"Pođite stoga na raskršća i koga  god nađete, pozovite na svadbu!'""",Croatian
"""Sluge iziđoše na putove i sabraše sve koje nađoše -  i zle i dobre. I svadbena se dvorana napuni gostiju.",Croatian
"Kad  kralj uđe pogledati goste, spazi ondje čovjeka koji ne bijaše  odjeven u svadbeno ruho.",Croatian
"Kaže mu: 'Prijatelju, kako si ovamo  ušao bez svadbenoga ruha?' A on zanijemi.",Croatian
"Tada kralj reče  poslužiteljima: 'Svežite mu ruke i noge i bacite ga van u tamu, gdje će biti plač i škrgut zubi.'",Croatian
"Doista, mnogo je zvanih, malo izabranih.""",Croatian
Tada farizeji odoše i održaše vijeće kako da Isusa uhvate  u riječi.,Croatian
"Pošalju k njemu svoje učenike s herodovcima da  ga upitaju: ""Učitelju! Znamo da si istinit te po istini putu  Božjem učiš i ne mariš tko je tko jer nisi pristran.",Croatian
"Reci  nam, dakle, što ti se čini: je li dopušteno dati porez caru ili  nije?""",Croatian
"Znajući njihovu opakost, reče Isus: ""Zašto me iskušavate, licemjeri?",Croatian
"Pokažite mi porezni novac!"" Pružiše mu denar.",Croatian
"On ih upita: ""Čija je ovo slika i natpis?""",Croatian
"Odgovore:  ""Carev."" Kaže im: ""Podajte dakle caru carevo, a Bogu Božje.""",Croatian
"Čuvši to, zadive se pa ga ostave i odu.",Croatian
"Toga dana pristupiše k njemu saduceji, koji vele da nema  uskrsnuća, i upitaše ga:",Croatian
"""Učitelju, Mojsije reče: Umre  li tko bez djece, neka se njegov brat oženi njegovom ženom te  podigne porod bratu svomu.",Croatian
Bijaše tako u nas sedmero  braće. Prvi se oženi i umrije bez poroda ostavivši ženu svom  bratu.,Croatian
"Tako i drugi i treći, sve do sedmoga.",Croatian
A nakon  svih umrije i žena.,Croatian
"Kojemu će dakle od te sedmorice biti  žena o uskrsnuću? Jer sva su je sedmorica imala.""",Croatian
"Odgovori im Isus: ""U zabludi ste jer ne razumijete Pisama  ni sile Božje.",Croatian
"Ta u uskrsnuću niti se žene niti udavaju,  nego su kao anđeli na nebu.",Croatian
"A što se tiče uskrsnuća mrtvih, zar niste čitali što vam reče Bog:",Croatian
"Ja sam Bog Abrahamov, Bog Izakov i Bog Jakovljev? Nije on Bog mrtvih, nego živih!""",Croatian
"Čuvši to, mnoštvo osta zaneseno njegovim naukom.",Croatian
"A kad su farizeji čuli kako ušutka saduceje, okupiše  se,",Croatian
"a jedan od njih, zakonoznanac, da ga iskuša, upita:",Croatian
"""Učitelju, koja ja zapovijed najveća u Zakonu?""",Croatian
"A on mu reče: ""Ljubi  Gospodina Boga svojega svim srcem svojim, i svom dušom svojom, i svim umom svojim.",Croatian
To je najveća i prva zapovijed.,Croatian
"Druga, ovoj slična: Ljubi svoga bližnjega kao sebe samoga.",Croatian
"O tim dvjema zapovijedima visi sav Zakon i Proroci.""",Croatian
"Kad se farizeji skupiše, upita ih Isus:",Croatian
"""Što mislite  o Kristu? Čiji je on sin?"" Kažu mu: ""Davidov.""",Croatian
"A on će njima:  ""Kako ga onda David u Duhu naziva Gospodinom, kad veli:",Croatian
Reče Gospod Gospodinu mojemu: 'Sjedi mi zdesna dok ne položim neprijatelje tvoje za podnožje nogama tvojim?',Croatian
"Ako ga dakle David naziva Gospodinom, kako mu je sin?""",Croatian
"I nitko mu nije mogao odgovoriti ni riječi, niti se od toga  dana tko usudio upitati ga bilo što.",Croatian
Tada Isus prozbori mnoštvu i svojim učenicima:,Croatian
"""Na Mojsijevu  stolicu zasjedoše pismoznanci i farizeji.",Croatian
"Činite dakle i obdržavajte  sve što vam kažu, ali se nemojte ravnati po njihovim djelima  jer govore, a ne čine.",Croatian
"Vežu i ljudima na pleća tovare teška  bremena, a sami ni da bi ih prstom makli.",Croatian
"Sva svoja djela  čine zato da ih ljudi vide. Doista, proširuju zapise svoje i  produljuju rese.",Croatian
"Vole pročelja na gozbama, prva sjedala u  sinagogama,",Croatian
pozdrave na trgovima i da ih ljudi zovu 'Rabbi'.,Croatian
"Vi pak ne dajte se zvati 'Rabbi', jer jedan je učitelj vaš, a svi ste vi braća.",Croatian
Ni ocem ne zovite nikoga na zemlji jer  jedan je Otac vaš - onaj na nebesima.,Croatian
"I ne dajte da vas vođama  zovu, jer jedan je vaš vođa - Krist.",Croatian
Najveći među vama neka  vam bude poslužitelj.,Croatian
"Tko se god uzvisuje, bit će ponižen, a tko se ponizuje, bit će uzvišen.""",Croatian
"""Jao vama, pismoznanci i farizeji! Licemjeri! Zaključavate  kraljevstvo nebesko pred ljudima; sami ne ulazite, a ne date  ući ni onima koji bi htjeli.""",Croatian
#,Croatian
"""Jao vama, pismoznanci i farizeji! Licemjeri! Obilazite  morem i kopnom da pridobijete jednog sljedbenika. A kad ga pridobijete, promećete ga u sina paklenoga dvaput goreg od sebe.""",Croatian
"""Jao vama! Slijepe vođe! Govorite: 'Zakune li se tko  Hramom, nije ništa. Ali ako se zakune hramskim zlatom, veže ga  zakletva.'",Croatian
Budale i slijepci! Ta što je veće: zlato ili Hram  što posvećuje zlato?,Croatian
"Nadalje: 'Zakune li se tko žrtvenikom, nije ništa. Ali ako se zakune darom što je na njemu, veže ga  zakletva.'",Croatian
Slijepci! Ta što je veće: dar ili žrtvenik što  dar posvećuje?,Croatian
"Tko se dakle zakune žrtvenikom, kune se njime  i svime što je na njemu.",Croatian
"I tko se zakune Hramom, kune se  njime i Onim koji u njemu prebiva.",Croatian
"I tko se zakune nebom, kune se prijestoljem Božjim i Onim koji na njemu sjedi.""",Croatian
"""Jao vama, pismoznanci i farizeji! Licemjeri! Namirujete  desetinu od metvice i kopra i kima, a propuštate najvažnije u  Zakonu: pravednost, milosrđe, vjernost. Ovo je trebalo činiti, a ono ne propuštati.",Croatian
"Slijepe vođe! Cijedite komarca, a gutate  devu!""",Croatian
"""Jao vama, pismoznanci i farizeji! Licemjeri! Čistite  čašu i zdjelu izvana, a iznutra su pune grabeža i pohlepe.",Croatian
"Farizeju  slijepi! Očisti najprije nutrinu čaše da joj i vanjština bude  čista.""",Croatian
"Jao vama pismoznanci i farizeji! Licemjeri! Nalik ste  na obijeljene grobove. Izvana izgledaju lijepi, a iznutra su  puni mrtvačkih kostiju i svakojake nečistoće.",Croatian
"Tako i vi izvana  ljudima izgledate pravedni, a iznutra ste puni licemjerja i bezakonja.""",Croatian
"""Jao vama, pismoznanci i farizeji! Licemjeri! Gradite  grobnice prorocima i kitite spomenike pravednicima",Croatian
"te govorite:  'Da smo mi živjeli u dane otaca svojih, ne bismo bili njihovi  sudionici u prolijevanju krvi proročke.'",Croatian
Tako sami protiv  sebe svjedočite da ste sinovi ubojica proroka.,Croatian
"Dopunite samo  mjeru otaca svojih!""",Croatian
"""Zmije! Leglo gujinje! Kako ćete uteći osudi paklenoj?",Croatian
"Zato evo ja šaljem vama proroke i mudrace i pismoznance.  Jedne ćete od njih ubiti i raspeti, druge bičevati po svojim  sinagogama i progoniti od grada do grada",Croatian
"da tako na vas dođe  sva pravedna krv, prolivena na zemlji od krvi Abela pravednoga  pa do krvi Zaharije, sina Barahijina, kojega ubiste između Hrama  i žrtvenika.",Croatian
"Zaista, kažem vam, sve će to doći na ovaj naraštaj!""",Croatian
"""Jeruzaleme, Jeruzaleme, koji ubijaš proroke i kamenuješ  one što su tebi poslani! Koliko li puta htjedoh okupiti djecu  tvoju kao što kvočka okuplja piliće pod krila, i ne htjedoste.",Croatian
"Evo, napuštena vam kuća.",Croatian
"Doista, kažem vam, odsada me  nećete vidjeti dok ne reknete: Blagoslovljen Onaj koji dolazi  u ime Gospodnje!""",Croatian
Isus iziđe iz Hrama. Putom mu pristupiše učenici pokazujući  mu hramsko zdanje.,Croatian
"A on im reče: ""Ne vidite li sve ovo? Zaista, kažem vam, ne, neće se ovdje ostaviti ni kamen na kamenu nerazvaljen.""",Croatian
"Dok je zatim na Maslinskoj gori sjedio, pristupiše k njemu  učenici nasamo govoreći: ""Reci nam kada će to biti i koji će  biti znak tvojega Dolaska i svršetka svijeta?""",Croatian
"Isus im odgovori: ""Pazite da vas tko ne zavede!",Croatian
"Mnogi  će doista doći u moje ime i govoriti: 'Ja sam Krist!' I mnoge  će zavesti.""",Croatian
"""A čut ćete za ratove i za glasove o ratovima. Pazite, ne uznemirujte se. Doista treba da se to dogodi, ali  to još nije svršetak.",Croatian
Narod će ustati protiv naroda i kraljevstvo  protiv kraljevstva; bit će gladi i potresa po raznim mjestima.,Croatian
"Ali sve je to samo početak trudova.""",Croatian
"""Tada će vas predavati na muke i ubijati vas. I svi će  vas narodi zamrziti zbog imena moga.",Croatian
"Mnogi će se tada  sablazniti, izdavat će jedni druge i mrziti se među sobom.",Croatian
Ustat će mnogi lažni proroci i mnoge zavesti.,Croatian
Razmahat  će se bezakonje i ohladnjeti ljubav mnogih.,Croatian
"Ali tko ustraje  do svršetka, bit će spašen.""",Croatian
"""I propovijedat će se ovo evanđelje Kraljevstva po svem  svijetu za svjedočanstvo svim narodima. Tada će doći svršetak.""",Croatian
"""Kada dakle vidite da grozota pustoši, po proroštvu  Daniela proroka, stoluje na svetome mjestu - tko čita, neka razumije:",Croatian
"koji se tada zateknu u Judeji, neka bježe  u gore;",Croatian
"tko bude na krovu, neka ne silazi uzeti što iz kuće;",Croatian
"i tko bude u polju, neka se ne okreće natrag da uzme  haljinu!""",Croatian
"""A jao trudnicama i dojiljama u one dane!""",Croatian
"""I molite da bijeg vaš ne bude zimi ili subotom",Croatian
"jer  tada će biti velika tjeskoba kakve ne bijaše od početka svijeta  sve do sada, a neće je ni biti.""",Croatian
"""I kad se ne bi skratili dani oni, nitko se ne bi spasio.  No poradi izabranih skratit će se dani oni.""",Croatian
"""Ako vam tada tko rekne: 'Gle, evo Krista!' ili: 'Eno  ga!' - ne povjerujte!",Croatian
"Ustat će, doista, lažni kristi i lažni  proroci i iznijeti znamenja velika i čudesa da, bude  li moguće, zavedu i izabrane.""",Croatian
"""Eto, prorekao sam vam.""",Croatian
"""Reknu li vam dakle: 'Evo, u pustinji je!', ne izlazite;  'Evo ga u ložnicama!', ne vjerujte.",Croatian
"Jer kao što munja izlazi  od istoka i bljesne do zapada, tako će biti i s dolaskom Sina  Čovječjega.""",Croatian
"""Gdje bude strvine, ondje će se skupljati orlovi.""",Croatian
"""A odmah nakon nevolje onih dana sunce će pomrčati i mjesec neće više svijetljeti i zvijezde će s neba padati i sile će se nebeske poljuljati.""",Croatian
"""I tada će se pojaviti znak Sina Čovječjega na nebu.  I tada će proplakati sva plemena zemlje. I ugledat će  Sina Čovječjega gdje dolazi na oblacima nebeskim s velikom  moći i slavom.",Croatian
"I razaslat će anđele svoje s trubljom velikom  i sabrat će mu izabranike s četiri vjetra, s jednoga kraja  neba do drugoga.""",Croatian
"""A od smokve se naučite prispodobi! Kad joj grana već  omekša i lišće potjera, znate: blizu je ljeto.",Croatian
"Tako i vi  kad sve to ugledate, znajte: blizu je, na vratima!""",Croatian
"""Zaista, kažem vam, ne, neće uminuti naraštaj ovaj dok  se sve to ne zbude.",Croatian
"Nebo će i zemlja uminuti, ali riječi  moje ne, neće uminuti.""",Croatian
"""A o onom danu i času nitko ne zna, pa ni anđeli nebeski, ni Sin, nego samo Otac.",Croatian
"Kao u dane Noine, tako će biti i  Dolazak Sina Čovječjega.",Croatian
"Kao što su u dane one - prije potopa  - jeli i pili, ženili se i udavali do dana kad Noa uđe u korablju",Croatian
i ništa nisu ni slutili dok ne dođe potop i sve odnije -  tako će biti i Dolazak Sina Čovječjega.,Croatian
"Dvojica će tada biti  u polju: jedan će se uzeti, drugi ostaviti.",Croatian
"Dvije će mljeti  u mlinu: jedna će se uzeti, druga ostaviti.""",Croatian
"""Bdijte dakle jer ne znate u koji dan Gospodin vaš dolazi.",Croatian
"A ovo znajte: kad bi domaćin znao o kojoj straži kradljivac  dolazi, bdio bi i ne bi dopustio potkopati kuće.",Croatian
"Zato i vi  budite pripravni jer u čas kad i ne mislite Sin Čovječji dolazi.""",Croatian
"""Tko li je onaj vjerni i razumni sluga što ga gospodar  postavi nad svojim ukućanima da im izda hranu u pravo vrijeme?",Croatian
Blago onome sluzi kojega gospodar kada dođe nađe da tako  radi!,Croatian
"Zaista, kažem vam, postavit će ga nad svim imanjem  svojim.""",Croatian
"""No rekne li taj zli sluga u srcu: 'Okasnit će gospodar  moj'",Croatian
"pa stane tući sudrugove, jesti i piti s pijanicama,",Croatian
doći će gospodar toga sluge u dan u koji mu se ne nada i  u čas u koji i ne sluti;,Croatian
"rasjeći će ga i dodijeliti mu udes  među licemjerima. Ondje će biti plač i škrgut zubi.""",Croatian
"""Tada će kraljevstvo nebesko biti kao kad deset djevica uzeše  svoje svjetiljke i iziđoše u susret zaručniku.",Croatian
"Pet ih bijaše  ludih, a pet mudrih.",Croatian
"Lude uzeše svjetiljke, ali ne uzeše sa  sobom ulja.",Croatian
"Mudre pak zajedno sa svjetiljkama uzeše u posudama  ulja.""",Croatian
"""Budući da je zaručnik okasnio, sve one zadrijemaše i  pozaspaše.",Croatian
O ponoći nasta vika: 'Evo zaručnika! Iziđite mu  u susret!',Croatian
Tada ustadoše sve one djevice i urediše svoje svjetiljke.,Croatian
"Lude tada rekoše mudrima: 'Dajte nam od svoga ulja, gase nam  se svjetiljke!'",Croatian
"Mudre im odgovore: 'Nipošto! Ne bi doteklo  nama i vama. Pođite radije k prodavačima i kupite!'""",Croatian
"""Dok one odoše kupiti, dođe zaručnik: koje bijahu pripravne, uđoše s njim na svadbu i zatvore se vrata.",Croatian
Poslije dođu  i ostale djevice pa stanu dozivati: 'Gospodine! Gospodine! Otvori  nam!',Croatian
"A on im odgovori: 'Zaista kažem vam, ne poznam vas!'",Croatian
"Bdijte dakle jer ne znate dana ni časa!""",Croatian
"""Doista, kao kad ono čovjek, polazeći na put, dozva sluge  i dade im svoj imetak.",Croatian
"Jednomu dade pet talenata, drugomu  dva, a trećemu jedan - svakomu po njegovoj sposobnosti.",Croatian
"I  otputova. Onaj koji je primio pet talenata odmah ode, upotrijebi  ih i stekne drugih pet.",Croatian
Isto tako i onaj sa dva stekne druga  dva.,Croatian
"Onaj naprotiv koji je primio jedan ode, otkopa zemlju  i sakri novac gospodarov.""",Croatian
"""Nakon dugo vremena dođe gospodar tih slugu i zatraži  od njih račun.",Croatian
"Pristupi mu onaj što je primio pet talenata  i donese drugih pet govoreći: 'Gospodaru! Pet si mi talenata  predao. Evo, drugih sam pet talenata stekao!'",Croatian
"Reče mu gospodar:  'Valjaš, slugo dobri i vjerni! U malome si bio vjeran, nad mnogim  ću te postaviti! Uđi u radost gospodara svoga!'""",Croatian
"""Pristupi i onaj sa dva talenta te reče: 'Gospodaru!  Dva si mi talenta predao. Evo, druga sam dva talenta stekao!'",Croatian
"Reče mu gospodar: 'Valjaš, slugo dobri i vjerni! U malome  si bio vjeran, nad mnogim ću te postaviti! Uđi u radost gospodara  svoga.'""",Croatian
"""A pristupi i onaj koji je primio jedan talenat te reče:  'Gospodaru! Znadoh te: čovjek si strog, žanješ gdje nisi sijao  i kupiš gdje nisi vijao.",Croatian
"Pobojah se stoga, odoh i sakrih  talenat tvoj u zemlju. Evo ti tvoje!'",Croatian
A gospodar mu reče:  'Slugo zli i lijeni! Znao si da žanjem gdje nisam sijao i kupim  gdje nisam vijao!,Croatian
"Trebalo je dakle da uložiš moj novac kod  novčara i ja bih po povratku izvadio svoje s dobitkom.'""",Croatian
"""'Uzmite stoga od njega talenat i podajte onomu koji  ih ima deset.",Croatian
"Doista, onomu koji ima još će se dati, neka  ima u izobilju, a od onoga koji nema oduzet će se i ono što ima.",Croatian
"A beskorisnoga slugu izbacite van u tamu. Ondje će biti plač  i škrgut zubi.'""",Croatian
"""Kad Sin Čovječji dođe u slavi i svi anđeli njegovi s  njime, sjest će na prijestolje slave svoje.",Croatian
"I sabrat će se  pred njim svi narodi, a on će ih jedne od drugih razlučiti kao  što pastir razlučuje ovce od jaraca.",Croatian
"Postavit će ovce sebi  zdesna, a jarce slijeva.""",Croatian
"""Tada će kralj reći onima sebi zdesna: 'Dođite, blagoslovljeni  Oca mojega! Primite u baštinu Kraljevstvo pripravljeno za vas  od postanka svijeta!",Croatian
Jer ogladnjeh i dadoste mi jesti; ožednjeh  i napojiste me; stranac bijah i primiste me;,Croatian
"gol i zaogrnuste  me; oboljeh i pohodiste me; u tamnici bijah i dođoste k meni.'""",Croatian
"""Tada će mu pravednici odgovoriti: 'Gospodine, kada te  to vidjesmo gladna i nahranismo te; ili žedna i napojismo te?",Croatian
Kada te vidjesmo kao stranca i primismo; ili gola i zaogrnusmo  te?,Croatian
Kada te vidjesmo bolesna ili u tamnici i dođosmo k tebi?',Croatian
"A kralj će im odgovoriti: 'Zaista, kažem vam, što god učiniste  jednomu od ove moje najmanje braće, meni učiniste!'""",Croatian
"""Zatim će reći i onima slijeva: 'Odlazite od mene, prokleti, u oganj vječni, pripravljen đavlu i anđelima njegovim!",Croatian
Jer  ogladnjeh i ne dadoste mi jesti; ožednjeh i ne dadoste mi piti;,Croatian
"stranac bijah i ne primiste me; gol i ne zaogrnuste me; bolestan  i u tamnici i ne pohodiste me!'""",Croatian
"""Tada će mu i oni odgovoriti: 'Gospodine, a kada te to  vidjesmo gladna, ili žedna, ili stranca, ili gola, ili bolesna, ili u tamnici, i ne poslužismo te?'",Croatian
"Tada će im on odgovoriti:  'Zaista, kažem vam, što god ne učiniste jednomu od ovih najmanjih, ni meni ne učiniste.'""",Croatian
"""I otići će ovi u muku vječnu, a pravednici u život vječni.""",Croatian
"I kad Isus završi sve te besjede, reče svojim učenicima:",Croatian
"""Znate  da je za dva dana Pasha, i Sin Čovječji predaje se da se razapne.""",Croatian
Uto se sabraše glavari svećenički i starješine narodne u dvoru  velikoga svećenika imenom Kajfe,Croatian
i zaključiše Isusa na prijevaru  uhvatiti i ubiti.,Croatian
"Jer se govorilo: ""Nikako ne o Blagdanu da  ne nastane pobuna u narodu.""",Croatian
"Kad je Isus bio u Betaniji, u kući Šimuna Gubavca,",Croatian
"pristupi  mu neka žena s alabastrenom posudicom skupocjene pomasti i polije  ga po glavi, dok je on bio za stolom.",Croatian
"Vidjevši to, učenici  negodovahu: ""Čemu ta rasipnost?",Croatian
"Moglo se to skupo prodati  i dati siromasima.""",Croatian
"Zapazio to Isus pa im reče: ""Što dodijavate ženi? Dobro  djelo učini prema meni.",Croatian
"Ta siromaha svagda imate uza se,  a mene nemate svagda.",Croatian
Izlila je tu pomast na moje tijelo  - za ukop mi to učini.,Croatian
"Zaista, kažem vam, gdje se god bude  propovijedalo ovo evanđelje, po svem svijetu, navješćivat će  se i ovo što ona učini - njoj na spomen.""",Croatian
"Tada jedan od dvanaestorice, zvan Juda Iškariotski, pođe  glavarima svećeničkim",Croatian
"i reče: ""Što ćete mi dati i ja ću vam  ga predati."" A oni mu odmjeriše trideset srebrnjaka.",Croatian
Otada  je tražio priliku da ga preda.,Croatian
"Prvoga dana Beskvasnih kruhova pristupiše učenici Isusu  i upitaše: ""Gdje hoćeš da ti pripravimo te blaguješ pashu?""",Croatian
"On  reče: ""Idite u grad tomu i tomu i recite mu: 'Učitelj veli: Vrijeme  je moje blizu, kod tebe slavim pashu sa svojim učenicima.'""",Croatian
I  učine učenici kako im naredi Isus i priprave pashu.,Croatian
Uvečer bijaše Isus za stolom s dvanaestoricom.,Croatian
"I  dok su blagovali, reče: ""Zaista, kažem vam, jedan će me od vas  izdati.""",Croatian
"Silno ožalošćeni, stanu mu jedan za drugim govoriti:  ""Da nisam ja, Gospodine?""",Croatian
"On odgovori: ""Onaj koji umoči sa  mnom ruku u zdjelu, taj će me izdati.",Croatian
"Sin Čovječji, istina, odlazi kako je o njemu pisano, ali jao čovjeku onomu koji predaje  Sina Čovječjega. Tomu bi čovjeku bolje bilo da se ni rodio nije.""",Croatian
"A Juda, izdajnik, prihvati i reče: ""Da nisam ja, učitelju?""  Reče mu: ""Ti kaza.""",Croatian
"I dok su blagovali, uze Isus kruh, izreče blagoslov pa  razlomi, dade svojim učenicima i reče: ""Uzmite i jedite! Ovo  je tijelo moje!""",Croatian
"I uze čašu, zahvali i dade im govoreći:  ""Pijte iz nje svi!",Croatian
"Ovo je krv moja, krv Saveza koja  se za mnoge prolijeva na otpuštenje grijeha.",Croatian
"A kažem vam:  ne, neću od sada piti od ovog roda trsova do onoga dana kad ću  ga - novoga - s vama piti u kraljevstvu Oca svojega.""",Croatian
"Otpjevavši  hvalospjeve, zaputiše se prema Maslinskoj gori.",Croatian
"Tada im reče Isus: ""Svi ćete se vi još ove noći sablazniti  o mene. Ta pisano je: Udarit će pastira i stado će se razbjeći.",Croatian
"Ali kad uskrsnem, ići ću pred vama u Galileju.'",Croatian
"Nato  će mu Petar: ""Ako se i svi sablazne o tebe, ja se nikada neću!""",Croatian
"Reče mu Isus: ""Zaista, kažem ti, još ove noći, prije negoli  se pijetao oglasi, triput ćeš me zatajiti!""",Croatian
"Kaže mu Petar:  ""Bude li trebalo i umrijeti s tobom, ne, neću te zatajiti."" Tako  rekoše i svi učenici.",Croatian
"Tada dođe Isus s njima u predio zvan Getsemani i kaže  učenicima: ""Sjednite ovdje dok ja odem onamo pomoliti se.""",Croatian
I  povede sa sobom Petra i oba sina Zebedejeva. Spopade ga žalost  i tjeskoba.,Croatian
"Tada im reče: ""Duša mi je nasmrt žalosna.  Ostanite ovdje i bdijte sa mnom!""",Croatian
"I ode malo dalje, pade ničice moleći: ""Oče moj! Ako je  moguće, neka me mimoiđe ova čaša. Ali ne kako ja hoću, nego kako  hoćeš ti.""",Croatian
"I dođe učenicima i nađe ih pozaspale pa reče Petru: ""Tako, zar niste mogli jedan sat probdjeti sa mnom?",Croatian
"Bdijte i molite  da ne padnete u napast! Duh je, istina, voljan, no tijelo je  slabo.""",Croatian
"Opet, po drugi put, ode i pomoli se: ""Oče moj! Ako  nije moguće da me čaša mine da je ne pijem, budi volja tvoja!""",Croatian
"I ponovno dođe i nađe ih pozaspale, oči im se sklapale.",Croatian
"Opet  ih ostavi, pođe i pomoli se po treći put ponavljajući iste riječi.",Croatian
"Tada dođe učenicima i reče im: ""Samo spavajte i počivajte!  Evo, približio se čas! Sin Čovječji predaje se u ruke grešničke!",Croatian
"Ustanite, hajdemo! Evo, približio se moj izdajica.""",Croatian
"Dok je on još govorio, gle, dođe Juda, jedan od dvanaestorice, i s njime silna svjetina s mačevima i toljagama poslana od glavara  svećeničkih i starješina narodnih.",Croatian
"A izdajica im dao znak:  ""Koga poljubim, taj je, njega uhvatite!""",Croatian
"I odmah pristupi  Isusu i reče: ""Zdravo, Učitelju!"" I poljubi ga.",Croatian
"A Isus mu  reče: ""Prijatelju, zašto ti ovdje!"" Tada pristupe, podignu ruke  na Isusa i uhvate ga.",Croatian
"I gle, jedan od onih koji bijahu s Isusom maši se rukom, trgnu mač, udari slugu velikoga svećenika i odsiječe mu uho.",Croatian
"Kaže mu tada Isus: ""Vrati mač na njegovo mjesto jer svi koji  se mača laćaju od mača i ginu.",Croatian
Ili zar misliš da ja ne mogu  zamoliti Oca svojega i eto umah uza me više od dvanaest legija  anđela?,Croatian
"No kako bi se onda ispunila Pisma da tako mora biti?""",Croatian
"U taj čas reče Isus svjetini: ""Kao na razbojnika iziđoste  s mačevima i toljagama da me uhvatite? Danomice sjeđah u Hramu  naučavajući i ne uhvatiste me.""",Croatian
A sve se to dogodilo da se  ispune Pisma proročka. Tada ga svi učenici ostave i pobjegnu.,Croatian
"Nato uhvatiše Isusa i odvedoše ga velikomu svećeniku  Kajfi, kod kojega se sabraše pismoznanci i starješine.",Croatian
"A  Petar je išao za njim izdaleka do dvora velikog svećenika; i  ušavši unutra, sjedne sa stražarima da vidi svršetak.",Croatian
A glavari svećenički i cijelo Vijeće tražili su kakvo  lažno svjedočanstvo protiv Isusa da bi ga mogli pogubiti.,Croatian
Ali  ne nađoše premda pristupiše mnogi lažni svjedoci. Napokon pristupe  dvojica,Croatian
"i reknu: ""Ovaj reče: 'Mogu razvaliti Hram Božji i  za tri ga dana sagraditi.'""",Croatian
"Usta nato veliki svećenik i reče mu: ""Zar ništa ne odgovaraš?  Što to ovi protiv tebe svjedoče?""",Croatian
"Isus je šutio. Reče mu veliki svećenik: ""Zaklinjem te Bogom živim: Kaži nam  jesi li ti Krist, Sin Božji?""",Croatian
"Reče mu Isus: ""Ti kaza! Štoviše, kažem vam: Odsada ćete gledati Sina Čovječjega gdje sjedi  zdesna Sile i dolazi na oblacima nebeskim.""",Croatian
"Nato veliki  svećenik razdrije haljine govoreći: ""Pohulio je! Što nam još  trebaju svjedoci! Evo, sada ste čuli hulu!",Croatian
"Što vam se čini?""  Oni odgovoriše: ""Smrt zaslužuje!""",Croatian
"Tada su mu pljuvali u lice i udarali ga, a drugi ga pljuskali",Croatian
"govoreći: ""Proreci nam, Kriste, tko te udario?""",Croatian
"A Petar je sjedio vani u dvorištu. I pristupi mu jedna  sluškinja govoreći: ""I ti bijaše s Isusom Galilejcem.""",Croatian
"On  pred svima zanijeka: ""Ne znam što govoriš.""",Croatian
"Kad iziđe u predvorje, spazi ga druga i kaže nazočnima: ""Ovaj bijaše s Isusom Nazarećaninom.""",Croatian
"On opet zanijeka sa zakletvom: ""Ne znam toga čovjeka.""",Croatian
"Malo zatim nazočni pristupiše Petru i rekoše: ""Doista, i ti si od njih! Ta govor te tvoj izdaje!""",Croatian
"On se tada stane  zaklinjati i preklinjati: ""Ne znam toga čovjeka."" I odmah se  oglasi pijetao.",Croatian
"I spomenu se Petar riječi koju mu Isus reče:  ""Prije nego se pijetao oglasi, triput ćeš me zatajiti."" I iziđe  te gorko zaplaka.",Croatian
"A kad objutri, svi su glavari svećenički i starješine narodne  održali vijećanje protiv Isusa da ga pogube.",Croatian
I svezana ga  odveli i predali upravitelju Pilatu.,Croatian
"Kada Juda, njegov izdajica, vidje da je Isus osuđen, pokaja  se i vrati trideset srebrnjaka glavarima svećeničkim i starješinama",Croatian
"govoreći: ""Sagriješih predavši krv nedužnu!"" Odgovoriše: ""Što  se to nas tiče? To je tvoja stvar!""",Croatian
"I bacivši srebrnjake u  Hram, ode te se objesi.",Croatian
Glavari svećenički uzeše srebrnjake i rekoše:,Croatian
"""Nije  dopušteno staviti ih u hramsku riznicu jer su krvarina."" Posavjetuju  se i kupe za njih lončarovu njivu za ukop stranaca.",Croatian
"Stoga  se ona njiva zove ""Krvava njiva"" sve do danas.",Croatian
Tada se ispuni  što je rečeno po proroku Jeremiji: Uzeše trideset srebrnjaka  - cijenu Neprocjenjivoga kojega procijeniše sinovi Izraelovi  -,Croatian
i dadoše ih za njivu lončarovu kako mi naredi Gospodin.,Croatian
"Dovedoše dakle Isusa pred upravitelja. Upita ga upravitelj:  ""Ti li si kralj židovski?"" On odgovori: ""Ti kažeš.""",Croatian
"I dok  su ga glavari svećenički i starješine narodne optuživale, ništa  nije odgovarao.",Croatian
"Tada mu reče Pilat: ""Ne čuješ li što sve  protiv tebe svjedoče?""",Croatian
I ne odgovori mu ni na jednu riječ  te se upravitelj silno čudio.,Croatian
"A o Blagdanu upravitelj je običavao svjetini pustiti  jednoga uznika, koga bi već htjeli.",Croatian
Tada upravo bijaše u  njih poznati uznik zvani Baraba.,Croatian
"Kad se dakle sabraše, reče  im Pilat: ""Koga hoćete da vam pustim: Barabu ili Isusa koji se  zove Krist?""",Croatian
Znao je doista da ga predadoše iz zavisti.,Croatian
"Dok je sjedio na sudačkoj stolici, poruči nu njegova  žena: ""Mani se ti onoga pravednika jer sam danas u snu mnogo  pretrpjela zbog njega.""",Croatian
"Međutim, glavari svećenički i starješine nagovore svjetinu  da zaište Barabu, a Isus da se pogubi.",Croatian
"Upita ih dakle upravitelj:  ""Kojega od ove dvojice hoćete da vam pustim?"" A oni rekoše: ""Barabu!""",Croatian
"Kaže im Pilat: ""Što dakle da učinim s Isusom koji se zove  Krist?"" Oni će: ""Neka se razapne.""",Croatian
"A on upita: ""A što je  zla učinio?"" Vikahu još jače: ""Neka se razapne!""",Croatian
"Kad Pilat vidje da ništa ne koristi, nego da biva sve  veći metež, uzme vodu i opere ruke pred svjetinom govoreći: ""Nevin  sam od krvi ove! Vi se pazite!""",Croatian
"Sav narod nato odvrati: ""Krv  njegova na nas i na djecu našu!""",Croatian
"Tada im pusti Barabu, a  Isusa, izbičevana, preda da se razapne.",Croatian
Onda vojnici upraviteljevi uvedoše Isusa u dvor upraviteljev  i skupiše oko njega cijelu četu.,Croatian
Svukoše ga pa zaogrnuše  skrletnim plaštem.,Croatian
"Spletoše zatim vijenac od trnja i staviše  mu na glavu, a tako i trsku u desnicu. Prigibajući pred njim  koljena, izrugivahu ga: ""Zdravo, kralju židovski!""",Croatian
"Onda pljujući  po njemu, uzimahu trsku i udarahu ga njome po glavi.",Croatian
"Pošto ga izrugaše, svukoše mu plašt, obukoše mu njegove  haljine pa ga odvedoše da ga razapnu.",Croatian
"Izlazeći nađu nekoga čovjeka Cirenca, imenom Šimuna,  i prisile ga da mu ponese križ.",Croatian
"I dođoše na mjesto zvano Golgota, to jest Lubanjsko mjesto,",Croatian
"dadoše mu piti vino sa žuči pomiješano.  I kad okusi, ne htjede piti.",Croatian
"A pošto ga razapeše, razdijeliše  među se haljine njegove bacivši kocku.",Croatian
"I sjedeći ondje, čuvahu ga.",Croatian
"I staviše mu ponad glave krivicu napisanu: ""Ovo je Isus, kralj židovski.""",Croatian
"Tada razapeše s njime dva razbojnika, jednoga zdesna, drugoga slijeva.",Croatian
A prolaznici su ga pogrđivali mašući glavama:,Croatian
"""Ti  koji razvaljuješ Hram i za tri ga dana sagradiš, spasi sam sebe!  Ako si Sin Božji, siđi s križa!""",Croatian
"Slično i glavari svećenički  s pismoznancima i starješinama, rugajući se, govorahu:",Croatian
"""Druge  je spasio, sebe ne može spasiti! Kralj je Izraelov! Neka sada  siđe s križa pa ćemo povjerovati u nj!",Croatian
"Uzdao se u Boga!  Neka ga sad izbavi ako mu omilje! Ta govorio je: 'Sin sam  Božji!'""",Croatian
Tako ga vrijeđahu i s njim raspeti razbojnici.,Croatian
Od šeste ure nasta tama po svoj zemlji - do ure devete.,Croatian
"O devetoj uri povika Isus iza glasa: ""Eli, Eli, lema sabahtani?""  To će reći: ""Bože moj, Bože moj, zašto si me ostavio?""",Croatian
"A neki od nazočnih, čuvši to, govorahu: ""Ovaj zove Iliju.""",Croatian
"I odmah pritrča jedan od njih, uze spužvu, natopi je octom,  natakne je na trsku i pruži mu piti.",Croatian
"A ostali  rekoše: ""Pusti da vidimo hoće li doći Ilija da ga spasi.""",Croatian
A  Isus opet povika iz glasa i ispusti duh.,Croatian
"I gle, zavjesa se hramska razdrije odozgor dodolje, nadvoje;  zemlja se potrese, pećine se raspukoše,",Croatian
grobovi otvoriše  i tjelesa mnogih svetih preminulih uskrsnuše,Croatian
"te iziđoše iz  grobova nakon njegova uskrsnuća, uđoše u sveti grad i pokazaše  se mnogima.",Croatian
"A satnik i oni koji su s njime čuvali Isusa vidješe potres  i što se zbiva, silno se prestrašiše i rekoše: ""Uistinu, Sin  Božji bijaše ovaj.""",Croatian
A bijahu ondje i izdaleka promatrahu mnoge žene što su  iz Galileje išle za Isusom poslužujući mu;,Croatian
"među njima Marija  Magdalena i Marija, Jakovljeva i Josipova majka, i majka sinova  Zebedejevih.",Croatian
"Uvečer dođe neki bogat čovjek iz Arimateje, imenom Josip, koji i sam bijaše učenik Isusov.",Croatian
On pristupi Pilatu i zaiska  tijelo Isusovo. Tada Pilat zapovjedi da mu se dadne.,Croatian
"Josip  uze tijelo, povi ga u čisto platno",Croatian
i položi u svoj novi grob  koji bijaše isklesao u stijeni. Dokotrlja velik kamen na grobna  vrata i otiđe.,Croatian
A bijahu ondje Marija Magdalena i druga Marija: sjedile  su nasuprot grobu.,Croatian
"Sutradan, to jest dan nakon Priprave, sabraše se glavari  svećenički i farizeji kod Pilata",Croatian
"te mu rekoše: ""Gospodaru, sjetismo se da onaj varalica još za života kaza: 'Nakon tri  dana uskrsnut ću.'",Croatian
"Zapovjedi dakle da se grob osigura sve  do trećega dana da ne bi možda došli njegovi učenici, ukrali  ga pa rekli narodu: 'Uskrsnuo je od mrtvih!' I bit će posljednja  prijevara gora od prve.""",Croatian
"Reče im Pilat: ""Imate stražu! Idite  i osigurajte kako znate!""",Croatian
Nato oni odu i osiguraju grob:  zapečate kamen i postave stražu.,Croatian
"Po suboti, u osvit prvoga dana u tjednu, dođe Marija Magdalena  i druga Marija pogledati grob.",Croatian
"I gle, nastade žestok potres  jer anđeo Gospodnji siđe s neba, pristupi, otkotrlja kamen i  sjede na nj.",Croatian
"Lice mu bijaše kao munja, a odjeća bijela kao  snijeg.",Croatian
Od straha pred njim zadrhtaše stražari i obamriješe.,Croatian
"A anđeo progovori ženama: ""Vi se ne bojte! Ta znam: Isusa  Raspetoga tražite!",Croatian
"Nije ovdje! Uskrsnu kako reče. Hajde, vidite  mjesto gdje je ležao",Croatian
"pa pođite žurno i javite njegovim učenicima  da uskrsnu od mrtvih. I evo, ide pred vama u Galileju. Ondje  ćete ga vidjeti. Evo, rekoh vam.""",Croatian
One otiđoše žurno s groba te sa strahom i velikom radošću  otrčaše javiti njegovim učenicima.,Croatian
"Kad eto im Isusa u susret!  Reče im: ""Zdravo!"" One polete k njemu, obujme mu noge i ničice  mu se poklone.",Croatian
"Tada im Isus reče: ""Ne bojte se! Idite, javite  mojoj braći da pođu u Galileju! Ondje će me vidjeti!""",Croatian
"Dok su one odlazile, gle, neki od straže dođoše u grad  i javiše glavarima svećeničkim sve što se dogodilo.",Croatian
"Oni se  sabraše sa starješinama na vijećanje, uzeše mnogo novaca i dadoše  vojnicima",Croatian
"govoreći: ""Recite: 'Noću dok smo mi spavali, dođoše  njegovi učenici i ukradoše ga.'",Croatian
"Ako to dočuje upravitelj, mi ćemo ga uvjeriti i sve učiniti da vi budete bez brige.""",Croatian
Oni  uzeše novac i učiniše kako bijahu poučeni. I razglasilo se to  među Židovima - sve do danas.,Croatian
Jedanaestorica pođoše u Galileju na goru kamo im je naredio  Isus.,Croatian
"Kad ga ugledaše, padoše ničice preda nj. A neki posumnjaše.",Croatian
"Isus im pristupi i prozbori: ""Dana mi je sva vlast na nebu i na zemlji!",Croatian
Pođite dakle  i učinite mojim učenicima sve narode krsteći ih u ime Oca i Sina  i Duha Svetoga,Croatian
"i učeći ih čuvati sve što sam vam zapovjedio!"" ""I evo, ja sam s vama u sve dane - do svršetka svijeta.""",Croatian
Početak Evanđelja Isusa Krista Sina Božjega.,Croatian
Pisano je u  Izaiji proroku: Evo šaljem glasnika svoga pred licem tvojim da ti pripravi put.,Croatian
"Glas viče u pustinji: Pripravite put Gospodinu, poravnite mu staze!",Croatian
Tako se pojavi Ivan: krstio je u pustinji i propovijedao  krst obraćenja na otpuštenje grijeha.,Croatian
Grnula k njemu sva judejska  zemlja i svi Jeruzalemci: primali su od njega krštenje u rijeci  Jordanu ispovijedajući svoje grijehe.,Croatian
"Ivan bijaše odjeven u devinu dlaku, s kožnatim pojasom  oko bokova; hranio se skakavcima i divljim medom.",Croatian
"I propovijedao je: ""Nakon mene dolazi jači od mene. Ja nisam dostojan sagnuti  se i odriješiti mu remenje na obući.",Croatian
"Ja vas krstim vodom,  a on će vas krstiti Duhom Svetim.""",Croatian
Onih dana dođe Isus iz Nazareta galilejskoga i primi u  Jordanu krštenje od Ivana.,Croatian
"I odmah, čim izađe iz vode, ugleda  otvorena nebesa i Duha poput goluba gdje silazi na nj,",Croatian
"a  glas se zaori s nebesa: Ti si Sin moj, Ljubljeni! U tebi mi  sva milina!",Croatian
I odmah ga Duh nagna u pustinju.,Croatian
"I bijaše u pustinji  četrdeset dana, gdje ga je iskušavao Sotona; bijaše sa zvijerima, a anđeli mu služahu.",Croatian
"A pošto Ivan bijaše predan, otiđe Isus u Galileju. Propovijedao  je evanđelje Božje:",Croatian
"""Ispunilo se vrijeme, približilo se kraljevstvo  Božje! Obratite se i vjerujte evanđelju!""",Croatian
"I prolazeći uz Galilejsko more, ugleda Šimuna i Andriju, brata Šimunova, gdje ribare na moru; bijahu ribari.",Croatian
"I reče  im Isus: ""Hajdete za mnom i učinit ću vas ribarima ljudi!""",Croatian
Oni  odmah ostaviše mreže i pođoše za njim.,Croatian
"Pošavši malo naprijed, ugleda Jakova Zebedejeva i njegova  brata Ivana: u lađi su krpali mreže.",Croatian
Odmah pozva i njih.  Oni ostave oca Zebedeja u lađi s nadničarima i otiđu za njim.,Croatian
I stignu u Kafarnaum. Odmah u subotu uđe on u sinagogu  i poče naučavati.,Croatian
"Bijahu zaneseni njegovim naukom. Ta učio  ih je kao onaj koji ima vlast, a ne kao pismoznanci.",Croatian
A u njihovoj se sinagogi upravo zatekao čovjek opsjednut  nečistim duhom. On povika:,Croatian
"""Što ti imaš s nama, Isuse Nazarećanine?  Došao si da nas uništiš? Znam tko si: Svetac Božji!""",Croatian
"Isus  mu zaprijeti: ""Umukni i iziđi iz njega!""",Croatian
Nato nečisti duh  potrese njime pa povika iz svega glasa i iziđe iz njega.,Croatian
"Svi se zaprepastiše te se zapitkivahu: ""Što li je ovo?  Nova li i snažna nauka! Pa i samim nečistim dusima zapovijeda, i pokoravaju mu se.""",Croatian
"I pročulo se odmah o njemu posvuda, po svoj okolici galilejskoj.",Croatian
"I odmah pošto iziđoše iz sinagoge, uđe s Jakovom i Ivanom  u kuću Šimunovu i Andrijinu.",Croatian
A punica Šimunova ležala u ognjici.  I odmah mu kažu za nju.,Croatian
"On pristupi, prihvati je za ruku  i podiže. I pusti je ognjica. I posluživaše im.",Croatian
"Uvečer, kad sunce zađe, donošahu preda nj sve bolesne  i opsjednute.",Croatian
I sav je grad nagrnuo k vratima.,Croatian
I on ozdravi  bolesnike - a bijahu mnogi i razne im bolesti - i zloduhe mnoge  izagna. I ne dopusti zlodusima govoriti jer su ga znali.,Croatian
"Rano ujutro, još za mraka, ustane, iziđe i povuče se  na samotno mjesto i ondje se moljaše.",Croatian
Potražiše ga Šimun  i njegovi drugovi.,Croatian
"Kad ga nađoše, rekoše mu: ""Svi te traže.""",Croatian
"Kaže im: ""Hajdemo drugamo, u obližnja mjesta, da i ondje  propovijedam! Ta zato sam došao.""",Croatian
I prođe svom Galilejom:  propovijedao je u njihovim sinagogama i zloduhe izgonio.,Croatian
"I dođe k njemu neki gubavac, klekne i zamoli: ""Ako hoćeš, možeš me očistiti!""",Croatian
"Isus ganut pruži ruku, dotače ga se  pa će mu: ""Hoću, budi čist!""",Croatian
I odmah nesta s njega gube i  očisti se.,Croatian
Isus se otrese na nj i odmah ga otpravi,Croatian
"riječima:  ""Pazi, nikomu ništa ne kazuj, nego idi, pokaži se svećeniku  i prinesi za svoje očišćenje što propisa Mojsije, njima za svjedočanstvo.""",Croatian
"Ali čim iziđe, stane on uvelike pripovijedati i razglašavati  događaj tako da Isus više nije mogao javno ući u grad, nego se  zadržavao vani na samotnim mjestima. I dolažahu k njemu odasvud.",Croatian
"I pošto nakon nekoliko dana opet uđe u Kafarnaum, pročulo se  da je u kući.",Croatian
I skupiše se mnogi te više nije bilo mjesta  ni pred vratima. On im navješćivaše Riječ.,Croatian
I dođu noseći k  njemu uzetoga. Nosila ga četvorica.,Croatian
"Budući da ga zbog mnoštva  nisu mogli unijeti k njemu, otkriju krov nad mjestom gdje bijaše  Isus. Načinivši otvor, spuste postelju na kojoj je uzeti ležao.",Croatian
"Vidjevši njihovu vjeru, kaže Isus uzetome: ""Sinko! Otpuštaju  ti se grijesi.""",Croatian
Sjedjeli su ondje neki pismoznanci koji počeše  mudrovati u sebi:,Croatian
"""Što to ovaj govori? Huli! Ta tko može grijehe  otpuštati doli Bog jedini?""",Croatian
"Isus duhom odmah proniknu da tako  mudruju u sebi, pa će im: ""Što to mudrujete u sebi?",Croatian
"Ta što  je lakše? Reći uzetomu: 'Otpuštaju ti se grijesi' ili reći: 'Ustani, uzmi svoju postelju i hodi?'",Croatian
"Ali da znate: vlastan je Sin  Čovječji na zemlji otpuštati grijehe!"" I reče uzetomu:",Croatian
"""Tebi  zapovijedam, ustani, uzmi postelju i pođi kući!""",Croatian
"I on usta, uze odmah postelju i iziđe na očigled svima. Svi su zaneseni  slavili Boga govoreći: ""Takvo što nikad još ne vidjesmo!""",Croatian
Isus ponovno iziđe k moru. Sve je ono mnoštvo grnulo  k njemu i on ih poučavaše.,Croatian
"Prolazeći ugleda Levija Alfejeva  gdje sjedi u carinarnici. I kaže mu: ""Pođi za mnom!"" On usta  i pođe za njim.",Croatian
"Kada zatim Isus bijaše za stolom u njegovoj kući, nađoše  se za stolom s njime i njegovim učenicima i mnogi carinici i  grešnici. Bilo ih je uistinu mnogo. A slijedili su ga",Croatian
"i pismoznanci  farizejske sljedbe pa vidjevši da jede s grešnicima i carinicima  rekoše njegovim učenicima: ""Zašto jede s carinicima i grešnicima?""",Croatian
"Čuvši to, Isus im reče: ""Ne treba zdravima liječnika, nego  bolesnima! Ne dođoh zvati pravednike, nego grešnike.""",Croatian
"Ivanovi su učenici i farizeji postili. I dođu neki i  kažu mu: ""Zašto učenici Ivanovi i učenici farizejski poste, a  tvoji učenici ne poste?""",Croatian
"Nato im Isus reče: ""Mogu li svatovi  postiti dok je zaručnik s njima? Dokle god imaju zaručnika sa  sobom, ne mogu postiti.",Croatian
"Doći će već dani kad će im se ugrabiti  zaručnik i tada će postiti u onaj dan!""",Croatian
"""Nitko ne prišiva krpe od sirova sukna na staro odijelo.  Inače nova zakrpa vuče sa starog odijela pa nastane još veća  rupa.""",Croatian
"""I nitko ne ulijeva novo vino u stare mješine. Inače  će vino poderati mješine pa propade i vino i mješine. Nego -  novo vino u nove mješine!""",Croatian
Jedne je subote prolazio kroz usjeve. Njegovi učenici  počeše putem trgati klasje. A farizeji mu rekoše:,Croatian
"""Gle! Zašto  čine što subotom nije dopušteno?""",Croatian
"Isus im odgovori: ""Zar nikad niste čitali što učini David  kad ogladnje te se nađe u potrebi on i njegovi pratioci?",Croatian
"Kako  za velikog svećenika Ebjatara uđe u Dom Božji i pojede prinesene  kruhove kojih ne smije jesti nitko osim svećenika; a on dade  i svojim pratiocima?""",Croatian
"I govoraše im: ""Subota je stvorena radi čovjeka, a ne  čovjek radi subote.",Croatian
"Tako, Sin Čovječji gospodar je subote!""",Croatian
Uđe ponovno u sinagogu. Bio je ondje čovjek usahle ruke.,Croatian
"A  oni vrebahu hoće li ga Isus u subotu izliječiti, da ga optuže.",Croatian
"On kaže čovjeku usahle ruke: ""Stani na sredinu!""",Croatian
"A njima  će: ""Je li subotom dopušteno činiti dobro ili činiti zlo, život  spasiti ili pogubiti?"" No oni su šutjeli.",Croatian
"A on, ražalošćen okorjelošću srca njihova, srdito ih ošinu  pogledom pa reče tom čovjeku: ""Ispruži ruku!"" On ispruži - i  ruka mu zdrava!",Croatian
Farizeji iziđu i dadnu se odmah s herodovcima na vijećanje  protiv njega kako da ga pogube.,Croatian
"Isus se s učenicima povuče k moru. Za njim je išao silan  svijet iz Galileje. I iz Judeje,",Croatian
"iz Jeruzalema, iz Idumeje, iz Transjordanije i iz okolice Tira i Sidona - silno je mnoštvo  čulo što čini i nagrnulo k njemu.",Croatian
Stoga reče učenicima neka mu se zbog mnoštva pripravi  lađica da ga ne bi zgnjeli.,Croatian
Jer mnoge je ozdravio pa su se  svi koji bijahu pogođeni kakvim zlom bacali na nj da bi ga se  dotakli.,Croatian
"A nečisti duhovi, čim bi ga spazili, padali bi preda  nj i vikali: ""Ti si Sin Božji!""",Croatian
A on im se oštro prijetio  da ga ne prokazuju.,Croatian
Uziđe na goru i pozove koje sam htjede. I dođoše k njemu.,Croatian
I ustanovi dvanaestoricu da budu s njime i da ih šalje propovijedati,Croatian
s vlašću da izgone đavle.,Croatian
"Ustanovi dakle dvanaestoricu:  Šimuna, kojemu nadjenu ime Petar,",Croatian
"i Jakova Zebedejeva i Ivana, brata Jakovljeva, kojima nadjenu ime Boanerges, to jest Sinovi  groma,",Croatian
i Andriju i Filipa i Bartolomeja i Mateja i Tomu i  Jakova Alfejeva i Tadeja i Šimuna Kananajca,Croatian
"i Judu Iškariotskoga, koji ga izda.",Croatian
I dođe Isus u kuću. Opet se skupi toliko mnoštvo da nisu  mogli ni jesti.,Croatian
"Čuvši to, dođoše njegovi da ga obuzdaju jer  se govorilo: ""Izvan sebe je!""",Croatian
"I pismoznanci što siđoše iz Jeruzalema govorahu: ""Beelzebula  ima, po poglavici đavolskom izgoni đavle.""",Croatian
"A on ih dozva pa im u prispodobama govoraše: ""Kako može  Sotona Sotonu izgoniti?",Croatian
"Ako se kraljevstvo u sebi razdijeli, ono ne može opstati.",Croatian
"Ili: ako se kuća u sebi razdijeli,  ona ne može opstati.",Croatian
"Ako je dakle Sotona sam na sebe ustao  i razdijelio se, ne može opstati, nego mu je kraj.",Croatian
"Nitko, dakako, ne može u kuću jakoga ući i oplijeniti mu pokućstvo  ako prije jakoga ne sveže. Tada će mu kuću oplijeniti!""",Croatian
"Doista, kažem vam, sve će se oprostiti sinovima ljudskima, koliki god bili grijesi i hule kojima pohule.",Croatian
"No pohuli  li tko na Duha Svetoga, nema oproštenja dovijeka; krivac je grijeha  vječnoga.""",Croatian
"Jer govorahu: ""Duha nečistoga ima.""",Croatian
"I dođu majka njegova i braća njegova. Ostanu vani, a  k njemu pošalju neka ga pozovu.",Croatian
"Oko njega je sjedjelo mnoštvo.  I reknu mu: ""Eno vani majke tvoje i braće tvoje, traže te!""",Croatian
"On  im odgovori: ""Tko je majka moja i braća moja?""",Croatian
"I okruži pogledom po onima što su sjedjeli oko njega  u krugu i kaže: ""Evo majke moje, evo braće moje!",Croatian
"Tko god  vrši volju Božju, on mi je brat i sestra i majka.""",Croatian
"I poče opet poučavati uz more. I zgrnu se k njemu silan svijet  te on uđe u lađu i sjede na moru, a sve ono mnoštvo bijaše uz  more, na kopnu.",Croatian
Poučavao ih je u prispodobama mnogočemu. Govorio im u  pouci:,Croatian
"""Poslušajte! Gle, iziđe sijač sijati.",Croatian
"I dok je sijao, poneko zrno pade uz put, dođoše ptice i pozobaše ga.",Croatian
Neko  opet pade na kamenito tlo gdje nemaše dosta zemlje. Odmah izniknu  jer nemaše duboke zemlje.,Croatian
"Ali kad ogranu sunce, izgorje; i  jer nemaše korijenja, osuši se.",Croatian
Neko opet pade u trnje i trnje  uzraste i uguši ga te ploda ne donese.,Croatian
"Neko napokon pade u  dobru zemlju i dade plod, razraste se i razmnoži, te donese:  jedno tridesetostruko, jedno šezdesetostruko, jedno stostruko.""",Croatian
"I doda: ""Tko ima uši da čuje, neka čuje!""",Croatian
"Kad bijaše nasamo, oni oko njega zajedno s dvanaestoricom  pitahu ga o prispodobama.",Croatian
"I govoraše im: ""Vama je dano otajstvo  kraljevstva Božjega, a onima vani sve biva u prispodobama:",Croatian
"da gledaju, gledaju - i ne vide, slušaju, slušaju - i ne razumiju, da se ne obrate pa da im se otpusti.""",Croatian
"I kaže im: ""Zar ne znate tu prispodobu? Kako ćete onda  razumjeti prispodobe uopće?",Croatian
Sijač sije Riječ.,Croatian
"Oni uz  put, gdje je Riječ posijana, jesu oni kojima, netom čuju, odmah  dolazi Sotona i odnosi Riječ u njih posijanu.",Croatian
"Zasijani na  tlo kamenito jesu oni koji kad čuju Riječ, odmah je s radošću  prime,",Croatian
"ali nemaju u sebi korijena, nego su nestalni: kad  nastane nevolja ili progonstvo zbog Riječi, odmah se sablazne.",Croatian
"A drugi su oni u trnje zasijani. To su oni koji poslušaju  Riječ,",Croatian
"ali nadošle brige vremenite, zavodljivost bogatstva  i ostale požude uguše Riječ te ona ostane bez ploda.",Croatian
"A zasijani  na dobru zemlju jesu oni koji čuju i prime Riječ te urode: tridesetostruko, šezdesetostruko, stostruko.",Croatian
"I govoraše im: ""Unosi li se svjetiljka da se pod posudu  stavi ili pod postelju? Zar ne da se stavi na svijećnjak?",Croatian
"Ta  ništa nije zastrto, osim zato da se očituje; i ništa skriveno, osim zato da dođe na vidjelo!",Croatian
"Ima li tko uši da čuje, neka  čuje.""",Croatian
"I govoraše im: ""Pazite što slušate. Mjerom kojom mjerite  mjerit će vam se. I nadodat će vam se.",Croatian
"Doista, onomu tko  ima dat će se, a onomu tko nema oduzet će se i ono što ima.""",Croatian
"I govoraše im: ""Kraljevstvo je Božje kao kad čovjek baci  sjeme u zemlju.",Croatian
"Spavao on ili bdio, noću i danju sjeme klija  i raste - sam ne zna kako;",Croatian
"zemlja sama od sebe donosi plod:  najprije stabljiku, onda klas i napokon puno zrnja na klasu.",Croatian
"A čim plod dopusti, brže se on laća srpa jer eto žetve.""",Croatian
"I govoraše: ""Kako da prispodobimo kraljevstvo nebesko  ili u kojoj da ga prispodobi iznesemo?",Croatian
"Kao kad se gorušičino  zrno posije u zemlju. Manje od svega sjemenja na zemlji,",Croatian
"jednoć  posijano, naraste i postane veće od svega povrća pa potjera velike  grane te se pod sjenom njegovom gnijezde ptice nebeske.""",Croatian
"Mnogim takvim prispodobama navješćivaše im Riječ, kako  već mogahu slušati.",Croatian
"Bez prispodobe im ne govoraše, a nasamo  bi svojim učenicima sve razjašnjavao.",Croatian
"Uvečer istoga dana kaže im: ""Prijeđimo prijeko!""",Croatian
Oni  otpuste mnoštvo i povezu Isusa kako već bijaše u lađi. A pratile  su ga i druge lađe.,Croatian
"Najednom nasta žestoka oluja, na lađu  navale valovi te su je već gotovo napunili.",Croatian
"A on na krmi  spavaše na uzglavku. Probude ga i kažu mu: ""Učitelju! Zar ne  mariš što ginemo?""",Croatian
"On se probudi, zaprijeti vjetru i reče  moru: ""Utihni! Umukni!"" I smiri se vjetar i nasta velika utiha.",Croatian
"Tada im reče: ""Što ste bojažljivi? Kako nemate vjere?""",Croatian
"Oni  se silno prestrašiše pa se zapitkivahu: ""Tko li je ovaj da mu  se i vjetar i more pokoravaju?""",Croatian
"Stigoše na onu stranu mora, u kraj gerazenski.",Croatian
"Čim iziđe  iz lađe, odmah mu iz grobnica pohiti u susret neki čovjek s nečistim  duhom.",Croatian
Obitavalište je imao u grobnicama. I nitko ga više  nije mogao svezati ni lancima,Croatian
"jer je već često bio i okovima  i lancima svezan, ali je raskinuo okove i iskidao lance i nitko  ga nije mogao ukrotiti.",Croatian
Po cijele bi noći i dane u grobnicama  i po brdima vikao i bio se kamenjem.,Croatian
"Kad izdaleka opazi Isusa, dotrči i pokloni mu se,",Croatian
"a  onda u sav glas povika: ""Što ti imaš sa mnom, Isuse, Sine  Boga Svevišnjega? Zaklinjem te Bogom, ne muči me!""",Croatian
"Jer Isus  mu bijaše rekao: ""Iziđi, duše nečisti, iz ovoga čovjeka!""",Croatian
"Isus  ga nato upita: ""Kako ti je ime?"" Kaže mu: ""Legija mi je ime!  Ima nas mnogo!""",Croatian
I uporno zaklinjaše Isusa da ih ne istjera  iz onoga kraja.,Croatian
A ondje je pod brdom paslo veliko krdo svinja.,Croatian
"Zaklinjahu  ga dakle: ""Pošalji nas u ove svinje da u njih uđemo!""",Croatian
I on  im dopusti. Tada iziđoše nečisti duhovi i uđoše u svinje. I krdo  od oko dvije tisuće jurnu niz obronak u more i podavi se u moru.,Croatian
Svinjari pobjegoše i razglasiše gradom i selima. A ljudi  pođoše vidjeti što se dogodilo.,Croatian
Dođu Isusu. Ugledaju opsjednutoga:  sjedio je obučen i zdrave pameti - on koji ih je imao legiju.  I prestraše se.,Croatian
A očevici im razlagahu kako je to bilo s  opsjednutim i ono o svinjama.,Croatian
Tada ga stanu moliti da ode  iz njihova kraja.,Croatian
"Kad je ulazio u lađu, onaj što bijaše opsjednut molio  ga da bude uza nj.",Croatian
"No on mu ne dopusti, nego mu reče: ""Pođi  kući k svojima pa im javi što ti je učinio Gospodin, kako ti  se smilovao.""",Croatian
On ode i poče razglašavati po Dekapolu što  mu učini Isus. I svi su se divili.,Croatian
"Kad se Isus lađom ponovno prebacio prijeko, zgrnu se  k njemu silan svijet.",Croatian
"Stajao je uz more. I dođe, gle, jedan  od nadstojnika sinagoge, imenom Jair. Ugledavši ga, padne mu  pred noge",Croatian
"pa ga usrdno moljaše: ""Kćerkica mi je na umoru!  Dođi, stavi ruke na nju da ozdravi i ostane u životu!""",Croatian
I  pođe s njima. A za njim je išao silan svijet i pritiskao ga.,Croatian
"A neka je žena dvanaest godina bolovala od krvarenja,",Croatian
"mnogo pretrpjela od pustih liječnika, razdala sve svoje  i ništa nije koristilo; štoviše, bivalo joj je sve gore.",Croatian
"Čuvši  za Isusa, priđe mu među mnoštvom odostraga i dotaknu se njegove  haljine.",Croatian
"Mislila je: ""Dotaknem li se samo njegovih haljina, bit ću spašena.""",Croatian
I odmah prestane njezino krvarenje te osjeti  u tijelu da je ozdravila od zla.,Croatian
"Isus odmah u sebi osjeti da je iz njega izišla sila pa  se okrenu usred mnoštva i reče: ""Tko se to dotaknu mojih haljina?""",Croatian
"A učenici mu rekoše: ""Ta vidiš kako te mnoštvo odasvud pritišće  i još pitaš: 'Tko me se to dotaknu?'""",Croatian
A on zaokruži pogledom  da vidi onu koja to učini.,Croatian
"Žena, sva u strahu i trepetu, svjesna onoga što joj se  dogodilo, pristupi i baci se preda nj pa mu kaza sve po istini.",Croatian
"On joj reče: ""Kćeri, vjera te tvoja spasila! Pođi u miru  i budi zdrava od svojega zla!""",Croatian
"Dok je Isus još govorio, eto nadstojnikovih s porukom.  ""Kći ti je umrla. Čemu dalje mučiti učitelja?""",Croatian
"Isus je čuo  taj razgovor, pa će nadstojniku: ""Ne boj se! Samo vjeruj!""",Croatian
"I  ne dopusti da ga itko drugi prati osim Petra i Jakova i Ivana, brata Jakovljeva.",Croatian
I dođu u kuću nadstojnikovu. Ugleda buku  i one koji plakahu i naricahu u sav glas.,Croatian
"Uđe i kaže im:  ""Što bučite i plačete? Dijete nije umrlo, nego spava.""",Croatian
"A  oni mu se podsmjehivahu. No on ih sve izbaci, uzme sa sobom djetetova oca i majku  i svoje pratioce pa uđe onamo gdje bijaše dijete.",Croatian
"Primi dijete  za ruku govoreći: ""Talita, kum!"" što znači: ""Djevojko! Zapovijedam  ti, ustani!""",Croatian
"I djevojka odmah usta i poče hodati. Bijaše  joj dvanaest godina. I u tren ostadoše zapanjeni, u čudu veliku.",Croatian
On im dobro poprijeti neka toga nitko ne dozna; i reče da  djevojci dadnu jesti.,Croatian
"I otišavši odande, dođe u svoj zavičaj. A doprate ga učenici.",Croatian
"I kada dođe subota, poče učiti u sinagogi. I mnogi što su  ga slušali preneraženi govorahu: ""Odakle to ovome? Kakva li mu  je mudrost dana? I kakva se to silna djela događaju po njegovim  rukama?",Croatian
"Nije li ovo drvodjelja, sin Marijin, i brat Jakovljev, i Josipov, i Judin, i Šimunov? I nisu li mu sestre ovdje među  nama?"" I sablažnjavahu se o njega.",Croatian
"A Isus im govoraše: ""Nije prorok bez časti doli u svom  zavičaju i među rodbinom i u svom domu.""",Croatian
"I ne mogaše ondje  učiniti ni jedno čudo, osim što ozdravi nekoliko nemoćnika stavivši  ruke na njih.",Croatian
I čudio se njihovoj nevjeri. Obilazio je selima uokolo i naučavao.,Croatian
Dozva dvanaestoricu te ih poče slati dva po dva dajući  im vlast nad nečistim dusima.,Croatian
"I zapovjedi im da na put ne  nose ništa osim štapa: ni kruha, ni torbe, ni novaca o pojasu,",Croatian
nego da nose samo sandale i da ne oblače dviju haljina.,Croatian
"I govoraše im: ""Kad uđete gdje u kuću, u njoj ostanite  dok ne odete odande.",Croatian
"Ako vas gdje ne prime te vas ne poslušaju, iziđite odande i otresite prah ispod svojih nogu njima za svjedočanstvo.""",Croatian
"Otišavši, propovijedali su obraćenje,",Croatian
izgonili mnoge  zloduhe i mnoge su nemoćnike mazali uljem i oni su ozdravljali.,Croatian
"Dočuo to i kralj Herod jer se razglasilo Isusovo ime  te se govorilo: ""Ivan Krstitelj uskrsnuo od mrtvih i zato čudesne  sile djeluju u njemu.""",Croatian
"A drugi govorahu: ""Ilija je!"" Treći  opet: ""Prorok, kao jedan od proroka.""",Croatian
"Herod pak na to govoraše:  ""Uskrsnu Ivan kojemu ja odrubih glavu.""",Croatian
"Herod doista bijaše dao uhititi Ivana i svezati ga u  tamnici zbog Herodijade, žene brata svoga Filipa, kojom se bio  oženio.",Croatian
"Budući da je Ivan govorio Herodu: ""Ne smiješ imati  žene brata svojega!"",",Croatian
"Herodijada ga mrzila i htjela ga ubiti, ali nije mogla",Croatian
"jer se Herod bojao Ivana; znao je da je on  čovjek pravedan i svet pa ga je štitio. I kad god bi ga slušao, uvelike bi se zbunio, a rado ga je slušao.",Croatian
"I dođe zgodan dan kad Herod o svom rođendanu priredi  gozbu svojim velikašima, časnicima i prvacima galilejskim.",Croatian
"Uđe  kći Herodijadina i zaplesa. Svidje se Herodu i sustolnicima.  Kralj reče djevojci: ""Zaišti od mene što god hoćeš i dat ću ti!""",Croatian
"I zakle joj se: ""Što god zaišteš od mene, dat ću ti, pa  bilo to i pol mojega kraljevstva.""",Croatian
"Ona iziđe pa će svojoj  materi: ""Što da zaištem?"" A ona će: ""Glavu Ivana Krstitelja!""",Croatian
"I odmah žurno uđe kralju te zaište: ""Hoću da mi odmah dadeš  na pladnju glavu Ivana Krstitelja!""",Croatian
"Ožalosti se kralj, ali zbog zakletve i sustolnika na  htjede je odbiti.",Croatian
"Kralj odmah posla krvnika i naredi da donese  glavu Ivanovu. On ode, odrubi mu glavu u tamnici,",Croatian
"donese  je na pladnju i dade je djevojci, a djevojka materi.",Croatian
"Kad  za to dočuše Ivanovi učenici, dođu, uzmu njegovo tijelo i polože  ga u grob.",Croatian
Uto se apostoli skupe oko Isusa i izvijeste ga o svemu  što su činili i naučavali.,Croatian
"I reče im: ""Hajdete i vi u osamu  na samotno mjesto, i otpočinite malo."" Jer mnogo je svijeta dolazilo  i odlazilo pa nisu imali kada ni jesti.",Croatian
"Otploviše dakle lađom  na samotno mjesto, u osamu.",Croatian
"No kad su odlazili, mnogi ih  vidješe i prepoznaše te se pješice iz svih gradova strčaše onamo  i pretekoše ih.",Croatian
"Kad iziđe, vidje silan svijet i sažali mu se jer bijahu  kao ovce bez pastira pa ih stane poučavati u mnogočemu.",Croatian
"A u kasni već sat pristupe mu učenici pa mu reknu: ""Pust  je ovo kraj i već je kasno.",Croatian
"Otpusti ih da odu po okolnim  zaseocima i selima i kupe sebi što za jelo.""",Croatian
"No on im odgovori:  ""Podajte im vi jesti."" Kažu mu: ""Da pođemo i kupimo za dvjesta  denara kruha pa da im damo jesti?""",Croatian
"A on će im: ""Koliko kruhova imate? Idite i vidite!"" Pošto  izvidješe, kažu: ""Pet, i dvije ribe.""",Croatian
"I zapovjedi im da sve, u skupinama, posjedaju po zelenoj travi.",Croatian
I pružiše se po  sto i po pedeset na svaku lijehu.,Croatian
"On uze pet kruhova i dvije ribe, pogleda na nebo, izreče  blagoslov pa razlomi kruhove i davaše učenicima da posluže ljude.  Tako i dvije ribe razdijeli svima.",Croatian
I jeli su svi i nasitili se.,Croatian
"I od ulomaka nakupiše dvanaest  punih košara, a i od riba.",Croatian
A jelo je pet tisuća muškaraca.,Croatian
"On odmah prisili učenike da uđu u lađu i da se prebace  prijeko, prema Betsaidi, dok on otpusti mnoštvo.",Croatian
"I pošto  se rasta s ljudima, otiđe u goru da se pomoli.",Croatian
"Uvečer pak lađa bijaše posred mora, a on sam na kraju.",Croatian
"Vidjevši kako se muče veslajući, jer im bijaše protivan vjetar, oko četvrte noćne straže dođe k njima hodeći po moru. I htjede  ih mimoići.",Croatian
"A oni, vidjevši kako hodi po moru, pomisliše  da je utvara pa kriknuše.",Croatian
"Jer svi su ga vidjeli i prestrašili  se. A on im odmah progovori: ""Hrabro samo! Ja sam! Ne bojte se!""",Croatian
"I uziđe k njima u lađu, a vjetar utihnu. I veoma se, prekomjerno, snebivahu;",Croatian
"još ne shvatiše ono o kruhovima, nego im srce  bijaše stvrdnuto.",Croatian
"Pošto doploviše na kraj, dođu u Genezaret i pristanu.",Croatian
"Kad iziđu iz lađe, ljudi ga odmah prepoznaju",Croatian
pa oblete  sav onaj kraj. I počnu donositi na nosilima bolesnike onamo gdje  bi čuli da se on nalazi.,Croatian
"I kamo bi god ulazio - u sela, u  gradove, u zaseoke - po trgovima bi stavljali bolesnike i molili  ga da se dotaknu makar skuta njegove haljine. I koji bi ga se  god dotakli, ozdravljali bi.",Croatian
Skupe se oko njega farizeji i neki od pismoznanaca koji dođoše  iz Jeruzalema.,Croatian
"I opaze da neki njegovi učenici jedu kruh nečistih, to jest neopranih ruku.",Croatian
A farizeji i svi Židovi ne jedu ako prije temeljito ne  operu ruke; drže se predaje starih.,Croatian
"Niti s trga što jedu ako  prije ne operu. Mnogo toga još ima što zbog predaje drže: pranje  čaša, vrčeva i lonaca.",Croatian
"Zato farizeji i pismoznanci upitaju Isusa: ""Zašto tvoji  učenici ne postupaju po predaji starih, nego nečistih ruku blaguju?""",Croatian
"A on im reče: ""Dobro prorokova Izaija o vama, licemjeri, kad napisa: Ovaj me narod usnama časti, a srce mu je daleko od mene.",Croatian
Uzalud me štuju naučavajući nauke - uredbe ljudske.,Croatian
"Napustili ste zapovijed Božju, a držite se predaje ljudske.""",Croatian
"Još im govoraše: ""Lijepo! Dokidate Božju zapovijed da  biste sačuvali svoju predaju.",Croatian
"Mojsije doista reče: Poštuj  oca svoga i majku svoju. I: Tko prokune oca ili majku, smrću neka se kazni.",Croatian
"A vi velite: 'Rekne li tko ocu  ili majci: Pomoć koja te od mene ide neka bude 'korban', to jest  sveti dar',",Croatian
takvome više ne dopuštate ništa učiniti za oca  ili majku.,Croatian
"Tako dokidate riječ Božju svojom predajom, koju  sami sebi predadoste. I još štošta tomu slično činite.""",Croatian
"Tada  ponovno dozove mnoštvo i stane govoriti: ""Poslušajte me svi i  razumijte!",Croatian
"Ništa što izvana ulazi u čovjeka ne može ga onečistiti, nego što iz čovjeka izlazi - to ga onečišćuje.",Croatian
"Tko ima uši  da čuje, neka čuje!""",Croatian
"I kad od mnoštva uđe u kuću, upitaše ga učenici za prispodobu.",Croatian
"I reče im: ""Tako? Ni vi ne razumijete? Ne shvaćate li da  čovjeka ne može onečistiti što u nj ulazi",Croatian
"jer mu ne ulazi  u srce, nego u utrobu te izlazi u zahod?"" Tako on očisti sva  jela.",Croatian
"Još dometnu: ""Što iz čovjeka izlazi, te onečišćuje čovjeka.",Croatian
"Ta iznutra, iz srca čovječjega, izlaze zle namisli, bludništva, krađe, ubojstva,",Croatian
"preljubi, lakomstva, opakosti, prijevara, razuzdanost, zlo oko, psovka, uznositost, bezumlje.",Croatian
"Sva  ta zla iznutra izlaze i onečišćuju čovjeka.""",Croatian
"Odande otiđe u kraj tirski. I uđe u neku kuću. Htio je  da nitko ne sazna, ali se nije mogao sakriti,",Croatian
nego odmah  doču žena koje kćerkica imaše duha nečistoga. Ona dođe i pade  mu pred noge.,Croatian
"A žena bijaše Grkinja, Sirofeničanka rodom.  I moljaše ga da joj iz kćeri istjera zloduha.",Croatian
"A on joj govoraše:  ""Pusti da se prije nasite djeca! Ne priliči uzeti kruh djeci  i baciti ga psićima.""",Croatian
"A ona će mu: ""Da, Gospodine! Ali i  psići ispod stola jedu od mrvica dječjih.""",Croatian
"Reče joj: ""Zbog  te riječi idi, izišao je iz tvoje kćeri zloduh.""",Croatian
"I ode kući  te nađe dijete gdje leži na postelji, a zloduh je bio izišao.",Croatian
"Zatim se ponovno vrati iz krajeva tirskih pa preko Sidona  dođe Galilejskom moru, u krajeve dekapolske.",Croatian
Donesu mu nekoga gluhog mucavca pa ga zamole da stavi  na nj ruku.,Croatian
"On ga uzme nasamo od mnoštva, utisne svoje prste  u njegove uši, zatim pljune i dotakne se njegova jezika.",Croatian
"Upravi  pogled u nebo, uzdahne i kaže mu: ""Effata!"" - to će reći: ""Otvori  se!""",Croatian
I odmah mu se otvoriše uši i razdriješi spona jezika  te stade govoriti razgovijetno.,Croatian
"A Isus im zabrani da nikome ne kazuju. No što im je on  više branio, oni su to više razglašavali",Croatian
"i preko svake mjere  zadivljeni govorili: ""Dobro je sve učinio! Gluhima daje čuti, nijemima govoriti!""",Croatian
"Onih se dana opet skupio silan svijet. Budući da nisu imali  što jesti, dozva Isus učenike pa im reče:",Croatian
"""Žao mi je naroda  jer su već tri dana uza me i nemaju što jesti.",Croatian
"Ako ih otpravim  gladne njihovim kućama, klonut će putom. A neki su od njih došli  iz daleka.""",Croatian
"Učenici mu odgovore: ""Otkuda bi ih tko ovdje u  pustinji mogao nahraniti kruhom?""",Croatian
"On ih zapita: ""Koliko kruhova  imate?"" Oni odgovore: ""Sedam.""",Croatian
"Nato zapovjedi mnoštvu da posjeda  po zemlji. I uze sedam kruhova, zahvali, razlomi i davaše svojim  učenicima da posluže. I poslužiše mnoštvu.",Croatian
A imali su i malo  ribica. Blagoslovi i njih te reče da i to posluže.,Croatian
I jeli  su i nasitili se. A od preteklih ulomaka odniješe sedam košara.,Croatian
"Bilo ih je oko četiri tisuće. Tada ih otpusti,",Croatian
a sam sa  svojim učenicima odmah uđe u lađu i ode u kraj dalmanutski.,Croatian
"Tada istupiše farizeji i počeše raspravljati s njime.  Iskušavajući ga, zatraže od njega znak s neba.",Croatian
"On uzdahnu  iz sve duše i reče: ""Zašto ovaj naraštaj traži znak? Zaista,  kažem vam, ovome se naraštaju neće dati znak.""",Croatian
"Tada ih ostavi, ponovno uđe u lađu pa otiđe prijeko.",Croatian
A zaboraviše ponijeti kruha; imali su samo jedan kruh  sa sobom na lađi.,Croatian
"Nato ih Isus opomenu: ""Pazite, čuvajte  se kvasca farizejskog i kvasca Herodova!""",Croatian
"Oni, zamišljeni, među sobom govorahu: ""Kruha nemamo.""",Croatian
"Zamijetio to Isus pa  im reče: ""Zašto ste zamišljeni što kruha nemate? Zar još ne shvaćate  i ne razumijete? Zar vam je srce stvrdnuto?",Croatian
"Oči imate, a ne vidite; uši imate, a ne čujete? Zar se ne sjećate?",Croatian
"Kad sam ono razlomio pet kruhova na  pet tisuća, koliko punih košara ulomaka odnijeste?"" Kažu mu:  ""Dvanaest.""",Croatian
"""A kada razlomih sedam na četiri tisuće, koliko  punih košara ulomaka odnijeste?"" Odgovore: ""Sedam.""",Croatian
"A on  će njima: ""I još ne razumijete?""",Croatian
"Dođu u Betsaidu, dovedu mu slijepca pa ga zamole da ga  se dotakne.",Croatian
"On uhvati slijepca za ruku, izvede ga iz sela, pljunu mu u oči, stavi na nj ruke i zapita ga: ""Vidiš li što?""",Croatian
"Slijepac upilji pogled i reče: ""Opažam ljude; vidim nešto  kao drveće ... hodaju.""",Croatian
Tada mu Isus opet stavi ruke na oči  i slijepac progleda i ozdravi te je mogao sve jasno na daleko  vidjeti.,Croatian
"Tada ga posla kući i reče mu: ""Ne ulazi u selo.""",Croatian
"I krenu Isus i njegovi učenici u sela Cezareje Filipove.  Putem on upita učenike: ""Što govore ljudi, tko sam ja?""",Croatian
"Oni  mu rekoše: ""Da si Ivan Krstitelj, drugi da si Ilija, treći opet  da si neki od proroka.""",Croatian
"On njih upita: ""A vi, što vi kažete, tko sam ja?"" Petar prihvati i reče: ""Ti si Pomazanik - Krist!""",Croatian
I zaprijeti im da nikomu ne kazuju o njemu.,Croatian
"I poče ih poučavati kako Sin Čovječji treba da mnogo  pretrpi, da ga starješine, glavari svećenički i pismoznanci odbace, da bude ubijen i nakon tri dana da ustane.",Croatian
Otvoreno im to  govoraše. Petar ga uze u stranu i poče odvraćati.,Croatian
"A on se  okrenu, pogleda svoje učenike pa zaprijeti Petru: ""Nosi se od  mene, sotono, jer ti nije na pameti što je Božje, nego što je  ljudsko!""",Croatian
"Tada dozva narod i učenike pa im reče: ""Hoće li tko za  mnom, neka se odrekne samoga sebe, neka uzme svoj križ i neka  ide za mnom.",Croatian
"Tko hoće život svoj spasiti, izgubit će ga;  a tko izgubi život svoj poradi mene i evanđelja, spasit će ga.",Croatian
"Ta što koristi čovjeku steći sav svijet, a životu svojemu  nauditi?",Croatian
Ta što da čovjek dadne u zamjenu za život svoj?,Croatian
"Doista, tko se zastidi mene i mojih riječi u ovom preljubničkom  i grešničkom naraštaju - njega će se stidjeti i Sin Čovječji  kada dođe u slavi Oca svoga zajedno sa svetim anđelima.""",Croatian
"Još im govoraše: ""Zaista, kažem vam, neki od ovdje nazočnih  neće okusiti smrti dok ne vide da je kraljevstvo Božje došlo  u sili.""",Croatian
"Nakon šest dana uze Isus sa sobom Petra, Jakova i Ivana  i povede ih na goru visoku, u osamu, same, i preobrazi se pred  njima.",Croatian
"I haljine mu postadoše sjajne, bijele veoma - nijedan  ih bjelilac na zemlji ne bi mogao tako izbijeliti.",Croatian
I ukaza  im se Ilija s Mojsijem te razgovarahu s Isusom.,Croatian
"A Petar prihvati i reče Isusu: ""Učitelju, dobro nam je  ovdje biti! Načinimo tri sjenice: tebi jednu, Mojsiju jednu i  Iliji jednu.""",Croatian
Doista nije znao što da kaže jer bijahu prestrašeni.,Croatian
"I pojavi se oblak i zasjeni ih, a iz oblaka se začu glas:  ""Ovo je Sin moj, Ljubljeni! Slušajte ga!""",Croatian
"I odjednom, obazrevši se uokolo, nikoga uza se ne vidješe doli Isusa sama.",Croatian
"Dok su silazili s gore, naloži im da nikomu ne pripovijedaju  što su vidjeli dok Sin Čovječji od mrtvih ne ustane.",Croatian
"Oni  održaše tu riječ, ali se među sobom pitahu što znači to njegovo  ""od mrtvih ustati""",Croatian
"pa ga upitaju: ""Zašto pismoznanci govore  da prije treba da dođe Ilija?""",Croatian
"A on im reče: ""Ilija će,  doduše, prije doći i sve obnoviti. Pa kako ipak piše  o Sinu Čovječjem da će mnogo pretrpjeti i biti prezren?",Croatian
"Ali, velim vam: Ilija je već došao i oni učiniše s njim što im se  prohtjelo, kao što piše o njemu.""",Croatian
"Kada dođoše k učenicima, ugledaše oko njih silan svijet  i pismoznance kako raspravljaju s njima.",Croatian
"Čim ga sve ono mnoštvo  ugleda, iznenađeno brže pohrli pozdraviti ga.",Croatian
"A on ih upita:  ""Što to raspravljaste s njima?""",Croatian
"Odvrati netko iz mnoštva:  ""Učitelju, dovedoh k tebi svoga sina koji ima nijemoga duha.",Croatian
"Gdje ga god zgrabi, obara ga, a on pjeni, škripi zubima i  koči se. Rekoh tvojim učenicima da ga izagnaju, ali ne mogoše.""",Croatian
"On im odvrati: ""O rode nevjerni! Dokle mi je biti s vama?  Dokle li vas podnositi? Dovedite ga k meni!""",Croatian
"I dovedoše ga  k njemu. Čim zloduh ugleda Isusa, potrese dječakom i on se, oboren  na zemlju, stane valjati i pjeniti.",Croatian
"Isus upita njegova oca:  ""Koliko je vremena kako mu se to događa?"" On reče: ""Od djetinjstva!",Croatian
"A često ga znade baciti i u vatru i u vodu da ga upropasti.  Nego, ako što možeš, pomozi nam, imaj samilosti s nama!""",Croatian
"Nato  mu Isus reče: ""Što? Ako možeš? Sve je moguće onomu koji vjeruje!""",Croatian
"Dječakov otac brže povika: ""Vjerujem! Pomozi mojoj nevjeri!""",Croatian
"Vidjevši da svijet odasvud grne, Isus zaprijeti nečistomu  duhu: ""Nijemi i gluhi duše, ja ti zapovijedam, iziđi iz njega  i da nisi više u nj ušao!""",Croatian
"Zloduh nato zaviče, žestoko strese  dječaka te iziđe, a on osta kao mrtav te su mnogi govorili da  je umro.",Croatian
"No Isus ga dohvati za ruku, podiže ga i on ustade.",Croatian
"Kad Isus uđe u kuću, upitaše ga učenici nasamo: ""Kako  to da ga mi ne mogosmo izagnati?""",Croatian
"Odgovori im: ""Ovaj se rod  ničim drugim ne može izagnati osim molitvom i postom.""",Croatian
"Otišavši odande, prolažahu kroz Galileju. On ne htjede  da to itko sazna.",Croatian
"Jer poučavaše svoje učenike. Govoraše im:  ""Sin Čovječji predaje se u ruke ljudima. Ubit će ga, ali će on, ubijen, nakon tri dana ustati.""",Croatian
"No oni ne razumješe te besjede, a bojahu ga se pitati.",Croatian
"I dođoše u Kafarnaum. I već u kući upita ih: ""Što ste  putem raspravljali?""",Croatian
A oni umukoše jer putem među sobom razgovarahu  o tome tko je najveći.,Croatian
"On sjede i dozove dvanaestoricu te  im reče: ""Ako tko želi biti prvi, neka bude od svih posljednji  i svima poslužitelj!""",Croatian
"I uzme dijete, postavi ga posred njih, zagrli ga i reče im:",Croatian
"""Tko god jedno ovakvo dijete primi  u moje ime, mene prima. A tko mene prima, ne prima mene, nego  onoga koji mene posla.""",Croatian
"Reče mu Ivan: ""Učitelju, vidjesmo jednoga kako u tvoje  ime izgoni zloduhe. Mi smo mu branili jer ne ide s nama.""",Croatian
"A  Isus reče: ""Ne branite mu! Jer nitko ne može učiniti nešto silno  u moje ime pa me ubrzo zatim pogrditi.",Croatian
"Tko nije protiv nas, za nas je.""",Croatian
"""Uistinu, tko vas napoji čašom vode u ime toga što ste  Kristovi, zaista, kažem vam, neće mu propasti plaća.""",Croatian
"""Onomu naprotiv tko bi sablaznio jednoga od ovih najmanjih  što vjeruju, daleko bi bolje bilo da s mlinskim kamenom o vratu  bude bačen u more.""",Croatian
"""Pa ako te ruka sablažnjava, odsijeci je. Bolje ti je  sakatu ući u život, nego s obje ruke otići u pakao, u oganj neugasivi.",Croatian
#,Croatian
"I ako te noga sablažnjava, odsijeci je. Bolje ti je  hromu ući u život, nego s obje noge bit bačen u pakao.",Croatian
#,Croatian
"I ako te oko sablažnjava, iskopaj ga. Bolje ti je jednooku  ući u kraljevstvo Božje, nego s oba oka biti bačen u pakao,",Croatian
gdje  crv njihov ne gine niti se oganj gasi.,Croatian
"Uistinu, ognjem će svaki od njih biti posoljen.",Croatian
"Dobra je sol. Ali ako sol postane neslana, čime ćete  nju začiniti? Imajte sol u sebi, a mir među sobom!""",Croatian
"Krenuvši odande, dođe u judejski kraj i na onu stranu Jordana.  I opet mnoštvo nagrnu k njemu, a on ih po svojem običaju ponovno  poučavaše.",Croatian
"A pristupe farizeji pa, da ga iskušaju, upitaše: ""Je li  mužu dopušteno otpustiti ženu?""",Croatian
"On im odgovori: ""Što vam zapovjedi  Mojsije?""",Croatian
"Oni rekoše: ""Mojsije je dopustio napisati otpusno  pismo i - otpustiti.""",Croatian
"A Isus će im: ""Zbog okorjelosti  srca vašega napisa vam on tu zapovijed.",Croatian
Od početka stvorenja  muško i žensko stvori ih.,Croatian
Stoga će čovjek ostaviti oca  i majku da prione uza svoju ženu;,Croatian
"i dvoje njih bit će jedno  tijelo. Tako više nisu dvoje, nego jedno tijelo.",Croatian
"Što dakle  Bog združi, čovjek neka ne rastavlja!""",Croatian
U kući su ga učenici ponovno o tome ispitivali.,Croatian
"I  reče im: ""Tko otpusti svoju ženu pa se oženi drugom, čini prema  prvoj preljub.",Croatian
"I ako žena napusti svoga muža pa se uda za  drugoga, čini preljub.""",Croatian
"Donosili mu dječicu da ih se dotakne, a učenici im branili.",Croatian
"Opazivši to, Isus se ozlovolji i reče im: ""Pustite dječicu  neka dolaze k meni; ne priječite im jer takvih je kraljevstvo  Božje!",Croatian
"Zaista, kažem vam, tko ne primi kraljevstva Božjega  kao dijete, ne, u nj neće ući.""",Croatian
Nato ih zagrli pa ih blagoslivljaše  polažući na njih ruke.,Croatian
"I dok je izlazio na put, dotrči netko, klekne preda nj  pa ga upita: ""Učitelju dobri, što mi je činiti da baštinim život  vječni?""",Croatian
"Isus mu reče: ""Što me zoveš dobrim? Nitko nije dobar  doli Bog jedini!",Croatian
"Zapovijedi znadeš: Ne ubij! Ne čini preljuba! Ne ukradi! Ne svjedoči lažno! Ne otmi! Poštuj oca svoga i majku!""",Croatian
"On mu odgovori: ""Učitelju, sve sam to čuvao od svoje  mladosti.""",Croatian
"Isus ga nato pogleda, zavoli ga i rekne mu: ""Jedno  ti nedostaje! Idi i što imaš, prodaj i podaj siromasima pa ćeš  imati blago na nebu. A onda dođi i idi za mnom.""",Croatian
On se na  tu riječ smrkne i ode žalostan jer imaše velik imetak.,Croatian
"Isus zaokruži pogledom pa će svojim učenicima: ""Kako  li će teško imućnici u kraljevstvo Božje!""",Croatian
"Učenici ostadoše  zapanjeni tim njegovim riječima. Zato im Isus ponovi: ""Djeco, kako je teško u kraljevstvo Božje!",Croatian
"Lakše je devi kroz ušice  iglene nego bogatašu u kraljevstvo Božje.""",Croatian
"Oni se još većma snebivahu te će jedan drugome: ""Pa tko  se onda može spasiti?""",Croatian
"Isus upre u njih pogled i reče: ""Ljudima  je nemoguće, ali ne Bogu! Ta Bogu je sve moguće!""",Croatian
"Petar mu poče govoriti: ""Evo, mi sve ostavismo i pođosmo  za tobom.""",Croatian
"Reče Isus: ""Zaista, kažem vam, nema ga tko ostavi  kuću, ili braću, ili sestre, ili majku, ili oca, ili djecu, ili  polja poradi mene i poradi evanđelja,",Croatian
"a da ne bi sada, u  ovom vremenu, s progonstvima primio stostruko kuća, i braće,  i sestara, i majki, i djece, i polja - i u budućem vijeku život  vječni.",Croatian
"A mnogi prvi bit će posljednji i posljednji prvi.""",Croatian
"Putovali su tako uzlazeći u Jeruzalem. Isus je išao pred  njima te bijahu zaprepašteni, a oni koji su išli za njima, prestrašeni. Tada Isus opet uze dvanaestoricu i poče im kazivati što će  ga zadesiti:",Croatian
"""Evo, uzlazimo u Jeruzalem i Sin Čovječji bit  će predan glavarima svećeničkim i pismoznancima. Osudit će ga  na smrt, predati poganima,",Croatian
"izrugati i popljuvati. Izbičevat  će ga, ubit će ga, ali on će nakon tri dana ustati.""",Croatian
"I pristupe mu Jakov i Ivan, sinovi Zebedejevi, govoreći  mu: ""Učitelju, htjeli bismo da nam učiniš što te zaištemo.""",Croatian
"A  on će im: ""Što hoćete da vam učinim?""",Croatian
"Oni mu rekoše: ""Daj  nam da ti u slavi tvojoj sjednemo jedan zdesna, a drugi slijeva.""",Croatian
"A Isus im reče: ""Ne znate što ištete. Možete li piti čašu  koju ja pijem, ili krstiti se krstom kojim se ja krstim?""",Croatian
"Oni  mu rekoše: ""Možemo."" A Isus će im: ""Čašu koju ja pijem pit ćete  i krstom kojim se ja krstim bit ćete kršteni,",Croatian
"ali sjesti  meni zdesna ili slijeva nisam ja vlastan dati - to je onih kojima  je pripravljeno.""",Croatian
"Kad su to čula ostala desetorica, počeše se gnjeviti  na Jakova i Ivana.",Croatian
"Zato ih Isus dozva i reče im: ""Znate da  oni koji se smatraju vladarima gospoduju svojim narodima i velikaši  njihovi drže ih pod vlašću.",Croatian
"Nije tako među vama! Naprotiv, tko hoće da među vama bude najveći, neka vam bude poslužitelj!",Croatian
"I tko hoće da među vama bude prvi, neka bude svima sluga.",Croatian
"Jer ni Sin Čovječji nije došao da bude služen, nego da služi  i život svoj dade kao otkupninu za mnoge.""",Croatian
"Dođu tako u Jerihon. Kad je Isus s učenicima i sa silnim  mnoštvom izlazio iz Jerihona, kraj puta je sjedio slijepi prosjak  Bartimej, sin Timejev.",Croatian
"Kad je čuo da je to Isus Nazarećanin, stane vikati: ""Sine Davidov, Isuse, smiluj mi se!""",Croatian
"Mnogi  ga ušutkivahu, ali on još jače vikaše: ""Sine Davidov, smiluj  mi se!""",Croatian
"Isus se zaustavi i reče: ""Pozovite ga!"" I pozovu  slijepca sokoleći ga: ""Ustani! Zove te!""",Croatian
"On baci sa sebe  ogrtač, skoči i dođe Isusu.",Croatian
"Isus ga upita: ""Što hoćeš da  ti učinim?"" Slijepac mu reče: ""Učitelju moj, da progledam.""",Croatian
"Isus  će mu: ""Idi, vjera te tvoja spasila!"" I on odmah progleda i uputi  se za njim.",Croatian
"Kad se približe Jeruzalemu, Betfagi i Betaniji, do Maslinske  gore, pošalje dva učenika",Croatian
"i kaže im: ""Hajdete u selo pred  vama. Čim u nj uđete, naći ćete privezano magare koje još nitko  nije zajahao. Odriješite ga i vodite.",Croatian
"Ako vam tko reče: 'Što  to radite?' recite: 'Gospodinu treba', i odmah će ga ipak ovamo  pustiti.""",Croatian
Otiđoše i nađoše magare privezano uz vrata vani na cesti  i odriješe ga.,Croatian
"A neki od nazočnih upitaše: ""Što radite? Što  driješite magare?""",Croatian
Oni im odvrate kako im reče Isus. I pustiše  ih.,Croatian
"I dovedu magare Isusu, prebace preko njega svoje haljine  i on zajaha na nj.",Croatian
"Mnogi prostriješe svoje haljine po putu, a drugi narezaše zelenih grana po poljima.",Croatian
"I oni pred njim  i oni za njim klicahu: ""Hosana! Blagoslovljen Onaj koji dolazi  u ime Gospodnje!",Croatian
"Blagoslovljeno kraljevstvo oca našega  Davida koji dolazi! Hosana u visinama!""",Croatian
"I uđe u Jeruzalem, u Hram. I sve uokolo razgleda, pa  kako već bijaše kasno, pođe s dvanaestoricom u Betaniju.",Croatian
"Sutradan su izlazili iz Betanije, a on ogladnje.",Croatian
"Ugleda  izdaleka lisnatu smokvu i priđe ne bi li na njoj što našao. Ali  došavši bliže, ne nađe ništa osim lišća jer ne bijaše vrijeme  smokvama.",Croatian
"Tada reče smokvi: ""Nitko nikada više ne jeo s tebe!""  Čuli su to njegovi učenici.",Croatian
Stignu tako u Jeruzalem. On uđe u Hram i stane izgoniti  one koji su prodavali i kupovali u Hramu. Mjenjačima isprevrta  stolove i prodavačima golubova klupe.,Croatian
I ne dopusti da itko  išta pronese kroz Hram.,Croatian
"Učio ih je i govorio: ""Nije li pisano:  Dom će se moj zvati Dom molitve za sve narode? A vi od  njega načinili pećinu razbojničku!""",Croatian
"Kada su za to dočuli glavari svećenički i pismoznanci, tražili su kako da ga pogube. Uistinu, bojahu ga se jer je sav  narod bio očaran njegovim naukom.",Croatian
"A kad se uvečerilo, izlazili  su iz grada.",Croatian
"Kad su ujutro prolazili mimo one smokve, opaze da je  usahla do korijena.",Croatian
"Petar se prisjeti pa će Isusu: ""Učitelju, pogledaj! Smokva koju si prokleo usahnu.""",Croatian
"Isus im odvrati: ""Imajte vjeru Božju.",Croatian
"Zaista, kažem  vam, rekne li tko ovoj gori: 'Digni se i baci u more!' i u srcu  svome ne posumnja, nego vjeruje da će se dogoditi to što kaže  - doista, bit će mu!",Croatian
"Stoga vam kažem: Sve što god zamolite  i zaištete, vjerujte da ste postigli i bit će vam!",Croatian
"No kad  ustanete na molitvu, otpustite ako što imate protiv koga da i  vama Otac vaš, koji je na nebesima, otpusti vaše prijestupke.""",Croatian
#,Croatian
"I dođu opet u Jeruzalem. Dok je obilazio Hramom, dođu  k njemu glavari svećenički, pismoznanci i starješine.",Croatian
"I govorahu  mu: ""Kojom vlašću to činiš? Ili tko ti dade tu vlast da to činiš?""",Croatian
"A Isus im reče: ""Jedno ću vas upitati. Odgovorite mi, pa  ću vam kazati kojom vlašću ovo činim.",Croatian
"Krst Ivanov bijaše  li od Neba ili od ljudi? Odgovorite mi!""",Croatian
"A oni umovahu među  sobom: ""Reknemo li 'od Neba', odvratit će 'Zašto mu dakle ne  povjerovaste?'",Croatian
"Nego, da reknemo 'od ljudi!'"" - Bojahu se  mnoštva. Ta svi Ivana smatrahu doista prorokom.",Croatian
"I odgovore  Isusu: ""Ne znamo."" A Isus će im: ""Ni ja vama neću kazati kojom  vlašću ovo činim.""",Croatian
"I uze im zboriti u prispodobama: Čovjek vinograd posadi, ogradom ogradi, iskopa tijesak i kulu podiže pa ga iznajmi  vinogradarima i otputova.",Croatian
I u svoje vrijeme posla vinogradarima  slugu da od njih uzme dio uroda vinogradarskoga.,Croatian
"A oni ga  pograbiše, istukoše i otposlaše praznih ruku.",Croatian
I opet posla  k njima drugog slugu: i njemu razbiše glavu i izružiše ga.,Croatian
"Trećega  također posla: njega ubiše. Tako i mnoge druge: jedne istukoše, druge pobiše.""",Croatian
"""Još jednoga imaše, sina ljubljenoga. Njega naposljetku  posla k njima misleći: 'Poštovat će sina moga.'",Croatian
Ali ti vinogradari  među sobom rekoše: 'Ovo je baštinik! Hajde da ga ubijemo i baština  će biti naša.',Croatian
"I pograbe ga, ubiju i izbace iz vinograda.""",Croatian
"""Što li će učiniti gospodar vinograda? Doći će i pobiti  te vinogradare i dati vinograd drugima.",Croatian
"Niste li čitali ovo Pismo: Kamen što ga odbaciše graditelji, postade kamen zaglavni.",Croatian
"Gospodnje je to djelo - kakvo čudo u očima našim!""",Croatian
"I tražili su da ga uhvate, ali se pobojaše mnoštva. Razumješe  da je protiv njih izrekao prispodobu pa ga ostave i odu.",Croatian
I pošalju k njemu neke od farizeja i herodovaca da ga  uhvate u riječi.,Croatian
"Oni dođu i kažu mu: ""Učitelju, znamo da  si istinit i ne mariš tko je tko jer nisi pristran, nego po istini  učiš putu Božjemu. Je li dopušteno dati porez caru ili nije?  Da damo ili da ne damo?""",Croatian
"A on im reče prozirući njihovo licemjerje:  ""Što me iskušavate? Donesite mi denar da vidim!""",Croatian
"Oni doniješe.  I reče im: ""Čija je ovo slika i natpis?"" A oni će mu: ""Carev.""",Croatian
"A Isus im reče: ""Caru podajte carevo, a Bogu Božje!"" I divili  su mu se.",Croatian
"Dođu k njemu saduceji, koji vele da nema uskrsnuća, i  upitaju ga:",Croatian
"""Učitelju, Mojsije nam napisa: Umre li čiji  brat i ostavi ženu, a ne ostavi djeteta, neka njegov brat  uzme tu ženu te podigne porod bratu svomu.",Croatian
Sedmero braće  bijaše. Prvi uze ženu i umrije ne ostavivši poroda.,Croatian
I drugi  je uze te umrije ne ostavivši poroda. I treći jednako tako.,Croatian
I  sedmorica ne ostaviše poroda. Najposlije i žena umrije.,Croatian
"Komu  će biti žena o uskrsnuću, kad uskrsnu? Jer sedmorica su je imala  za ženu.""",Croatian
"Reče im Isus: ""Niste li u zabludi zbog toga što ne razumijete  Pisama ni sile Božje?",Croatian
"Ta kad od mrtvih ustaju, niti se žene  niti udavaju, nego su kao anđeli na nebesima.",Croatian
"A što se tiče  mrtvih, da ustaju, niste li čitali u knjizi Mojsijevoj ono o  grmu, kako Mojsiju reče Bog: Ja sam Bog Abrahamov i Bog Izakov  i Bog Jakovljev?",Croatian
"Nije on Bog mrtvih, nego živih. Uvelike  se varate.""",Croatian
"Tada pristupi jedan od pismoznanaca koji je slušao njihovu  raspravu. Vidjevši da im je dobro odgovorio, upita ga: ""Koja  je zapovijed prva od sviju?""",Croatian
"Isus odgovori: ""Prva je: Slušaj, Izraele! Gospodin Bog naš Gospodin je jedini.",Croatian
"Zato ljubi  Gospodina Boga svojega iz svega srca svojega, i iz sve duše svoje,  i iz svega uma svoga, i iz sve snage svoje!""",Croatian
"""Druga je: Ljubi svoga bližnjega kao sebe samoga.  Nema druge zapovijedi veće od tih.""",Croatian
"Nato će mu pismoznanac: ""Dobro, učitelju! Po istini si  kazao: On je jedini, nema drugoga osim njega.",Croatian
"Njega ljubiti  iz svega srca, iz svega razuma i iz sve snage i ljubiti bližnjega  kao sebe samoga - više je nego sve paljenice i žrtve.""",Croatian
"Kad Isus vidje kako je pametno odgovorio, reče mu: ""Nisi  daleko od kraljevstva Božjega!"" I nitko se više nije usuđivao  pitati ga.",Croatian
"A naučavajući u Hramu, uze Isus govoriti: ""Kako pismoznanci  kažu da je Krist sin Davidov?",Croatian
A sam David reče u Duhu Svetome: Reče Gospod Gospodinu mojemu: 'Sjedni mi zdesna dok ne položim neprijatelje tvoje za podnožje nogama tvojim!',Croatian
"Sam ga David zove Gospodinom. Kako mu je onda sin?"" Silan ga je svijet s užitkom slušao.",Croatian
"A on im u pouci  svojoj govoraše: ""Čuvajte se pismoznanaca, koji rado idu u dugim  haljinama, vole pozdrave na trgovima,",Croatian
prva sjedala u sinagogama  i pročelja na gozbama;,Croatian
"proždiru kuće udovičke, još pod izlikom  dugih molitava. Stići će ih to oštrija osuda!""",Croatian
Potom sjede nasuprot riznici te promatraše kako narod  baca sitniš u riznicu. Mnogi bogataši bacahu mnogo.,Croatian
"Dođe  i neka siromašna udovica i baci dva novčića, to jest jedan kvadrant.",Croatian
"Tada dozove svoje učenike i reče im: ""Doista, kažem vam,  ova je sirota udovica ubacila više od svih koji ubacuju u riznicu.",Croatian
"Svi su oni zapravo ubacili od svoga suviška, a ona je od  svoje sirotinje ubacila sve što je imala, sav svoj žitak.""",Croatian
"Kad je izlazio iz Hrama, rekne mu jedan od njegovih učenika:  ""Učitelju, gledaj! Kakva li kamenja, kakvih li zdanja!""",Croatian
"Isus  mu odvrati: ""Vidiš li ta veličanstvena zdanja? Ne, neće se ostaviti  ni kamen na kamenu nerazvaljen.""",Croatian
"Dok je zatim na Maslinskoj gori sjedio sučelice Hramu, upitaju ga nasamo Petar, Jakov, Ivan i Andrija:",Croatian
"""Reci nam  kada će to biti i na koji se znak sve to ima svršiti?""",Croatian
"Tada im Isus poče govoriti: ""Pazite da vas tko ne zavede.",Croatian
Mnogi će doći u moje ime i govoriti: Ja sam! I mnoge  će zavesti.,Croatian
"Kada pak čujete za ratove i za glasove o ratovima, ne uznemirujte se. Treba da se to dogodi, ali to još nije svršetak.""",Croatian
"""Narod će ustati protiv naroda, kraljevstvo protiv  kraljevstva. Bit će potresa po raznim mjestima, bit će gladi.  To je početak trudova.""",Croatian
"""Vi pak pazite sami na sebe. Predavat će vas vijećima  i tući vas u sinagogama, pred upraviteljima i kraljevima stajat  ćete zbog mene, njima za svjedočanstvo.",Croatian
"A treba da se najprije  svim narodima propovijeda evanđelje.""",Croatian
"""Kad vas budu vodili na izručenje, ne brinite se unaprijed  što ćete govoriti, nego govorite što vam bude dano u onaj čas.  Ta niste vi koji govorite, nego Duh Sveti.",Croatian
Predavat će na  smrt brat brata i otac sina. Djeca će ustajati na roditelje  i ubijati ih.,Croatian
"Svi će vas zamrziti zbog imena moga. Ali tko  ustraje do svršetka, bit će spašen.""",Croatian
"""I kad vidite da grozota pustoši stoluje gdje  joj nije mjesto - tko čita, neka razumije - koji se tada zateknu  u Judeji, neka bježe u gore!",Croatian
"Tko bude na krovu, neka ne silazi  i ne ulazi u kuću da iz nje što uzme.",Croatian
"I tko bude u polju, neka se ne okreće natrag da uzme ogrtač!""",Croatian
"""Jao trudnicama i dojiljama u one dane!",Croatian
A molite  da to ne bude zimi,Croatian
"jer će onih dana biti tjeskoba kakve  ne bi od početka stvorenja, koje stvori Bog, sve do sada,  a neće je ni biti.",Croatian
"I kad Gospodin ne bi skratio dane  one, nitko se ne bi spasio. No poradi izabranih, koje on sebi  izabra, skratio je on te dane.""",Croatian
Ako vam tada tko rekne: 'Evo Krista ovdje! Eno ondje!'  - ne vjerujte.,Croatian
"Ustat će doista lažni kristi i lažni proroci  i tvorit će znamenja i čudesa da, bude li moguće, zavedu  izabrane.",Croatian
"Vi dakle budite na oprezu! Evo, prorekao sam vam  sve!""",Croatian
"Nego, u one dane, nakon one nevolje, sunce će pomrčati i mjesec neće više svijetljeti",Croatian
a zvijezde će s neba padati i sile će se nebeske poljuljati.,Croatian
Tada će ugledati Sina Čovječjega gdje dolazi na oblacima  s velikom moći i slavom.,Croatian
"I razaslat će anđele i sabrati  svoje izabranike s četiri vjetra, s kraja zemlje do  na kraj neba.""",Croatian
"A od smokve se naučite prispodobi! Kad joj grana već  omekša i lišće potjera, znate: ljeto je blizu.",Croatian
"Tako i vi  kad vidite da se to zbiva, znajte: blizu je, na vratima!",Croatian
"Zaista, kažem vam, ne, neće uminuti naraštaj ovaj dok se sve to ne zbude.",Croatian
"Nebo će i zemlja uminuti, ali riječi moje ne, neće uminuti.""",Croatian
"""A o onom danu i času nitko ne zna, pa ni anđeli na nebu, ni Sin, nego samo Otac.""",Croatian
"""Pazite! Bdijte jer ne znate kada je čas.",Croatian
"Kao kad ono čovjek neki polazeći na put ostavi svoju  kuću, upravu povjeri slugama, svakomu svoj posao, a vrataru zapovjedi  da bdije.",Croatian
"Bdijte, dakle, jer ne znate kad će se domaćin vratiti  - da li uvečer ili o ponoći, da li za prvih pijetlova ili ujutro  -",Croatian
"da vas ne bi našao pozaspale ako iznenada dođe.""",Croatian
"""Što vama kažem, svima kažem: Bdijte!""",Croatian
Za dva dana bijaše Pasha i Beskvasni kruhovi. Glavari svećenički  i pismoznanci tražili su kako da ga na prijevaru uhvate i ubiju.,Croatian
"Jer se govorilo: ""Nikako ne na Blagdan da ne nastane pobuna  naroda.""",Croatian
"I kad je u Betaniji, u kući Šimuna Gubavca, bio za stolom, dođe neka žena s alabastrenom posudicom prave skupocjene nardove  pomasti. Razbi posudicu i poli ga po glavi.",Croatian
"A neki negodovahu  te će jedan drugomu: ""Čemu to rasipanje pomasti?",Croatian
"Mogla se  pomast prodati za više od tristo denara i dati siromasima."" I  otresahu se na nju.",Croatian
"A Isus reče: ""Pustite je, što joj dodijavate?  Dobro djelo učini na meni.",Croatian
"Ta siromaha svagda imate uza se  i kad god hoćete možete im dobro činiti, a mene nemate svagda.",Croatian
Učinila je što je mogla: unaprijed mi pomaza tijelo za ukop.,Croatian
"Zaista, kažem vam, gdje se god bude propovijedalo evanđelje, po svem svijetu, navješćivat će se i ovo što ona učini - njoj  na spomen.""",Croatian
"A Juda Iškariotski, jedan od dvanaestorice, ode glavarima  svećeničkim da im ga preda.",Croatian
"Kad su oni to čuli, obradovali  su se i obećali mu dati novca. I tražio je zgodu da ga preda.",Croatian
"Prvoga dana Beskvasnih kruhova, kad se žrtvovala pasha, upitaju učenici Isusa: ""Gdje hoćeš blagovati pashu, da odemo  i pripravimo?""",Croatian
"On pošalje dvojicu učenika i rekne im: ""Idite  u grad i namjerit ćete se na čovjeka koji nosi krčag vode. Pođite  za njim",Croatian
"pa gdje on uđe, recite domaćinu: 'Učitelj pita: Gdje  mi je svratište u kojem bih blagovao pashu sa svojim učenicima?'",Croatian
"I on će vam pokazati na katu veliko blagovalište, prostrto  i spremljeno. Ondje nam pripravite.""",Croatian
"Učenici odu, dođu u grad i nađu kako im on reče te priprave  pashu.",Croatian
A uvečer dođe on s dvanaestoricom.,Croatian
"I dok bijahu za stolom te blagovahu, reče Isus: ""Zaista, kažem vam, jedan će me od vas izdati - koji sa mnom blaguje.""",Croatian
"Ožalošćeni, stanu mu govoriti jedan za drugim: ""Da nisam  ja?""",Croatian
"A on im reče: ""Jedan od dvanaestorice koji umače sa  mnom u zdjelicu.",Croatian
"Sin Čovječji, istina, odlazi kako je o njemu  pisano, ali jao čovjeku onomu koji ga predaje. Tomu bi čovjeku  bolje bilo da se ni rodio nije!""",Croatian
"I dok su blagovali, on uze kruh, izreče blagoslov pa  razlomi, dade im i reče: ""Uzmite, ovo je tijelo moje.""",Croatian
"I  uze čašu, zahvali i dade im. I svi su iz nje pili.",Croatian
"A on im  reče: ""Ovo je krv moja, krv Saveza, koja se za mnoge prolijeva.",Croatian
"Zaista, kažem vam, ne, neću više piti od ovoga roda trsova  do onoga dana kad ću ga - novoga - piti u kraljevstvu Božjem.""",Croatian
"Otpjevavši hvalospjeve, zaputiše se prema Maslinskoj  gori.",Croatian
"I reče im Isus: ""Svi ćete se sablazniti. Ta pisano  je:  Udarit ću pastira i ovce će se razbjeći.",Croatian
"Ali kad uskrsnem, ići ću pred vama u Galileju.""",Croatian
"Nato  će mu Petar: ""Ako se i svi sablazne, ja neću!""",Croatian
"A Isus mu  reče: ""Zaista, kažem ti, baš ti, danas, ove noći, prije nego  se pijetao dvaput oglasi, triput ćeš me zatajiti.""",Croatian
"Ali on  je upornije uvjeravao: ""Bude li trebalo i umrijeti s tobom -  ne, neću te zatajiti."" A tako su svi govorili.",Croatian
"I dođu u predio imenom Getsemani. I kaže Isus svojim  učenicima: ""Sjednite ovdje dok se ne pomolim.""",Croatian
"I povede sa  sobom Petra, Jakova i Ivana. Spopade ga užas i tjeskoba",Croatian
"pa  im reče: ""Duša mi je nasmrt žalosna! Ostanite ovdje  i bdijte!""",Croatian
"Ode malo dalje i rušeći se na zemlju molio je  da ga, ako je moguće, mimoiđe ovaj čas.",Croatian
"Govoraše: ""Abba!  Oče! Tebi je sve moguće! Otkloni čašu ovu od mene! Ali ne što  ja hoću, nego što hoćeš ti!""",Croatian
"I dođe, nađe ih pozaspale pa reče Petru: ""Šimune, spavaš?  Jedan sat nisi mogao probdjeti?",Croatian
"Bdijte i molite da ne padnete  u napast. Duh je, istina, voljan, no tijelo je slabo.""",Croatian
Opet ode i pomoli se istim riječima.,Croatian
Ponovno dođe  i nađe ih pozaspale. Oči im se sklapale i nisu znali što da mu  odgovore.,Croatian
"Dođe i treći put i reče im: ""Samo spavajte i počivajte!  Gotovo je! Dođe čas! Evo, predaje se Sin Čovječji u ruke grešničke!",Croatian
"Ustanite, hajdemo! Evo, izdajica se moj približio!""",Croatian
"Uto, dok je on još govorio, stiže Juda, jedan od dvanaestorice, i s njime svjetina s mačevima i toljagama, poslana od glavara  svećeničkih, pismoznanaca i starješina.",Croatian
"A izdajica im njegov  dade znak: ""Koga poljubim, taj je! Uhvatite ga i oprezno odvedite!""",Croatian
"I kako dođe, odmah pristupi k njemu i reče: ""Učitelju!"" I  poljubi ga.",Croatian
Oni podignu na nj ruke i uhvate ga.,Croatian
"A jedan  od nazočnih trgnu mač, udari slugu velikoga svećenika i odsiječe  mu uho.",Croatian
"Isus im prozbori: ""Kao na razbojnika iziđoste s mačevima  i toljagama da me uhvatite.",Croatian
"Danomice bijah vam u Hramu, naučavah  i ne uhvatiste me. No neka se ispune Pisma!""",Croatian
I svi ga ostave i pobjegnu.,Croatian
"A jedan je mladić išao za njim, ogrnut samo plahtom.  I njega htjedoše uhvatiti,",Croatian
no on ostavi plahtu i gol pobježe.,Croatian
"Zatim odvedoše Isusa velikom svećeniku. I skupe se svi  glavari svećenički, starješine i pismoznanci.",Croatian
Petar je izdaleka  išao za njim do u dvor velikog svećenika. Tu je sjedio sa stražarima  i grijao se uz vatru.,Croatian
"A glavari svećenički i cijelo Vijeće, da bi mogli pogubiti  Isusa, tražili su protiv njega kakvo svjedočanstvo, ali nikako  da ga nađu.",Croatian
"Mnogi su doduše lažno svjedočili protiv njega, ali im se svjedočanstva ne slagahu.",Croatian
Ustali su neki i lažno  svjedočili protiv njega:,Croatian
"""Mi smo ga čuli govoriti: 'Ja ću  razvaliti ovaj rukotvoreni Hram i za tri dana sagraditi drugi, nerukotvoreni!'""",Croatian
Ali ni u tom im svjedočanstvo ne bijaše  složno.,Croatian
"Usta nato veliki svećenik na sredinu i upita Isusa: ""Zar  ništa ne odgovaraš? Što to ovi svjedoče protiv tebe?",Croatian
"A on  je šutio i ništa mu nije odgovarao. Veliki ga svećenik ponovo  upita: ""Ti li si Krist, Sin Blagoslovljenoga?""",Croatian
"A Isus mu  reče: ""Ja jesam! I gledat ćete Sina Čovječjega gdje  sjedi zdesna Sile i dolazi s oblacima nebeskim.""",Croatian
"Nato  veliki svećenik razdrije haljine i reče: ""Što nam još trebaju  svjedoci?",Croatian
"Čuli ste hulu. Što vam se čini?"" Oni svi presudiše  da zaslužuje smrt.",Croatian
"I neki stanu pljuvati po njemu, zastirati mu lice i udarati  ga govoreći: ""Proreci!"" I sluge ga stadoše pljuskati.",Croatian
"I dok je Petar bio dolje u dvoru, dođe jedna sluškinja  velikoga svećenika;",Croatian
"ugledavši Petra gdje se grije, upre u  nj pogled i reče: ""I ti bijaše s Nazarećaninom, Isusom.""",Croatian
"On  zanijeka: ""Niti znam niti razumijem što govoriš."" I iziđe van  u predvorje, a pijetao se oglasi.",Croatian
"Sluškinja ga ugleda i poče  opet govoriti nazočnima: ""Ovaj je od njih!""",Croatian
"On opet nijekaše.  Domalo nazočni opet stanu govoriti Petru: ""Doista, i ti si od  njih! Ta Galilejac si!""",Croatian
"On se tada stane kleti i preklinjati:  ""Ne znam čovjeka o kom govorite!""",Croatian
"I odmah se po drugi put  oglasi pijetao. I spomenu se Petar one besjede, kako mu ono Isus  reče: ""Prije nego se pijetao dvaput oglasi, triput ćeš me zatajiti.""  I briznu u plač.",Croatian
"Odmah izjutra glavari svećenički zajedno sa starješinama i  pismoznancima - cijelo Vijeće - upriličili su vijećanje pa Isusa  svezali, odveli i predali Pilatu.",Croatian
"I upita ga Pilat: ""Ti li  si kralj židovski?"" On mu odgovori: ""Ti kažeš.""",Croatian
I glavari  ga svećenički teško optuživahu.,Croatian
"Pilat ga opet upita: ""Ništa  ne odgovaraš? Gle, koliko te optužuju.""",Croatian
A Isus ništa više  ne odgovori te se Pilat čudio.,Croatian
O Blagdanu bi im pustio uznika koga bi zaiskali.,Croatian
A  zajedno s pobunjenicima koji u pobuni počiniše umorstvo bijaše  u okove bačen čovjek zvani Baraba.,Croatian
I uziđe svjetina te poče  od Pilata iskati ono što im običavaše činiti.,Croatian
"A on im odgovori:  ""Hoćete li da vam pustim kralja židovskoga?""",Croatian
Znao je doista  da ga glavari svećenički bijahu predali iz zavisti.,Croatian
Ali glavari  svećenički podjare svjetinu da traži neka im radije pusti Barabu.,Croatian
"Pilat ih opet upita: ""Što dakle da učinim s ovim kojega zovete  kraljem židovskim?""",Croatian
"A oni opet povikaše: ""Raspni ga!""",Croatian
"Reče  im Pilat: ""Ta što je zla učinio?"" Povikaše još jače: ""Raspni  ga!""",Croatian
"Hoteći ugoditi svjetini, Pilat im pusti Barabu, a Isusa  izbičeva i preda da se razapne.",Croatian
"Vojnici ga odvedu u unutarnjost dvora, to jest u pretorij, pa sazovu cijelu četu",Croatian
i zaogrnu ga grimizom; spletu trnov  vijenac i stave mu na glavu,Croatian
"te ga stanu pozdravljati: ""Zdravo, kralju židovski!""",Croatian
"I udarahu ga trskom po glavi, pljuvahu  po njemu i klanjahu mu se prigibajući koljena.",Croatian
"A pošto ga  izrugaše, svukoše mu grimiz i obukoše mu njegove haljine. I izvedu ga da ga razapnu.",Croatian
"I prisile nekog prolaznika  koji je dolazio s polja, Šimuna Cirenca, oca Aleksandrova i Rufova, da mu ponese križ.",Croatian
"I dovuku ga na mjesto Golgotu, što znači Lubanjsko mjesto.",Croatian
"I nuđahu mu piti namirisana vina, ali on ne uze.",Croatian
"Kad  ga razapeše, razdijele među se haljine njegove bacivši za  njih kocku - što će tko uzeti.",Croatian
A bijaše treća ura kad  ga razapeše.,Croatian
"Bijaše napisan i natpis o njegovoj krivici:  ""Kralj židovski.""",Croatian
"A zajedno s njime razapnu i dva razbojnika, jednoga njemu zdesna, drugoga slijeva.",Croatian
#,Croatian
"Prolaznici su ga pogrđivali mašući glavama: ""Ej, ti,  koji razvaljuješ Hram i sagradiš ga za tri dana,",Croatian
"spasi sam  sebe, siđi s križa!""",Croatian
"Slično i glavari svećenički s pismoznancima  rugajući se govorahu jedni drugima: ""Druge je spasio, sebe ne  može spasiti!",Croatian
"Krist, kralj Izraelov! Neka sad siđe s križa  da vidimo i povjerujemo!"" Vrijeđahu ga i oni koji bijahu s njim  raspeti.",Croatian
A o šestoj uri tama nasta po svoj zemlji - sve do ure  devete.,Croatian
"O devetoj uri povika Isus iza glasa: ""Eloi, Eloi  lama sabahtani?"" To znači: ""Bože moj, Bože moj, zašto  si me ostavio?""",Croatian
"Neki od nazočnih čuvši to govorahu: ""Gle, Iliju zove.""",Croatian
"A jedan otrča, natopi spužvu octom,  natakne na trsku i pruži mu piti govoreći: ""Pustite da  vidimo hoće li doći Ilija da ga skine.""",Croatian
A Isus zavapi jakim glasom i izdahnu.,Croatian
"I zavjesa se hramska razdrije nadvoje, odozgor dodolje.",Croatian
"A kad satnik koji stajaše njemu nasuprot vidje da tako izdahnu, reče: ""Zaista, ovaj čovjek bijaše Sin Božji!""",Croatian
"Izdaleka promatrahu i neke žene: među njima Marija Magdalena  i Marija, majka Jakova Mlađega i Josipa, i Saloma -",Croatian
te su  ga pratile kad bijaše u Galileji i posluživale mu - i mnoge druge  koje uziđoše s njim u Jeruzalem.,Croatian
"A uvečer, budući da je bila Priprava, to jest predvečerje  subote,",Croatian
"dođe Josip iz Arimateje, ugledan vijećnik, koji također  isčekivaše kraljevstvo Božje: odvaži se, uđe k Pilatu i zaiska  tijelo Isusovo.",Croatian
Pilat se začudi da je već umro pa dozva satnika  i upita ga je li odavna umro.,Croatian
"Kad sazna od satnika, darova  Josipu tijelo.",Croatian
"Josip kupi platno, skine tijelo i zavije ga  u platno te položi u grob, koji bijaše izduben iz stijene. I  dokotrlja kamen na grobna vrata.",Croatian
A Marija Magdalena i Marija Josipova promatrahu kamo  ga polažu.,Croatian
"Kad prođe subota, Marija Magdalena i Marija Jakovljeva i Saloma  kupiše miomirisa da odu pomazati Isusa.",Croatian
"I prvoga dana u tjednu, veoma rano, o izlasku sunčevu, dođu na grob.",Croatian
"I razgovarahu među sobom: ""Tko će nam otkotrljati kamen  s vrata grobnih?""",Croatian
"Pogledaju, a ono kamen otkotrljan. Bijaše  doista veoma velik.",Croatian
"I ušavši u grob, ugledaju mladića zaogrnuta  bijelom haljinom gdje sjedi zdesna. I preplaše se.",Croatian
"A on će  im: ""Ne plašite se! Isusa tražite, Nazarećanina, Raspetoga? Uskrsnu!  Nije ovdje! Evo mjesta kamo ga položiše.",Croatian
"Nego idite, recite  njegovim učenicima i Petru: Ide pred vama u Galileju! Ondje ćete  ga vidjeti, kamo vam reče!""",Croatian
One iziđu i stanu bježati od groba: spopade ih strah i  trepet. I nikomu ništa ne rekoše jer se bojahu.,Croatian
"Uskrsnuvši dakle rano prvog dana u tjednu, ukaza se najprije  Mariji Magdaleni iz koje bijaše istjerao sedam zloduha.",Croatian
"Ona  ode i dojavi njegovima, tužnima i zaplakanima.",Croatian
"Kad su oni  čuli da je živ i da ga je ona vidjela, ne povjerovaše.",Croatian
Nakon toga ukazao se u drugome obličju dvojici od njih  na putu dok su išli u selo.,Croatian
I oni odu i dojave drugima. Ni  njima ne povjerovaše.,Croatian
Napokon se ukaza jedanaestorici dok bijahu za stolom.  Prekori njihovu nevjeru i okorjelost srca što ne povjerovaše  onima koji ga vidješe uskrsla od mrtvih.,Croatian
"I reče im: ""Pođite po svem svijetu, propovijedajte evanđelje  svemu stvorenju.",Croatian
"Tko uzvjeruje i pokrsti se, spasit će se, a tko ne uzvjeruje, osudit će se.",Croatian
"A ovi će znakovi pratiti  one koji uzvjeruju: u ime će moje izganjati zloduhe, novim će  jezicima zboriti,",Croatian
"zmije uzimati; i popiju li što smrtonosno, ne, neće im nauditi; na nemoćnike će ruke polagati, i bit će  im dobro.""",Croatian
"I Gospodin Isus, pošto im to reče, bude uzet na nebo  i sjede zdesna Bogu.",Croatian
"Oni pak odoše i propovijedahu posvuda, a Gospodin surađivaše  i utvrđivaše Riječ popratnim znakovima.",Croatian
Kad već mnogi poduzeše sastaviti izvješće o događajima koji  se ispuniše među nama -,Croatian
kako nam to predadoše oni koji od  početka bijahu očevici i sluge Riječi -,Croatian
"pošto sam sve, od  početka, pomno ispitao, naumih i ja tebi, vrli Teofile, sve po  redu napisati",Croatian
da se tako osvjedočiš o pouzdanosti svega u  čemu si poučen.,Croatian
"U dane Heroda, kralja judejskoga, bijaše neki svećenik  imenom Zaharija iz razreda Abijina. Žena mu bijaše od kćeri Aronovih, a ime joj Elizabeta.",Croatian
Oboje bijahu pravedni pred Bogom: živjeli  su besprijekorno po svim zapovijedima i odredbama Gospodnjim.,Croatian
"No nisu imali djeteta jer Elizabeta bijaše nerotkinja, a oboje  već poodmakle dobi.",Croatian
"Dok je Zaharija jednom po redu svoga razreda obavljao  svećeničku službu pred Bogom,",Croatian
ždrijebom ga zapade po bogoslužnom  običaju da uđe u Svetište Gospodnje i prinese kad.,Croatian
Za vrijeme  kađenice sve je ono mnoštvo naroda vani molilo.,Croatian
A njemu se ukaza anđeo Gospodnji. Stajao je s desne strane  kadionoga žrtvenika.,Croatian
"Ugledavši ga, Zaharija se prepade i  strah ga spopade.",Croatian
"No anđeo mu reče: ""Ne boj se, Zaharija!  Uslišana ti je molitva: žena će ti Elizabeta roditi sina. Nadjenut  ćeš mu ime Ivan.",Croatian
Bit će ti radost i veselje i rođenje će  njegovo mnoge obradovati.,Croatian
Bit će doista velik pred Gospodinom.  Ni vina ni drugoga opojnog pića neće piti. Duha Svetoga  bit će pun već od majčine utrobe.,Croatian
"Mnoge će sinove Izraelove  obratiti Gospodinu, Bogu njihovu.",Croatian
"Ići će pred njim u duhu  i sili Ilijinoj da obrati srce otaca k sinovima i nepokorne  k razumnosti pravednih te spremi Gospodinu narod pripravan.""",Croatian
"Nato Zaharija reče anđelu: ""Po čemu ću ja to razaznati.  Ta star sam i žena mi poodmakle dobi.""",Croatian
"Anđeo mu odgovori:  ""Ja sam Gabriel koji stojim pred Bogom. Poslan sam da govorim  s tobom i da ti donesem ovu radosnu poruku.",Croatian
"I evo, budući  da nisi povjerovao mojim riječima, koje će se ispuniti u svoje  vrijeme, zanijemjet ćeš i nećeš moći govoriti do dana dok se  to ne zbude.""",Croatian
Narod je iščekivao Zahariju i čudio se što se toliko  zadržao u Svetištu.,Croatian
"Kad je napokon izašao, nije im mogao  ništa reći pa zaključiše da je u Svetištu imao viđenje. Nastojao  im se doduše izraziti znakovima, ali osta nijem.",Croatian
"Kad se navršiše dani njegove službe, otiđe kući.",Croatian
"Nakon  tih dana zatrudnje Elizabeta, njegova žena. Krila se pet mjeseci  govoreći:",Croatian
"""Evo, to mi je učinio Gospodin u dane kad mu se  svidje skinuti s mene sramotu među ljudima.""",Croatian
U šestome mjesecu posla Bog anđela Gabriela u galilejski  grad imenom Nazaret,Croatian
k djevici zaručenoj s mužem koji se zvao  Josip iz doma Davidova; a djevica se zvala Marija.,Croatian
"Anđeo  uđe k njoj i reče: ""Zdravo, milosti puna! Gospodin s tobom!""",Croatian
Na tu se riječ ona smete i stade razmišljati kakav bi to  bio pozdrav.,Croatian
"No anđeo joj reče: ""Ne boj se, Marijo! Ta našla  si milost u Boga.",Croatian
"Evo, začet ćeš i roditi sina i nadjenut  ćeš mu ime Isus.",Croatian
"On će biti velik i zvat će se Sin Svevišnjega.  Njemu će Gospodin Bog dati prijestolje Davida, oca njegova,",Croatian
"i kraljevat će nad domom Jakovljevim uvijeke  i njegovu kraljevstvu neće biti kraja.""",Croatian
"Nato će Marija anđelu: ""Kako će to biti kad ja muža ne  poznajem?""",Croatian
"Anđeo joj odgovori: ""Duh Sveti sići će na te i  sila će te Svevišnjega osjeniti. Zato će to čedo i biti sveto, Sin Božji.",Croatian
"A evo tvoje rođakinje Elizabete: i ona u starosti  svojoj zače sina. I njoj, nerotkinjom prozvanoj, ovo je već šesti  mjesec.",Croatian
"Ta Bogu ništa nije nemoguće!""",Croatian
"Nato Marija reče: ""Evo službenice Gospodnje, neka mi  bude po tvojoj riječi!"" I anđeo otiđe od nje.",Croatian
"Tih dana usta Marija i pohiti u Gorje, u grad Judin.",Croatian
Uđe u Zaharijinu kuću i pozdravi Elizabetu.,Croatian
"Čim Elizabeta  začu Marijin pozdrav, zaigra joj čedo u utrobi. I napuni se Elizabeta  Duha Svetoga",Croatian
"i povika iz svega glasa: ""Blagoslovljena ti  među ženama i blagoslovljen plod utrobe tvoje!",Croatian
Ta otkuda  meni da mi dođe majka Gospodina mojega?,Croatian
"Gledaj samo! Tek  što mi do ušiju doprije glas pozdrava tvojega, zaigra mi od radosti  čedo u utrobi.",Croatian
"Blažena ti što povjerova da će se ispuniti  što ti je rečeno od Gospodina!""",Croatian
"Tada Marija reče: ""Veliča duša moja Gospodina,",Croatian
"klikće duh moj u Bogu, mome Spasitelju,",Croatian
"što pogleda na neznatnost službenice svoje: odsad će me, evo, svi naraštaji zvati blaženom.",Croatian
"Jer velika mi djela učini Svesilni, sveto je ime njegovo!",Croatian
Od koljena do koljena dobrota je njegova nad onima što se njega boje.,Croatian
"Iskaza snagu mišice svoje, rasprši oholice umišljene.",Croatian
"Silne zbaci s prijestolja, a uzvisi neznatne.",Croatian
"Gladne napuni dobrima, a bogate otpusti prazne.",Croatian
"Prihvati Izraela, slugu svoga, kako obeća ocima našim:",Croatian
"spomenuti se dobrote svoje prema Abrahamu i potomstvu njegovu dovijeka.""",Croatian
"Marija osta s Elizabetom oko tri mjeseca, a onda se vrati  kući.",Croatian
Elizabeti se međutim navršilo vrijeme da rodi. I porodi  sina.,Croatian
"Kad su njezini susjedi i rođaci čuli da joj Gospodin  obilno iskaza dobrotu, radovahu se s njome.",Croatian
"Osmoga se dana okupe da obrežu dječaka. Htjedoše ga prozvati  imenom njegova oca - Zaharija,",Croatian
"no mati se njegova usprotivi:  ""Nipošto, nego zvat će se Ivan!""",Croatian
"Rekoše joj na to: ""Ta nikoga  nema od tvoje rodbine koji bi se tako zvao.""",Croatian
Tada znakovima  upitaju oca kojim ga imenom želi prozvati.,Croatian
"On zaiska pločicu  i napisa ""Ivan mu je ime!"" Svi se začude,",Croatian
a njemu se umah  otvoriše usta i jezik te progovori blagoslivljajući Boga.,Croatian
"Strah obuze sve njihove susjede, a po svem su se Gorju  judejskom razglašavali svi ti događaji.",Croatian
"I koji su god čuli, razmišljahu o tome pitajući se: ""Što li će biti od ovoga djeteta?""  Uistinu, ruka Gospodnja bijaše s njime.",Croatian
"A Zaharija, otac njegov, napuni se Duha Svetoga i stade  prorokovati:",Croatian
"""Blagoslovljen Gospodin Bog Izraelov, što pohodi i otkupi narod svoj!",Croatian
"Podiže nam snagu spasenja u domu Davida, sluge svojega,",Croatian
kao što obeća na usta svetih proroka svojih odvijeka:,Croatian
spasiti nas od neprijatelja naših i od ruke sviju koji nas mrze;,Croatian
"iskazati dobrotu ocima našim i sjetiti se svetog Saveza svojega,",Croatian
"zakletve kojom se zakle Abrahamu, ocu našemu: da će nam dati",Croatian
"te mu, izbavljeni iz ruku neprijatelja, služimo bez straha",Croatian
u svetosti i pravednosti pred njim u sve dane svoje.,Croatian
"A ti, dijete, prorok ćeš se Svevišnjega zvati jer ćeš ići pred Gospodinom da mu pripraviš putove,",Croatian
"da pružiš spoznaju spasenja narodu njegovu po otpuštenju grijeha njihovih,",Croatian
darom premilosrdnog srca Boga našega po kojem će nas pohoditi Mlado sunce s visine,Croatian
"da obasja one što sjede u tmini i sjeni smrtnoj, da upravi noge naše na put mira.""",Croatian
Dječak je međutim rastao i duhom jačao. Boravio je u  pustinji sve do dana svoga javnog nastupa pred Izraelom.,Croatian
U one dane izađe naredba cara Augusta da se provede popis svega  svijeta.,Croatian
Bijaše to prvi popis izvršen za Kvirinijeva upravljanja  Sirijom.,Croatian
"Svi su išli na popis, svaki u svoj grad.",Croatian
"Tako  i Josip, budući da je bio iz doma i loze Davidove, uziđe iz Galileje, iz grada Nazareta, u Judeju - u grad Davidov, koji se zove Betlehem  -",Croatian
da se podvrgne popisu zajedno sa svojom zaručnicom Marijom  koja bijaše trudna.,Croatian
"I dok se bili ondje, navršilo joj se vrijeme da rodi.",Croatian
"I porodi sina svoga, prvorođenca, povi ga i položi u jasle  jer za njih nije bilo mjesta u svratištu.",Croatian
A u tom kraju bijahu pastiri: pod vedrim su nebom čuvali  noćnu stražu kod svojih stada.,Croatian
Anđeo im Gospodnji pristupi  i slava ih Gospodnja obasja! Silno se prestrašiše.,Croatian
"No anđeo  im reče: ""Ne bojte se! Evo javljam vam blagovijest, veliku radost  za sav narod!",Croatian
"Danas vam se u gradu Davidovu rodio Spasitelj  - Krist, Gospodin.",Croatian
"I evo vam znaka: naći ćete novorođenče  povijeno gdje leži u jaslama.""",Croatian
I odjednom se anđelu pridruži  silna nebeska vojska hvaleći Boga i govoreći:,Croatian
"""Slava na visinama Bogu, a na zemlji mir ljudima, miljenicima njegovim!""",Croatian
"Čim anđeli otiđoše od njih na nebo, pastiri stanu poticati  jedni druge: ""Hajdemo dakle do Betlehema. Pogledajmo što se to  dogodilo, događaj koji nam obznani Gospodin.""",Croatian
"I pohite te  pronađu Mariju, Josipa i novorođenče gdje leži u jaslama.",Croatian
"Pošto  sve pogledaše, ispripovijediše što im bijaše rečeno o tom djetetu.",Croatian
A svi koji su to čuli divili se tome što su im pripovijedali  pastiri.,Croatian
Marija u sebi pohranjivaše sve te događaje i prebiraše  ih u svome srcu.,Croatian
Pastiri se zatim vratiše slaveći i hvaleći Boga za sve  što su čuli i vidjeli kako im je bilo rečeno.,Croatian
"Kad se navršilo osam dana da bude obrezan, nadjenuše  mu ime Isus, kako ga je bio prozvao anđeo prije njegova začeća.",Croatian
"Kad se zatim po Mojsijevu Zakonu navršiše dani njihova  čišćenja, poniješe ga u Jeruzalem da ga prikažu Gospodinu  -",Croatian
kao što piše u Zakonu Gospodnjem: Svako muško prvorođenče  neka se posveti Gospodinu! -,Croatian
i da prinesu žrtvu kako  je rečeno u Zakonu Gospodnjem: dvije grlice ili dva golubića.,Croatian
"Živio tada u Jeruzalemu čovjek po imenu Šimun. Taj čovjek, pravedan i bogobojazan, iščekivaše Utjehu Izraelovu i Duh Sveti  bijaše na njemu.",Croatian
Objavio mu Duh Sveti da neće vidjeti smrti  dok ne vidi Pomazanika Gospodnjega.,Croatian
"Ponukan od Duha, dođe  u Hram. I kad roditelji uniješe dijete Isusa da obave što o njemu  propisuje Zakon,",Croatian
"primi ga on u naručje, blagoslovi Boga i  reče:",Croatian
"""Sad otpuštaš slugu svojega, Gospodaru, po riječi svojoj, u miru!",Croatian
"Ta vidješe oči moje spasenje tvoje,",Croatian
koje si pripravio pred licem svih naroda:,Croatian
"svjetlost na prosvjetljenje naroda, slavu puka svoga izraelskoga.""",Croatian
Otac njegov i majka divili se što se to o njemu govori.,Croatian
"Šimun ih blagoslovi i reče Mariji, majci njegovoj: ""Ovaj  je evo postavljen na propast i uzdignuće mnogima u Izraelu i  za znak osporavan -",Croatian
"a i tebi će samoj mač probosti dušu -  da se razotkriju namisli mnogih srdaca!""",Croatian
"A bijaše neka proročica Ana, kći Penuelova, iz plemena  Ašerova, žena veoma odmakla u godinama. Nakon djevojaštva živjela  je s mužem sedam godina,",Croatian
"a sama kao udovica do osamdeset  i četvrte. Nije napuštala Hrama, nego je postovima i molitvama  danju i noću služila Bogu.",Croatian
Upravo u taj čas nadođe. Hvalila  je Boga i svima koji iščekivahu otkupljenje Jeruzalema pripovijedala  o djetetu.,Croatian
"Kad obaviše sve po Zakonu Gospodnjem, vratiše se u Galileju, u svoj grad Nazaret.",Croatian
"A dijete je raslo, jačalo i napunjalo  se mudrosti i milost je Božja bila na njemu.",Croatian
Njegovi su roditelji svake godine o blagdanu Pashe išli  u Jeruzalem.,Croatian
"Kad mu bijaše dvanaest godina, uziđoše po običaju  blagdanskom.",Croatian
"Kad su minuli ti dani, vraćahu se oni, a dječak  Isus osta u Jeruzalemu, a da nisu znali njegovi roditelji.",Croatian
"Uvjereni  da je među suputnicima, odoše dan hoda, a onda ga stanu tražiti  među rodbinom i znancima.",Croatian
"I kad ga ne nađu, vrate se u Jeruzalem  tražeći ga.",Croatian
"Nakon tri dana nađoše ga u Hramu gdje sjedi posred učitelja, sluša ih i pita.",Croatian
Svi koji ga slušahu bijahu zaneseni razumnošću  i odgovorima njegovim.,Croatian
"Kad ga ugledaše, zapanjiše se, a majka  mu njegova reče: ""Sinko, zašto si nam to učinio? Gle, otac tvoj  i ja žalosni smo te tražili.""",Croatian
"A on im reče: ""Zašto ste me  tražili? Niste li znali da mi je biti u onome što je Oca mojega?""",Croatian
Oni ne razumješe riječi koju im reče.,Croatian
"I siđe s njima, dođe u Nazaret i bijaše im poslušan.  A majka je njegova brižno čuvala sve ove uspomene u svom srcu.",Croatian
"A Isus napredovaše u mudrosti, dobi i milosti kod  Boga i ljudi.",Croatian
"Petnaeste godine vladanja cara Tiberija, dok je upravitelj  Judeje bio Poncije Pilat, tetrarh Galileje Herod, a njegov brat  Filip tetrarh Itureje i zemlje trahonitidske, i Lizanije tetrarh  Abilene,",Croatian
"za velikog svećenika Ane i Kajfe, dođe riječ Božja  Ivanu, sinu Zaharijinu, u pustinji.",Croatian
On obiđe svu okolicu jordansku  propovijedajući obraćeničko krštenje na otpuštenje grijeha,Croatian
"kao  što je pisano u Knjizi besjeda Izaije proroka: Glas viče u pustinji: Pripravite put Gospodinu, poravnite mu staze!",Croatian
"Svaka dolina neka se ispuni, svaka gora i brežuljak neka se slegne! Što je krivudavo, neka se izravna, a hrapavi putovi neka se izglade!",Croatian
I svako će tijelo vidjeti spasenje Božje.,Croatian
"Govoraše dakle mnoštvu koje je dolazilo da se krsti: ""Leglo  gujinje! Tko vas samo upozori da bježite od skore srdžbe?",Croatian
"Donosite  dakle plodove dostojne obraćenja. I nemojte početi u sebi govoriti:  'Imamo oca Abrahama!' Jer, kažem vam: Bog iz ovog kamenja može  podići djecu Abrahamovu.",Croatian
"Već je sjekira položena na korijen  stablima: svako dakle stablo koje ne donosi dobra roda siječe  se i u oganj baca.""",Croatian
"Pitalo ga mnoštvo: ""Što nam je dakle činiti?""",Croatian
"On  im odgovaraše: ""Tko ima dvije haljine, neka podijeli s onim koji  nema. U koga ima hrane, neka učini isto tako.""",Croatian
"Dođoše krstiti  se i carinici pa ga pitahu: ""Učitelju, što nam je činiti?""",Croatian
"Reče  im: ""Ne utjerujte više nego što vam je određeno.""",Croatian
"Pitahu  ga i vojnici: ""A nama, što je nama činiti?"" I reče im: ""Nikome  ne činite nasilja, nikoga krivo ne prijavljujte i budite zadovoljni  svojom plaćom.""",Croatian
Narod bijaše u iščekivanju i svi se u srcu pitahu o Ivanu  nije li on možda Krist.,Croatian
"Zato im Ivan svima reče: ""Ja vas, istina, vodom krstim. Ali dolazi jači od mene. Ja nisam dostojan  odriješiti mu remenje na obući. On će vas krstiti Duhom Svetim  i ognjem.",Croatian
"U ruci mu vijača da pročisti gumno svoje i sabere  žito u žitnicu svoju, a pljevu će spaliti ognjem neugasivim.""",Croatian
I mnogim je drugim pobudama Ivan narodu navješćivao evanđelje.,Croatian
"A Heroda je tetrarha Ivan prekorio zbog Herodijade, žene  njegova brata i zbog svih njegovih zlodjela.",Croatian
Svemu tome nadoda  Herod još i ovo: zatvori Ivana u tamnicu.,Croatian
"Kad se krstio sav narod, krstio se i Isus. I dok se molio, rastvori se nebo,",Croatian
"siđe na nj Duh Sveti u tjelesnom obličju, poput goluba, a glas se s neba zaori: ""Ti si Sin moj, Ljubljeni!  U tebi mi sva milina!""",Croatian
"Kad je Isus nastupio, bilo mu je oko trideset godina. Bijaše - kako se smatralo - sin Josipov, Elijev,",Croatian
"Matatov, Levijev, Malkijev, Janajev, Josipov.",Croatian
"Matatijin, Amosov,  Naumov, Heslijev, Nagajev,",Croatian
"Mahatov, Matatijin, Šimijev, Josehov, Jodin,",Croatian
"Johananov, Resin, Zerubabelov, Šealtielov, Nerijev,",Croatian
"Malkijev, Adijev, Kosamov, Elmadamov, Erov,",Croatian
"Jošuin, Eliezerov, Jorimov, Matatov, Levijev,",Croatian
"Šimunov, Judin, Josipov, Jonamov, Elijakimov,",Croatian
"Melejin, Menin, Matatin, Natanov, Davidov,",Croatian
"Jišajev, Obedov, Boazov, Salin, Nahšonov,",Croatian
"Aminadabov, Adminov, Arnijev, Hesronov, Peresov, Judin,",Croatian
"Jakovljev, Izakov, Abrahamov, Terahov, Nahorov,",Croatian
"Serugov, Reuov, Pelegov, Eberov, Šelahov,",Croatian
"Kenanov, Arpakšadov, Šemov, Noin, Lamekov,",Croatian
"Metušalahov, Henokov, Jeredov, Mahalalelov, Kenanov,",Croatian
"Enošev, Šetov, Adamov, Božji.",Croatian
"Isus se, pun Duha Svetoga, vratio s Jordana i Duh ga četrdeset  dana vodio pustinjom,",Croatian
"gdje ga je iskušavao đavao. Tih dana  nije ništa jeo, te kad oni istekoše, ogladnje.",Croatian
"A đavao mu  reče: ""Ako si Sin Božji, reci ovom kamenu da postane kruhom.""",Croatian
"Isus mu odgovori: ""Pisano je: Ne živi čovjek samo o kruhu.""",Croatian
"I povede ga đavao na visoko, pokaza mu odjednom sva kraljevstva  zemlje",Croatian
"i reče mu: ""Tebi ću dati svu ovu vlast i slavu njihovu  jer meni je dana i komu hoću, dajem je.",Croatian
"Ako se dakle pokloniš  preda mnom, sve je tvoje.""",Croatian
"Isus mu odgovori: ""Pisano je: Klanjaj se Gospodinu, Bogu svomu, i njemu jedinomu služi!""",Croatian
"Povede ga u Jeruzalem i postavi na vrh Hrama i reče mu:  ""Ako si Sin Božji, baci se odavde dolje!",Croatian
Ta pisamo je: Anđelima će svojim zapovjediti za tebe da te čuvaju.,Croatian
"I: Na rukama će te nositi da se gdje nogom ne spotakneš o kamen.""",Croatian
"Odgovori mu Isus: ""Rečeno je: Ne iskušavaj Gospodina, Boga svojega!""",Croatian
"Pošto iscrpi sve kušnje, đavao se udalji od njega do  druge prilike.",Croatian
A Isus se u snazi Duha vrati u Galileju te glas o njemu  puče po svoj okolici.,Croatian
"I slavljen od sviju, naučavaše po njihovim  sinagogama.",Croatian
"I dođe u Nazaret, gdje bijaše othranjen. I uđe po svom  običaju na dan subotni u sinagogu te ustane čitati.",Croatian
Pruže  mu Knjigu proroka Izaije. On razvije knjigu i nađe mjesto gdje  stoji napisano:,Croatian
"Duh Gospodnji na meni je jer me pomaza! On me posla blagovjesnikom biti siromasima, proglasiti sužnjima oslobođenje, vid slijepima, na slobodu pustiti potlačene,",Croatian
proglasiti godinu milosti Gospodnje.,Croatian
"Tada savi knjigu, vrati je poslužitelju i sjede. Oči  sviju u sinagogi bijahu uprte u njega.",Croatian
"On im progovori: ""Danas  se ispunilo ovo Pismo što vam još odzvanja u ušima.""",Croatian
"I svi  su mu povlađivali i divili se milini riječi koje su tekle iz  njegovih usta. Govorahu: ""Nije li ovo sin Josipov?""",Croatian
"A on im reče: ""Zacijelo ćete mi reći onu prispodobu:  Liječniče, izliječi sam sebe! Što smo čuli da se dogodilo u Kafarnaumu, učini i ovdje, u svom zavičaju.""",Croatian
"I nastavi: ""Zaista, kažem  vam, nijedan prorok nije dobro došao u svom zavičaju.",Croatian
"Uistinu, kažem vam, mnogo bijaše udovica u Izraelu u dane Ilijine kad  se na tri godine i šest mjeseci zatvorilo nebo pa zavladala velika  glad po svoj zemlji.",Croatian
I ni k jednoj od njih nije bio poslan  Ilija doli k ženi udovici u Sarfati sidonskoj.,Croatian
"I mnogo bijaše  gubavaca u Izraelu za proroka Elizeja. I nijedan se od njih ne  očisti doli Naaman Sirac.""",Croatian
"Čuvši to, svi se u sinagogi napune gnjevom,",Croatian
"ustanu, izbace ga iz grada i odvedu na rub brijega na kojem je sagrađen  njihov grad da ga strmoglave.",Croatian
No on prođe između njih i ode.,Croatian
"I siđe u Kafarnaum, grad galilejski. I poučavaše ih subotom",Croatian
te bijahu zaneseni njegovim naukom jer silna bijaše riječ  njegova.,Croatian
A zatekao se u sinagogi čovjek s duhom nečistoga đavla.  On povika u sav glas:,Croatian
"""Hej, što ti imaš s nama, Isuse Nazarećanine?  Došao si da nas uništiš! Znam ja tko si ti: Svetac Božji.""",Croatian
"Isus  mu zaprijeti: ""Umukni i iziđi iz njega!"" Nato đavao čovjeka obori  u sredinu te iziđe iz njega ne naudiv mu ništa.",Croatian
"I nasta opće  zaprepaštenje te se među sobom razgovarahu: ""Kakve li riječi!  S vlašću i snagom zapovijeda nečistim dusima te izlaze!""",Croatian
I  glas se o njemu širio po svim okolnim mjestima.,Croatian
"Ustavši iz sinagoge, uđe u kuću Šimunovu. A Šimunovu  je punicu mučila velika ognjica. I zamole ga za nju.",Croatian
"On se  nadvi nad nju, zaprijeti ognjici i ona je pusti. I odmah ustade  i posluživaše im.",Croatian
O zalazu sunca svi koji su imali bolesnike od raznih  bolesti dovedoše ih k njemu. A on bi na svakoga od njih stavljao  ruke i ozdravljao ih.,Croatian
"A iz mnogih su izlazili i zlodusi vičući:  ""Ti si Sin Božji!"" On im se prijetio i nije im dao govoriti jer  su znali da je on Krist.",Croatian
"Kad osvanu dan, iziđe i pođe na samotno mjesto. I mnoštvo  ga tražilo. Dođoše k njemu i zadržavahu ga da ne ode od njih.",Croatian
"A on im reče: ""I drugim gradovima treba da navješćujem evanđelje  o kraljevstvu Božjem. Jer za to sam poslan.""",Croatian
I naučavaše  po sinagogama judejskim.,Croatian
"Dok se jednom oko njega gurao narod da čuje riječ Božju, stajaše  on pokraj Genezaretskog jezera.",Croatian
Spazi dvije lađe gdje stoje  uz obalu; ribari bili izašli iz njih i ispirali mreže.,Croatian
Uđe  u jednu od tih lađa; bila je Šimunova pa zamoli Šimuna da malo  otisne od kraja. Sjedne te iz lađe poučavaše mnoštvo.,Croatian
"Kada dovrši pouku, reče Šimunu: ""Izvezi na pučinu i bacite  mreže za lov.""",Croatian
"Odgovori Šimun: ""Učitelju, svu smo se noć trudili  i ništa ne ulovismo, ali na tvoju riječ bacit ću mreže.""",Croatian
Učiniše  tako te uhvatiše veoma mnogo riba; mreže im se gotovo razdirale.,Croatian
"Mahnuše drugovima na drugoj lađi da im dođu pomoći. Oni dođoše  i napuniše obje lađe, umalo im ne potonuše.",Croatian
"Vidjevši to, Šimun Petar pade do nogu Isusovih govoreći:  ""Idi od mene! Grešan sam čovjek, Gospodine!""",Croatian
"Zbog lovine riba  što ih uloviše bijaše se zapanjio on i svi koji bijahu s njime,",Croatian
"a tako i Jakov i Ivan, Zebedejevi sinovi, drugovi Šimunovi.  Isus reče Šimunu: ""Ne boj se! Odsada ćeš loviti ljude!""",Croatian
"Oni  izvukoše lađe na kopno, ostaviše sve i pođoše za njim.",Croatian
"I dok bijaše u jednom gradu, gle čovjeka puna gube! Ugledavši  Isusa, padne ničice i zamoli ga: ""Gospodine, ako hoćeš, možeš  me očistiti.""",Croatian
"Isus pruži ruku i dotakne ga se govoreći: ""Hoću, očisti se!"" I odmah nesta gube s njega.",Croatian
"I zapovjedi mu:  ""Nikome ni riječi, nego otiđi, pokaži se svećeniku i prinesi  za svoje očišćenje kako propisa Mojsije, njima za svjedočanstvo.""",Croatian
Glas se o njemu sve više širio i silan svijet grnuo k  njemu da ga sluša i da ozdravi od svojih bolesti.,Croatian
A on se  sklanjao na samotna mjesta da moli.,Croatian
I jednog je dana on naučavao. A sjeđahu ondje farizeji  i učitelji Zakona koji bijahu došli iz svih galilejskih i judejskih  sela i Jeruzalema. A sila ga je Gospodnja nukala da liječi.,Croatian
"I gle, ljudi doniješe na nosiljci čovjeka koji bijaše  uzet. Tražili su da ga unesu i stave preda nj.",Croatian
"Budući da  zbog mnoštva nisu našli kuda bi ga unijeli, popnu se na krov  te ga između crepova s nosiljkom spuste u sredinu pred Isusa.",Croatian
"Vidjevši njihovu vjeru reče on: ""Čovječe, otpušteni su ti  grijesi!""",Croatian
"Pismoznanci i farizeji počeše mudrovati: ""Tko je  ovaj što huli? Tko može grijehe otpuštati doli Bog jedini?""",Croatian
"Proniknuvši  njihovo mudrovanje, upita ih Isus: ""Što mudrujete u sebi?",Croatian
Što  je lakše? Reći: 'Otpušteni su ti grijesi' ili reći: 'Ustani i  hodi?',Croatian
"Ali da znate: Vlastan je Sin Čovječji na zemlji otpuštati  grijehe!"" I reče uzetomu: ""Tebi zapovijedam: ustani, uzmi nosiljku  i idi kući!""",Croatian
"I on odmah usta pred njima, uze na čemu ležaše  i ode kući slaveći Boga.",Croatian
"A sve obuze zanos te su slavili Boga i puni straha govorili:  ""Danas vidjesmo nešto neviđeno!""",Croatian
"Nakon toga iziđe i ugleda carinika imenom Levija gdje  sjedi u carinarnici. I reče mu: ""Pođi za mnom!""",Croatian
"On sve ostavi, usta i pođe za njim.",Croatian
I Levi mu u svojoj kući priredi veliku gozbu. A s njime  bijaše za stolom veliko mnoštvo carinika i drugih.,Croatian
"Farizeji  i pismoznanci njihovi negodovahu i govorahu njegovim učenicima:  ""Zašto s carinicima i grešnicima jedete i pijete?""",Croatian
"Isus im  odgovori: ""Ne treba zdravima liječnika, nego bolesnima.",Croatian
"Nisam  došao zvati pravedne, nego grešnike na obraćenje.""",Croatian
"A oni mu rekoše: ""Učenici Ivanovi, a tako i farizejski, počesto poste i obavljaju molitve, tvoji pak jedu i piju.""",Croatian
"Reče  im Isus: ""Ne možete svatove prisiliti da poste dok je zaručnik  s njima.",Croatian
"Doći će već dani: kad im se ugrabi zaručnik, tada  će postiti, u one dane!""",Croatian
"A kazivao im je i prispodobu: ""Nitko neće otparati krpe  s novog odijela da je stavi na staro odijelo. Inače će i novo  rasparati, a starom neće pristajati krpa s novoga.""",Croatian
"""I nitko ne ulijeva novo vino u stare mješine. Inače  će novo vino proderati mješine pa će se i ono proliti i mješine  će propasti.",Croatian
"Nego, novo vino neka se ulijeva u nove mješine!""",Croatian
"""I nitko pijuć staro, ne zaželi novoga. Ta veli se: 'Valja  staro!'""",Croatian
"Jedne je subote prolazio kroz usjeve. Učenici su njegovi trgali  klasje, trli ga rukama i jeli.",Croatian
"A neki farizeji rekoše: ""Zašto  činite što subotom nije dopušteno?""",Croatian
"Odgovori im Isus: ""Zar  niste čitali što učini David kad ogladnje on i njegovi pratioci?",Croatian
"Kako uđe u Dom Božji, uze, pojede i svojim pratiocima dade  prinesene kruhove kojih ne smije jesti nitko, nego samo svećenici?""",Croatian
"I govoraše im: ""Sin Čovječji gospodar je subote!""",Croatian
Druge subote uđe u sinagogu i stane naučavati. Bio je  ondje čovjek kome desnica bijaše usahla.,Croatian
Pismoznanci i farizeji  vrebahu na nj da li subotom liječi kako bi našli u čemu da ga  optuže.,Croatian
"A on je znao njihove namjere pa reče čovjeku s usahlom  rukom: ""Ustani i stani na sredinu!"" On usta i stade.",Croatian
"A Isus  im reče: ""Pitam ja vas: je li subotom dopušteno činiti dobro  ili činiti zlo? Život spasiti ili upropastiti?""",Croatian
"Sve ih ošinu  pogledom pa reče čovjeku: ""Ispruži ruku!"" On učini tako - i ruka  mu zdrava.",Croatian
"A oni se, izbezumljeni, počnu dogovarati što da  poduzmu protiv Isusa.",Croatian
Onih dana iziđe na goru da se pomoli. I provede noć moleći  se Bogu.,Croatian
"Kad se razdanilo, dozva k sebi učenike te između  njih izabra dvanaestoricu, koje prozva apostolima:",Croatian
"Šimuna, koga prozva Petrom, i Andriju, brata njegova, i Jakova, i Ivana, i Filipa, i Bartolomeja,",Croatian
"i Mateja, i Tomu, i Jakova Alfejeva, i Šimuna zvanoga Revnitelj,",Croatian
"i Judu Jakovljeva, i Judu Iškariotskoga, koji posta izdajica.",Croatian
"Isus siđe s njima i zaustavi se na ravnu. I silno mnoštvo  njegovih učenika i silno mnoštvo naroda iz cijele Judeje i Jeruzalema, iz primorja tirskog i sidonskog",Croatian
nagrnuše da ga slušaju i  da ozdrave od svojih bolesti. I ozdravljali su oni koje su mučili  nečisti dusi.,Croatian
Sve je to mnoštvo tražilo da ga se dotakne  jer je snaga izlazila iz njega i sve ozdravljala.,Croatian
"On podigne oči prema učenicima i govoraše: ""Blago vama, siromasi: vaše je kraljevstvo Božje!",Croatian
Blago vama koji sada gladujete: vi ćete se nasititi! Blago vama koji sada plačete: vi ćete se smijati!,Croatian
Blago vama kad vas zamrze ljudi i kad vas izopće i pogrde te izbace ime vaše kao zločinačko zbog Sina Čovječjega!,Croatian
"Radujte se u dan onaj i poskakujte: evo, plaća vaša velika je na nebu. Ta jednako su činili prorocima oci njihovi!""",Croatian
"""Ali jao vama, bogataši: imate svoju utjehu!",Croatian
Jao vama koji ste sada siti: gladovat ćete! Jao vama koji se sada smijete: jadikovat ćete i plakati!,Croatian
"Jao vama kad vas svi budu hvalili! Ta tako su činili lažnim prorocima oci njihovi.""",Croatian
"""Nego, velim vama koji slušate: Ljubite svoje neprijatelje, dobro činite svojim mrziteljima,",Croatian
"blagoslivljajte one koji vas proklinju, molite za one koji vas zlostavljaju.""",Croatian
"""Onomu tko te udari po jednom obrazu pruži i drugi, i  onomu tko ti otima gornju haljinu ne krati ni donje.",Croatian
"Svakomu  tko od tebe ište daji, a od onoga tko tvoje otima ne potražuj.""",Croatian
"""I kako želite da ljudi vama čine, tako činite i vi njima.""",Croatian
"""Ako ljubite one koji vas ljube, kakvo li vam uzdarje?  Ta i grešnici ljube ljubitelje svoje.",Croatian
"Jednako tako, ako dobro  činite svojim dobročiniteljima, kakvo li vam uzdarje? I grešnici  to isto čine.",Croatian
"Ako pozajmljujete samo onima od kojih se nadate  dobiti, kakvo li vam uzdarje? I grešnici grešnicima pozajmljuju  da im se jednako vrati.""",Croatian
"""Nego, ljubite neprijatelje svoje. Činite dobro i pozajmljujte  ne nadajuć se odatle ničemu. I bit će vam plaća velika, i bit  ćete sinovi Svevišnjega jer je on dobrostiv i prema nezahvalnicima  i prema opakima.""",Croatian
"""Budite milosrdni kao što je Otac vaš milosrdan.""",Croatian
"""Ne sudite i nećete biti suđeni. Ne osuđujte i nećete  biti osuđeni. Praštajte i oprostit će vam se.",Croatian
"Dajite i dat  će vam se: mjera dobra, nabijena, natresena, preobilna dat će  se u krilo vaše jer mjerom kojom mjerite vama će se zauzvrat  mjeriti.""",Croatian
"A kaza im i prispodobu: ""Može li slijepac slijepca voditi?  Neće li obojica u jamu upasti?",Croatian
"Nije učenik nad učiteljem.  Pa i tko je posve doučen, bit će samo kao njegov učitelj.""",Croatian
"""Što gledaš trun u oku brata svojega, a brvna u oku svome  ne opažaš?",Croatian
"Kako možeš kazati bratu svomu: 'Brate, de da izvadim  trun koji ti je u oku', a sam u svom oku brvna ne vidiš? Licemjere!  Izvadi najprije brvno iz oka svoga pa ćeš onda dobro vidjeti  izvaditi trun što je u oku bratovu.""",Croatian
"""Nema dobra stabla koje bi rađalo nevaljalim plodom niti  stabla nevaljala koje bi rađalo dobrim plodom.",Croatian
"Ta svako se  stablo po svom plodu poznaje. S trnja se ne beru smokve niti  se s gloga grožđe trga.""",Croatian
"""Dobar čovjek iz dobra blaga srca svojega iznosi dobro, a zao iz zla iznosi zlo. Ta iz obilja srca usta mu govore.""",Croatian
"""Što me zovete 'Gospodine, Gospodine!', a ne činite što  zapovijedam?",Croatian
"Tko god dolazi k meni te sluša moje riječi i  vrši ih, pokazat ću vam kome je sličan:",Croatian
"sličan je čovjeku  koji gradi kuću pa iskopa u dubinu i postavi temelj na kamen.  A kad bude poplava, nahrupi bujica na tu kuću, ali je ne može  uzdrmati jer je dobro sagrađena.",Croatian
"A koji čuje i ne izvrši, sličan je čovjeku koji sagradi kuću na tlu bez temelja; nahrupi  na nju bujica i umah se sruši te bude od te kuće razvalina velika.""",Croatian
"Pošto dovrši sve te svoje besjede narodu, uđe u Kafarnaum.",Croatian
"Nekomu satniku bijaše bolestan sluga, samo što ne izdahnu, a bijaše mu veoma drag.",Croatian
"Kad je satnik čuo za Isusa, posla  k njemu starješine židovske moleći ga da dođe i ozdravi mu slugu.",Croatian
"Kad oni dođoše Isusu, usrdno ga moljahu: ""Dostojan je da mu  to učiniš",Croatian
"jer voli naš narod, i sinagogu nam je sagradio.""",Croatian
"Isus se uputi s njima. I kad bijaše već kući nadomak, posla  satnik prijatelje s porukom: ""Gospodine, ne muči se. Nisam dostojan  da uđeš pod krov moj.",Croatian
Zato se i ne smatrah dostojnim doći  k tebi. Nego - reci riječ da ozdravi sluga moj.,Croatian
"Ta i ja, premda  sam vlasti podređen, imam pod sobom vojnike pa reknem jednomu:  'Idi' - i ode, drugomu: 'Dođi' - i dođe, a sluzi svomu: 'Učini  to' - i učini.""",Croatian
"Čuvši to, zadivi mu se Isus pa se okrenu mnoštvu koje  je išlo za njim i reče: ""Kažem vam, ni u Izraelu na nađoh tolike  vjere.""",Croatian
"Kad se oni koji su bili poslani vratiše kući, nađoše  slugu zdrava.",Croatian
Nakon toga uputi se Isus u grad zvani Nain. Pratili ga  njegovi učenici i silan svijet.,Croatian
"Kad se približi gradskim  vratima, gle, upravo su iznosili mrtvaca, sina jedinca u majke, majke udovice. Pratilo ju mnogo naroda iz grada.",Croatian
"Kad je  Gospodin ugleda, sažali mu se nad njom i reče joj: ""Ne plači!""",Croatian
"Pristupi zatim, dotače se nosila; nosioci stadoše, a on reče:  ""Mladiću, kažem ti, ustani!""",Croatian
"I mrtvac se podiže i progovori, a on ga dade njegovoj majci.",Croatian
"Sve obuze strah te slavljahu  Boga govoreći: ""Prorok velik usta među nama! Pohodi Bog narod  svoj!""",Croatian
I proširi se taj glas o njemu po svoj Judeji i po  svoj okolici.,Croatian
Sve to dojaviše Ivanu njegovi učenici. On dozva dvojicu  svojih učenika,Croatian
"i posla ih Gospodinu da ga pitaju: ""Jesi li  ti Onaj koji ima doći ili drugoga da čekamo?""",Croatian
"Došavši k njemu, rekoše ti ljudi: ""Ivan Krstitelj posla nas k tebi da pitamo:  'Jesi li ti Onaj koji ima doći ili drugoga da čekamo?'""",Croatian
"Upravo u taj čas Isus je ozdravio mnoge od bolesti, muka  i zlih duhova i mnoge je slijepe podario vidom.",Croatian
"Tada im odgovori:  ""Pođite i javite Ivanu što ste vidjeli i čuli: Slijepi progledaju,  hromi hode, gubavi se čiste, gluhi čuju, mrtvi ustaju, siromasima  se navješćuje evanđelje.",Croatian
"I blago onom tko se ne sablazni  o mene.""",Croatian
"Kad Ivanovi glasnici odoše, poče Isus govoriti mnoštvu  o Ivanu: ""Što ste izašli u pustinju gledati? Trsku koju vjetar  ljulja?",Croatian
"Ili što ste izašli vidjeti: Čovjeka u mekušaste haljine  odjevena? Eno, oni u sjajnoj odjeći i raskošju po kraljevskim  su dvorima.",Croatian
"Ili što ste izašli vidjeti? Proroka? Uistinu, kažem vam, i više nego proroka!",Croatian
"On je onaj o kome je pisano: Evo, šaljem glasnika svoga pred licem tvojim da pripravi put pred tobom.",Croatian
"Kažem vam: među rođenima od žene nitko nije veći od Ivana.  A ipak, i najmanji u kraljevstvu Božjem veći je od njega.""",Croatian
"Sav narod koji ga je slušao, pa i carinici, uvidješe  pravednost Božju: pokrstiše se Ivanovim krstom.",Croatian
"Naprotiv, farizeji i zakonoznanci ometoše što je Bog s njima naumio jer  ne htjedoše da ih Ivan krsti.",Croatian
"""S kime dakle da prispodobim ljude ovog naraštaja? Komu  su nalik?",Croatian
Nalik su djeci što sjede na trgu pa jedni drugima  po poslovici dovikuju: 'Zasvirasmo vam i ne zaigraste! Zakukasmo  i ne zaplakaste!',Croatian
"Doista, došao je Ivan Krstitelj. Nije kruha  jeo ni vina pio, a velite: 'Ðavla ima!'",Croatian
"Došao je Sin Čovječji  koji jede i pije, a govorite: 'Evo izjelice i vinopije, prijatelja  carinika i grešnika!'",Croatian
"Ali opravda se Mudrost pred svom djecom  svojom.""",Croatian
Neki farizej pozva Isusa da bi blagovao s njime. On uđe  u kuću farizejevu i priđe stolu.,Croatian
Kad eto neke žene koja bijaše  grešnica u gradu. Dozna da je Isus za stolom u farizejevoj kući  pa ponese alabastrenu posudicu pomasti,Croatian
"i stade odostrag kod  njegovih nogu. Sva zaplakana poče mu suzama kvasiti noge: kosom  ih glave svoje otirala, cjelivala i mazala pomašću.",Croatian
"Kad to vidje farizej koji ga pozva, pomisli: ""Kad bi  ovaj bio Prorok, znao bi tko i kakva je to žena koja ga se dotiče:  da je grešnica.""",Croatian
"A Isus, da mu odgovori, reče: ""Šimune, imam  ti nešto reći."" A on će: ""Učitelju, reci!"" A on:",Croatian
"""Neki vjerovnik  imao dva dužnika. Jedan mu dugovaše pet stotina denara, drugi  pedeset.",Croatian
"Budući da nisu imali odakle vratiti, otpusti obojici.  Koji će ga dakle od njih više ljubiti?""",Croatian
"Šimun odgovori: ""Predmnijevam, onaj kojemu je više otpustio."" Reče mu Isus: ""Pravo si prosudio.""",Croatian
"I okrenut ženi reče Šimunu: ""Vidiš li ovu ženu? Uđoh ti u  kuću, nisi mi vodom noge polio, a ona mi suzama noge oblila i  kosom ih svojom otrla.",Croatian
"Poljupca mi nisi dao, a ona, otkako  uđe, ne presta mi noge cjelivati.",Croatian
"Uljem mi glave nisi pomazao, a ona mi pomašću noge pomaza.",Croatian
"Stoga, kažem ti, oprošteni  su joj grijesi mnogi jer ljubljaše mnogo. Komu se malo oprašta, malo ljubi.""",Croatian
"A ženi reče: ""Oprošteni su ti grijesi.""",Croatian
"Sustolnici  počeli nato među sobom govoriti: ""Tko je ovaj da i grijehe oprašta?""",Croatian
"A on reče ženi: ""Vjera te tvoja spasila! Idi u miru!""",Croatian
Zatim zareda obilaziti gradom i selom propovijedajući i navješćujući  evanđelje o kraljevstvu Božjemu. Bila su s njim dvanaestorica,Croatian
"i neke žene koje bijahu izliječene od zlih duhova i bolesti:  Marija zvana Magdalena, iz koje bijaše izagnao sedam đavola;",Croatian
"zatim Ivana, žena Herodova upravitelja Huze; Suzana i mnoge  druge. One su im posluživale od svojih dobara.",Croatian
"Kad se skupio silan svijet te iz svakoga grada nagrnuše  k njemu, prozbori u prispodobi:",Croatian
"""Iziđe sijač sijati sjeme. Dok je sijao, jedno pade uz  put, bi pogaženo i ptice ga nebeske pozobaše.",Croatian
"Drugo pade na  kamen i, tek što je izniklo, osuši se jer ne imaše vlage.",Croatian
Drugo  opet pade među trnje i trnje ga preraste i uguši.,Croatian
"Drugo napokon  pade u dobru zemlju, nikne i urodi stostrukim plodom."" Rekavši  to, povika: ""Tko ima uši da čuje, neka čuje!""",Croatian
Upitaše ga učenici kakva bi to bila prispodoba.,Croatian
"A  on im reče: ""Vama je dano znati otajstva kraljevstva Božjega, a ostalima u prispodobama - da gledajući ne vide i slušajući ne razumiju.""",Croatian
"""A ovo je prispodoba: Sjeme je Riječ Božja.",Croatian
Oni uz  put slušatelji su. Zatim dolazi đavao i odnosi Riječ iz srca  njihova da ne bi povjerovali i spasili se.,Croatian
"A na kamenu -  to su oni koji kad čuju, s radošću prime Riječ, ali korijena  nemaju: ti neko vrijeme vjeruju, a u vrijeme kušnje otpadnu.",Croatian
"A što pade u trnje - to su oni koji poslušaju, ali poneseni  brigama, bogatstvom i nasladama života, uguše se i ne dorode  roda.",Croatian
"Ono pak u dobroj zemlji - to su oni koji u plemenitu  i dobru srcu slušaju Riječ, zadrže je i donose rod u ustrajnosti.""",Croatian
"""Nitko ne užiže svjetiljke da je pokrije posudom ili  stavi pod postelju, nego je stavlja na svijećnjak da oni koji  ulaze vide svjetlost.",Croatian
"Ta ništa nije tajno što se neće očitovati;  ništa skriveno što se neće saznati i na vidjelo doći.""",Croatian
"""Pazite dakle kako slušate. Doista, onomu tko ima dat  će se, a onomu tko nema oduzet će se i ono što misli da ima.""",Croatian
"A majka i braća njegova htjedoše k njemu, ali ne mogoše  do njega zbog mnoštva.",Croatian
"Javiše mu: ""Majka tvoja i braća tvoja  stoje vani i žele te vidjeti.""",Croatian
"A on im odgovori: ""Majka moja, braća moja - ovi su koji riječ Božju slušaju i vrše.""",Croatian
"Jednoga dana uđe u lađu on i učenici njegovi. I reče  im: ""Prijeđimo na onu stranu jezera."" I otisnuše se.",Croatian
"Dok  su plovili, on zaspa. I spusti se oluja na jezero. Voda stane  nadirati te bijahu u pogibli.",Croatian
"Oni pristupiše i probudiše  ga govoreći: ""Učitelju, učitelju, propadosmo!"" On se probudi, zaprijeti vjetru i valovlju; i oni se smire te nasta utiha.",Croatian
"A on će im: ""Gdje vam je vjera?"" A oni se prestrašeni u čudu  zapitkivahu: ""Tko li je ovaj da i vjetrovima zapovijeda i vodi, i pokoravaju mu se?""",Croatian
Doploviše u gergezenski kraj koji je nasuprot Galileji.,Croatian
"Čim iziđe na kopno, eto mu iz grada u susret nekog čovjeka  koji imaše zloduhe. Već dugo vremena nije se uopće odijevao niti  stanovao u kući, nego po grobnicama.",Croatian
"Kad opazi Isusa, zastenja, pade ničice preda nj i u sav glas povika: ""Što ti imaš sa  mnom, Isuse, Sine Boga Svevišnjega? Molim te, ne muči me!""",Croatian
"Jer bijaše zapovjedio nečistom duhu da iziđe iz toga čovjeka.  Da, dugo ga je već vremena držao u vlasti i makar su ga lancima  vezali i u verigama čuvali, on bi raskidao spone i zloduh bi  ga odagnao u pustinju.",Croatian
"Isus ga nato upita: ""Kako ti je ime?""  On reče: ""Legija"", jer u nj uđoše mnogi zlodusi.",Croatian
I zaklinjahu  ga da im ne naredi vratiti se u Bezdan.,Croatian
A ondje u gori paslo je poveliko krdo svinja. Zaklinjahu  ga dakle da im dopusti ući u njih. I on im dopusti.,Croatian
Tada  zlodusi iziđoše iz čovjeka i uđoše u svinje. Krdo jurnu niz obronak  u jezero i podavi se.,Croatian
"Vidjevši što se dogodilo, svinjari pobjegoše i razglasiše  gradom i selima.",Croatian
"A ljudi iziđoše vidjeti što se dogodilo.  Dođoše Isusu i nađoše čovjeka iz kojega bijahu izašli zlodusi  gdje do nogu Isusovih sjedi, obučen i zdrave pameti. I prestraše  se.",Croatian
A očevici im ispripovijediše kako je opsjednuti ozdravio.,Croatian
I zamoli ga sve ono mnoštvo iz okolice gergezenske da  ode od njih jer ih strah velik spopade. On uđe u lađu i vrati se.,Croatian
"A moljaše ga čovjek iz koga iziđoše zlodusi da može ostati  s njim, ali ga on otpusti govoreći:",Croatian
"""Vrati se kući i pripovijedaj  što ti učini Bog."" On ode razglašujući po svem gradu što mu učini  Isus.",Croatian
Na povratku Isusa dočeka mnoštvo jer su ga svi željno  iščekivali.,Croatian
"I gle, dođe čovjek, ime mu Jair, koji bijaše  predstojnik sinagoge. Baci se Isusu pred noge i stane ga moliti  da dođe u njegovu kuću.",Croatian
"Imaše kćer jedinicu, otprilike od  dvanaest godina, koja umiraše. Dok je onamo išao, mnoštvo ga  guralo odasvud.",Croatian
"A neka žena koja je već dvanaest godina bolovala od krvarenja, sve svoje imanje potrošila na liječnike i nitko je nije mogao  izliječiti,",Croatian
priđe odostrag i dotaknu se skuta njegove haljine  i umah joj se zaustavi krvarenje.,Croatian
"I reče Isus: ""Tko me se to dotaknu?"" Svi se branili,  a Petar će: ""Učitelju, mnoštvo te gura i pritišće.""",Croatian
"A Isus:  ""Netko me se dotaknuo. Osjetio sam kako snaga izlazi iz mene.""",Croatian
"A žena, vidjevši da se ne može kriti, sva u strahu pristupi  i baci se preda nj te pred svim narodom ispripovjedi zašto ga  se dotakla i kako je umah ozdravila.",Croatian
"A on joj reče: ""Kćeri, vjera te tvoja spasila. Idi u miru!""",Croatian
"Dok je on još govorio, eto jednog od nadstojnikovih s  porukom: ""Umrla ti kći, ne muči više Učitelja.""",Croatian
"Čuo to Isus  pa mu reče: ""Ne boj se! Samo vjeruj i ona će se spasiti!""",Croatian
"Uđe u kuću, ali nikomu ne dopusti da s njim uđe osim  Petra, Ivana, Jakova i djetetova oca i majke.",Croatian
"A svi plakahu  i žalovahu za njom. A on im reče: ""Ne plačite! Nije umrla, nego  spava!""",Croatian
No oni mu se podsmjehivahu znajući da je umrla.,Croatian
"On  je uhvati za ruku i povika: ""Dijete, ustani!""",Croatian
"I povrati joj  se duh i umah ustade, a on naredi da joj dadu jesti.",Croatian
"Njezini  se roditelji začudiše, a on zapovjedi da nikome ne reknu što  se dogodilo.",Croatian
Sazva dvanaestoricu i dade im moć i vlast nad svim zlodusima  i da liječe bolesti.,Croatian
I posla ih propovijedati kraljevstvo  Božje i liječiti bolesnike.,Croatian
"I reče im: ""Ništa ne uzimajte  na put: ni štapa, ni torbe, ni kruha, ni srebra! I da niste imali  više od dvije haljine!",Croatian
"U koju god kuću uđete, ondje ostanite  pa odande dalje pođite.",Croatian
"Gdje vas ne prime, iziđite iz toga  grada i stresite prašinu s nogu za svjedočanstvo protiv njih.""",Croatian
"Oni krenuše: obilazili su po selima, navješćivali evanđelje  i liječili posvuda.",Croatian
"Dočuo Herod tetrarh sve što se događa te se nađe u nedoumici  jer su neki govorili: ""Ivan uskrsnu od mrtvih"";",Croatian
"drugi: ""Pojavio  se Ilija""; treći opet: ""Ustao je neki od drevnih proroka.""",Croatian
"A  Herod reče: ""Ivanu ja odrubih glavu. Tko je onda ovaj o kom toliko  čujem?"" I tražio je priliku da ga vidi.",Croatian
Apostoli se vrate i ispripovjede što su učinili. Isus  ih povede sa sobom i povuče se nasamo u grad zvani Betsaida.,Croatian
Saznalo to mnoštvo po pođe za njim. On ih primi te im govoraše  o kraljevstvu Božjem i ozdravljaše sve koji su trebali ozdravljenja.,Croatian
"Dan bijaše na izmaku. Pristupe dakle dvanaestorica pa  mu reknu: ""Otpusti svijet, neka pođu po okolnim selima i zaseocima  da se sklone i nađu jela jer smo ovdje u pustu kraju.""",Croatian
"A  on im reče: ""Podajte im vi jesti!"" Oni rekoše: ""Nemamo više od  pet kruhova i dvije ribe, osim da odemo kupiti hrane za sav ovaj  narod.""",Croatian
"A bijaše oko pet tisuća muškaraca. Nato će on svojim učenicima: ""Posjedajte ih po skupinama, otprilike  po pedeset.""",Croatian
I učine tako: sve ih posjedaju.,Croatian
"A on uze  pet kruhova i dvije ribe, pogleda na nebo, blagoslovi ih i razlomi  pa davaše učenicima da posluže mnoštvo.",Croatian
Jeli su i svi se nasitili. I od preteklih ulomaka nakupilo  se dvanaest košara.,Croatian
"Dok je jednom u osami molio, bijahu s njim samo njegovi  učenici. On ih upita: ""Što govori svijet, tko sam ja?""",Croatian
"Oni  odgovoriše: ""Da si Ivan Krstitelj, drugi: da si Ilija, treći  opet: da neki od drevnih proroka usta.""",Croatian
"A on im reče: ""A  vi, što vi kažete, tko sam ja?"" Petar prihvati i reče: ""Krist  - Pomazanik Božji!""",Croatian
A on im zaprijeti da toga nikomu ne kazuju.,Croatian
"Reče: ""Treba da Sin Čovječji mnogo pretrpi, da ga starješine, glavari svećenički i pismoznanci odbace, da bude ubijen i treći  dan da uskrsne.""",Croatian
"A govoraše svima: ""Hoće li tko za mnom, neka se odrekne  samoga sebe, neka danomice uzima križ svoj i neka ide za mnom.",Croatian
"Tko hoće život svoj spasiti, izgubit će ga; a tko izgubi  život svoj poradi mene, taj će ga spasiti.",Croatian
"Ta što koristi  čovjeku ako sav svijet zadobije, a sebe samoga izgubi ili sebi  naudi?""",Croatian
"""Doista, tko se zastidi mene i mojih riječi, toga će  se i Sin Čovječji stidjeti kada dođe u slavi svojoj i Očevoj  i svetih anđela.""",Croatian
"""A kažem vam uistinu: neki od nazočnih neće okusiti smrti  dok ne vide kraljevstva Božjega.""",Croatian
"Jedno osam dana nakon tih besjeda povede Isus sa sobom  Petra, Ivana i Jakova te uziđe na goru da se pomoli.",Croatian
"I dok  se molio, izgled mu se lica izmijeni, a odjeća sjajem zablista.",Croatian
"I gle, dva čovjeka razgovarahu s njime. Bijahu to Mojsije  i Ilija.",Croatian
"Ukazali se u slavi i razgovarali s njime o njegovu  Izlasku, što se doskora imao ispuniti u Jeruzalemu.",Croatian
"No Petra  i njegove drugove bijaše svladao san. Kad se probudiše, ugledaše  njegovu slavu i dva čovjeka koji stajahu uza nj.",Croatian
"I dok su  oni odlazili od njega, reče Petar Isusu: ""Učitelju, dobro nam  je ovdje biti. Načinimo tri sjenice: jednu tebi, jednu Mojsiju, jednu Iliji."" Nije znao što govori.",Croatian
"Dok je on to govorio, pojavi se oblak i zasjeni ih. Ušavši  u oblak, oni se prestrašiše.",Croatian
"A glas se začu iz oblaka: ""Ovo  je Sin moj, Izabranik! Njega slušajte!""",Croatian
"I upravo kad  se začu glas, osta Isus sam. Oni su šutjeli i nikomu onih dana  nisu kazivali što su vidjeli.",Croatian
"A kad su sutradan sišli s gore, pohiti mu u susret silan  svijet.",Croatian
"I gle, čovjek neki iz mnoštva povika: ""Učitelju,  molim te pogledaj mi sina: jedinac mi je,",Croatian
"a gle, duh ga spopada  te on odmah udari u kriku; trza njime i on se pjeni te jedva  da od njega odstupi dok ga nije posve satro.",Croatian
"Molio sam tvoje  učenike da ga izagnaju, ali ne mogoše.""",Croatian
"Isus odvrati: ""O rode nevjerni i opaki, dokle mi je biti  s vama i podnositi vas? Dovedi ovamo svoga sina!""",Croatian
"I dok je  prilazio, obori ga zloduh i potrese. A Isus zaprijeti nečistom  duhu te izliječi dječaka i preda ga njegovu ocu.",Croatian
"Svi se zapanjiše  zbog veličanstva Božjega. Dok su se svi divili svemu što je činio, reče on učenicima:",Croatian
"""Uzmite k srcu ove riječi: Sin Čovječji doista ima biti predan  ljudima u ruke.""",Croatian
"Ali oni nerazumješe te besjede, bijaše im  skrivena te ne shvatiše, a bojahu se upitati ga o tome.",Croatian
U njima se porodi misao tko bi od njih bio najveći.,Croatian
"Znajući  tu misao njihova srca, uzme Isus dijete, postavi ga uza se",Croatian
"i  reče im: ""Tko god primi ovo dijete u moje ime, mene prima. A  tko mene prima, prima onoga koji me je poslao. Doista, tko je  najmanji među vama svima, taj je velik!""",Croatian
"Prihvati Ivan i reče: ""Učitelju, vidjesmo jednoga koji  u tvoje ime izgoni zloduhe. Mi smo mu branili, jer ne ide za  nama.""",Croatian
"Reče mu Isus: ""Ne branite! Ta tko nije protiv vas, za vas je!""",Croatian
"Kad su se navršili dani da bude uznesen, krenu Isus sa  svom odlučnošću prema Jeruzalemu.",Croatian
I posla glasnike pred sobom.  Oni odoše i uđoše u neko samarijansko selo da mu priprave mjesto.,Croatian
No ondje ga ne primiše jer je bio na putu u Jeruzalem.,Croatian
"Kada  to vidješe učenici Jakov i Ivan, rekoše: ""Gospodine, hoćeš li  da kažemo neka oganj siđe s neba i uništi ih?""",Croatian
No  on se okrenu i prekori ih.,Croatian
I odoše u drugo selo.,Croatian
"Dok su išli putom, reče mu netko: ""Za tobom ću kamo god  ti pošao.""",Croatian
"Reče mu Isus: ""Lisice imaju jazbine, ptice nebeske  gnijezda, a Sin Čovječji nema gdje bi glavu naslonio.""",Croatian
"Drugomu nekom reče: ""Pođi za mnom!"" A on će mu: ""Dopusti  mi da prije odem i pokopam oca.""",Croatian
"Reče mu: ""Pusti neka mrtvi  pokapaju svoje mrtve, a ti idi i navješćuj kraljevstvo Božje.""",Croatian
"I neki drugi reče: ""Za tobom ću, Gospodine, ali dopusti  mi da se prije oprostim sa svojim ukućanima.""",Croatian
"Reče mu Isus:  ""Nitko tko stavi ruku na plug pa se obazire natrag, nije prikladan  za kraljevstvo Božje.""",Croatian
Nakon toga odredi Gospodin drugih sedamdesetdvojicu učenika  i posla ih po dva pred sobom u svaki grad i u svako mjesto kamo  je kanio doći.,Croatian
"Govorio im je: ""Žetva je velika, ali radnika  malo. Molite dakle gospodara žetve da radnike pošalje u žetvu  svoju.",Croatian
"Idite! Evo, šaljem vas kao janjce među vukove.",Croatian
"Ne  nosite sa sobom ni kese, ni torbe, ni obuće. I nikoga putem ne  pozdravljajte.",Croatian
"U koju god kuću uđete, najprije recite: 'Mir kući ovoj!'",Croatian
"Bude li tko ondje prijatelj mira, počinut će na njemu mir  vaš. Ako li ne, vratit će se na vas.",Croatian
"U toj kući ostanite,  jedite i pijte što se kod njih nađe. Ta vrijedan je radnik plaće  svoje. Ne prelazite iz kuće u kuću.""",Croatian
"""Kad u koji grad uđete pa vas prime, jedite što vam se  ponudi",Croatian
i liječite bolesnike koji su u njemu. I kazujte im:  'Približilo vam se kraljevstvo Božje!',Croatian
"A kad u neki grad  uđete pa vas ne prime, iziđite na njegove ulice i recite:",Croatian
"'I  prašinu vašega grada, koja nam se nogu uhvatila, stresamo vam  sa sebe! Ipak znajte ovo: Približilo se kraljevstvo Božje!'",Croatian
"Kažem  vam: Sodomcima će u onaj dan biti lakše negoli tomu gradu.""",Croatian
"""Jao tebi, Korozaine! Jao tebi, Betsaido! Da su se u  Tiru i Sidonu zbila čudesa koja su se dogodila u vama, odavna  bi već, sjedeć u kostrijeti i pepelu, činili pokoru.",Croatian
Ali  Tiru i Sidonu bit će na Sudu lakše negoli vama.,Croatian
I ti Kafarnaume! Zar ćeš se do neba uzvisiti? Do u Podzemlje ćeš se strovaliti.,Croatian
"Tko vas sluša, mene sluša; tko vas prezire, mene prezire.  A tko mene prezire, prezire onoga koji mene posla.""",Croatian
"Vratiše se zatim sedamdesetdvojica radosni govoreći:  ""Gospodine, i zlodusi nam se pokoravaju na tvoje ime!""",Croatian
"A  on im reče: ""Promatrah Sotonu kako poput munje s neba pade.",Croatian
"Evo, dao sam vam vlast da gazite po zmijama i štipavcima i  po svoj sili neprijateljevoj i ništa vam neće naškoditi.",Croatian
"Ali  ne radujte se što vam se duhovi pokoravaju, nego radujte se što  su vam imena zapisana na nebesima.""",Croatian
"U taj isti čas uskliknu Isus u Duhu Svetom: ""Slavim te, Oče, Gospodaru neba i zemlje, što si ovo sakrio od mudrih i  umnih, a objavio malenima. Da, Oče! Tako se tebi svidjelo.",Croatian
"Sve  mi preda Otac moj i nitko ne zna tko je Sin - doli Otac; niti  tko je Otac - doli Sin i onaj kome Sin hoće da objavi.""",Croatian
"Tada se okrene učenicima pa im nasamo reče: ""Blago očima  koje gledaju što vi gledate!",Croatian
"Kažem vam: mnogi su proroci  i kraljevi htjeli vidjeti što vi gledate, ali nisu vidjeli; i  čuti što vi slušate, ali nisu čuli!""",Croatian
"I gle, neki zakonoznanac usta i, da ga iskuša, upita:  ""Učitelju, što mi je činiti da život vječni baštinim?""",Croatian
"A  on mu reče: ""U Zakonu što piše? Kako čitaš?""",Croatian
"Odgovori mu  onaj: Ljubi Gospodina Boga svojega iz svega srca svoga, i  svom dušom svojom, i svom snagom svojom, i svim umom svojim;  i svoga bližnjega kao sebe samoga!""",Croatian
"Reče mu na to  Isus: ""Pravo si odgovorio. To čini i živjet ćeš.""",Croatian
"Ali hoteći se opravdati, reče on Isusu: ""A tko je moj  bližnji?""",Croatian
"Isus prihvati i reče: ""Čovjek neki silazio iz Jeruzalema u Jerihon. Upao među razbojnike  koji ga svukoše i izraniše pa odoše ostavivši ga polumrtva.",Croatian
"Slučajno  je onim putem silazio neki svećenik, vidje ga i zaobiđe.",Croatian
"A  tako i levit: prolazeći onuda, vidje ga i zaobiđe.",Croatian
"Neki Samarijanac  putujući dođe do njega, vidje ga, sažali se",Croatian
"pa mu pristupi  i povije rane zalivši ih uljem i vinom. Zatim ga posadi na svoje  živinče, odvede ga u gostinjac i pobrinu se za nj.",Croatian
"Sutradan  izvadi dva denara, dade ih gostioničaru i reče: 'Pobrini se za  njega. Ako što više potrošiš, isplatit ću ti kad se budem vraćao.'""",Croatian
"""Što ti se čini, koji je od ove trojice bio bližnji onomu  koji je upao među razbojnike?""",Croatian
"On odgovori: ""Onaj koji mu  iskaza milosrđe."" Nato mu reče Isus: ""Idi pa i ti čini tako!""",Croatian
"Dok su oni tako putovali, uđe on u jedno selo. Žena neka, imenom Marta, primi ga u kuću.",Croatian
Imala je sestru koja se zvala  Marija. Ona sjede do nogu Gospodinovih i slušaše riječ njegovu.,Croatian
"A Marta bijaše sva zauzeta posluživanjem pa pristupi i reče:  ""Gospodine, zar ne mariš što me sestra samu ostavila posluživati?  Reci joj dakle da mi pomogne.""",Croatian
"Odgovori joj Gospodin: ""Marta, Marta! Brineš se i uznemiruješ za mnogo,",Croatian
"a jedno je potrebno.  Marija je uistinu izabrala bolji dio, koji joj se neće oduzeti.""",Croatian
"Jednom je Isus na nekome mjestu molio. Čim presta, reče mu  jedan od učenika: ""Gospodine, nauči nas moliti kao što je i Ivan  naučio svoje učenike.""",Croatian
"On im reče: ""Kad molite, govorite: 'Oče! Sveti se ime tvoje! Dođi kraljevstvo tvoje!",Croatian
Kruh naš svagdanji daji nam svaki dan!,Croatian
"I otpusti nam grijehe naše: ta i mi otpuštamo svakom dužniku svojem! I ne uvedi nas u napast!'""",Croatian
"I reče im: ""Tko to od vas ima ovakva prijatelja? Pođe  k njemu o ponoći i rekne mu: 'Prijatelju, posudi mi tri kruha.",Croatian
Prijatelj mi se s puta svratio te nemam što staviti preda  nj!',Croatian
"A onaj mu iznutra odgovori: 'Ne dosađuj mi! Vrata su  već zatvorena, a dječica sa mnom u postelji. Ne mogu ustati da  ti dadnem...'",Croatian
"Kažem vam: ako i ne ustane da mu dadne zato  što mu je prijatelj, ustat će i dati mu što god treba zbog njegove  bezočnosti.""",Croatian
"""I ja vama kažem: Ištite i dat će vam se! Tražite i naći  ćete! Kucajte i otvorit će vam se!",Croatian
"Doista, tko god ište,  prima; i tko traži, nalazi; i onomu tko kuca, otvorit će se.""",Croatian
"""A koji je to otac među vama: kad ga sin zaište ribu, zar će mu mjesto ribe zmiju dati?",Croatian
"Ili kad zaište jaje, zar  će mu dati štipavca?",Croatian
"Ako dakle vi, iako zli, znate dobrim  darima darivati djecu svoju, koliko li će više Otac s neba obdariti  Duhom Svetim one koji ga zaištu!""",Croatian
"I istjerivaše đavla koji bijaše nijem. Kad iziđe đavao, progovori njemak. I mnoštvo se divilo.",Croatian
"A neki od njih rekoše:  ""Po Beelzebulu, poglavici đavolskom, izgoni đavle!""",Croatian
"A drugi  su iskušavajući ga, tražili od njega kakav znak s neba.",Croatian
"Ali  on, znajući njihove misli, reče im: ""Svako kraljevstvo u sebi  razdijeljeno opustjet će i kuća će na kuću pasti.",Croatian
"Ako je  dakle Sotona u sebi razdijeljen, kako će opstati kraljevstvo  njegovo? Jer vi kažete da ja po Beelzebulu izgonim đavle.",Croatian
"Ako  dakle ja po Beelzebulu izgonim đavle, po kome ih vaši sinovi  izgone? Zato će vam oni biti suci.",Croatian
"Ali ako ja prstom Božjim  izgonim đavle, zbilja je došlo k vama kraljevstvo Božje.""",Croatian
"""Dokle god jaki i naoružani čuva svoj stan, u miru je  sav njegov posjed.",Croatian
"Ali ako dođe jači od njega, svlada ga  i otme mu sve njegovo oružje u koje se uzdao, a plijen razdijeli.""",Croatian
"""Tko nije sa mnom, protiv mene je. I tko sa mnom ne sabire, rasipa.""",Croatian
"""Kad nečisti duh iziđe iz čovjeka, luta bezvodnim mjestima  tražeći spokoja. Kad ga ne nađe, rekne: 'Vratit ću se u kuću  odakle iziđoh.'",Croatian
"Došavši, nađe je pometenu i uređenu.",Croatian
"Tada  ode i uzme sa sobom sedam drugih duhova, gorih od sebe, te uđu  i nastane se ondje. Na kraju bude onomu čovjeku gore nego na  početku.""",Croatian
"Dok je on to govorio, povika neka žena iz mnoštva: ""Blažena  utroba koja te nosila i prsi koje si sisao!""",Croatian
"On odgovori:  ""Još blaženiji oni koji slušaju riječ Božju i čuvaju je!""",Croatian
"Kad je nagrnulo mnoštvo, poče im Isus govoriti: ""Naraštaj  ovaj naraštaj je opak. Znak traži, ali mu se znak neće dati doli  znak Jonin.",Croatian
"Doista, kao što je Jona bio znak Ninivljanima, tako će biti i Sin Čovječji ovomu naraštaju.""",Croatian
"""Kraljica će Juga ustati na Sudu s ljudima ovog naraštaja  i osuditi ih jer je s krajeva zemlje došla čuti mudrost Salomonovu, a evo ovdje i više od Salomona!",Croatian
"Ninivljani će ustati na  Sudu s ovim naraštajem i osuditi ga jer se obratiše na propovijed  Joninu, a evo ovdje i više od Jone!""",Croatian
"""Nitko ne užiže svjetiljku da je stavi u zakutak ili  pod posudu, nego na svijećnjak da oni koji ulaze vide svjetlost.",Croatian
"Oko je svjetiljka tvomu tijelu. Kad ti je oko bistro, sve  ti je tijelo svijetlo. A kad je ono nevaljalo, i tijelo ti je  tamno.",Croatian
Pazi dakle da svjetlost koja je u tebi ne bude tamna.,Croatian
"Ako ti dakle sve tijelo bude svijetlo, bez djelića tame,  bit će posve svijetlo, kao kad te svjetiljka svojim sjajem rasvjetljuje.""",Croatian
"Dok je on govorio, pozva ga neki farizej k sebi na objed.  On uđe i priđe k stolu.",Croatian
"Vidjevši to, farizej se začudi što  se Isus prije objeda ne opra.",Croatian
"A Gospodin mu reče: ""Da, vi  farizeji čistite vanjštinu čaše u zdjele, a nutrina vam je puna  grabeža i pakosti.",Croatian
Bezumnici! Nije li onaj koji načini vanjštinu  načinio i nutrinu.,Croatian
"Nego, dajte za milostinju ono iznutra  i gle - sve vam je čisto.""",Croatian
"""Ali jao vama, farizeji! Namirujete desetinu od metvice  i rutvice i svake vrste povrća, a ne marite za pravednost i ljubav  Božju. Ovo je trebalo činiti, a ono ne zanemariti.""",Croatian
"""Jao vama farizeji! Volite prvo sjedalo u sinagogama  i pozdrave na trgovima.",Croatian
"Jao vama! Vi ste kao nezamjetljivi  grobovi po kojima ljudi ne znajući hode.""",Croatian
"Nato će neki zakonoznanac: ""Učitelju, tako govoreći i  nas vrijeđaš.""",Croatian
"A on reče: ""Jao i vama, zakonoznanci! Tovarite  na ljude terete nepodnosive, a sami ni da ih se jednim prstom  dotaknete.""",Croatian
"""Jao vama! Podižete spomenike prorocima, a vaši ih oci  ubiše.",Croatian
"Zato ste svjedoci i sumišljenici djela svojih otaca:  oni ih ubiše, a vi spomenike podižete!",Croatian
Zbog toga i kaza Mudrost  Božja: 'Poslat ću k njima proroke i apostole. Neke će poubijati  i prognati -,Croatian
"da se od ovog naraštaja zatraži krv svih proroka  prolivena od postanka svijeta,",Croatian
"od krvi Abelove do krvi Zaharije, koji je pogubljen između žrtvenika i svetišta.' Da, kažem vam, tražit će se od ovoga naraštaja!""",Croatian
"""Jao vama, zakonoznanci! Uzeste ključ znanja: sami ne  uđoste, a spriječiste one koji htjedoše ući.""",Croatian
"Kad Isus izađe odande, stadoše pismoznanci i farizeji  žestoko na nj navaljivati i postavljati mu mnoga pitanja",Croatian
"vrebajući  na nj, ne bi li štogod ulovili iz njegovih usta.",Croatian
"Kad se uto skupilo mnoštvo, tisuće i tisuće, te su jedni druge  gazili, poče Isus govoriti najprije svojim učenicima: ""Čuvajte  se kvasca farizejskoga, to jest licemjerja.",Croatian
Ništa nije skriveno  što se neće otkriti ni tajno što se neće saznati.,Croatian
"Naprotiv, sve što u tami rekoste, na svjetlu će se čuti; i što ste po  skrovištima u uho šaptali, propovijedat će se po krovovima.""",Croatian
"""A kažem vama, prijateljima svojim: ne bojte se onih koji  ubijaju tijelo, a nakon toga nemaju više što učiniti.",Croatian
"Pokazat  ću vam koga vam se bojati: onoga se bojte koji pošto ubije, ima  moć baciti u pakao. Da, velim vam, njega se bojte!",Croatian
Ne prodaje  li se pet vrapčića za dva novčića? Pa ipak ni jednoga od njih  Bog ne zaboravlja.,Croatian
"A vama su i vlasi na glavi sve izbrojene.  Ne bojte se! Vredniji ste nego mnogo vrabaca!""",Croatian
"""A kažem vam: tko se god prizna mojim pred ljudima, i  Sin Čovječji priznat će se njegovim pred anđelima Božjim.",Croatian
"A  tko mene zaniječe pred ljudima, bit će zanijekan pred anđelima  Božjim.""",Croatian
"""I tko god rekne riječ na Sina Čovječjega, oprostit će  mu se. Ali tko pohuli protiv Duha Svetoga, neće mu se oprostiti.""",Croatian
"""Nadalje, kad vas budu dovodili pred sinagoge i poglavarstva  i vlasti, ne budite zabrinuti kako ćete se ili čime braniti,  što li reći!",Croatian
"Ta Duh Sveti poučit će vas u taj čas što valja  reći.""",Croatian
"Tada mu netko iz mnoštva reče: ""Učitelju, reci mome bratu  da podijeli sa mnom baštinu.""",Croatian
"Nato mu on reče: ""Čovječe,  tko me postavio sucem ili djeliocem nad vama?""",Croatian
"I dometnu  im: ""Klonite se i čuvajte svake pohlepe: koliko god netko obilovao, život mu nije u onom što posjeduje.""",Croatian
"Kaza im i prispodobu: ""Nekomu bogatu čovjeku obilno urodi  zemlja",Croatian
pa u sebi razmišljaše: 'Što da učinim? Nemam gdje  skupiti svoju ljetinu.',Croatian
I reče: 'Evo što ću učiniti! Srušit  ću svoje žitnice i podignuti veće pa ću ondje zgrnuti sve žito  i dobra svoja.,Croatian
"Tada ću reći duši svojoj: dušo, evo imaš u  zalihi mnogo dobara za godine mnoge. Počivaj, jedi, pij, uživaj!'",Croatian
"Ali Bog mu reče: 'Bezumniče! Već noćas duša će se tvoja zaiskati  od tebe! A što si pripravio, čije će biti?'",Croatian
"Tako biva s onim  koji sebi zgrće blago, a ne bogati se u Bogu.""",Croatian
"Zatim reče svojim učenicima: ""Zato vam kažem: ne budite  zabrinuti za život: što ćete jesti; ni za tijelo: u što ćete  se obući.",Croatian
Ta život je vredniji od jela i tijelo od odijela.,Croatian
"Promotrite gavrane! Ne siju niti žanju, nemaju spremišta  ni žitnice, pa ipak ih Bog hrani. Koliko li ste vi vredniji od  ptica!",Croatian
A tko od vas zabrinutošću može svojemu stasu dodati  lakat?,Croatian
"Ako dakle ni ono najmanje ne možete, što ste onda  za ostalo zabrinuti?",Croatian
"Promotrite ljiljane, kako niti predu  niti tkaju, a kažem vam: ni Salomon se u svoj svojoj slavi ne  zaodjenu kao jedan od njih.",Croatian
"Pa ako travu koja je danas u  polju, a sutra se u peć baca Bog tako odijeva, koliko li će više  vas, malovjerni!""",Croatian
"""Zato i vi: ne tražite što ćete jesti, što piti. Ne uznemirujte  se!",Croatian
Ta sve to traže pogani ovoga svijeta. Otac vaš zna da  vam je sve to potrebno.,Croatian
"Nego, tražite kraljevstvo njegovo, a to će vam se nadodati!""",Croatian
"""Ne boj se, stado malo: svidjelo se Ocu vašemu dati vam  Kraljevstvo.""",Croatian
"""Prodajte što god imate i dajte za milostinju! Načinite  sebi kese koje ne stare, blago nepropadljivo na nebesima, kamo  se kradljivac ne približava i gdje moljac ne rastače.",Croatian
"Doista, gdje vam je blago, ondje će vam i srce biti.""",Croatian
"""Neka vam bokovi budu opasani i svjetiljke upaljene,",Croatian
a vi slični ljudima što čekaju gospodara kad se vraća sa  svadbe da mu odmah otvore čim stigne i pokuca.,Croatian
"Blago onim  slugama koje gospodar, kada dođe, nađe budne! Zaista, kažem vam, pripasat će se, posaditi ih za stol pa će pristupiti i posluživati  ih.",Croatian
"Pa dođe li o drugoj ili o trećoj straži i nađe ih tako, blago njima!""",Croatian
"""A ovo znajte: kad bi domaćin znao u koji čas kradljivac  dolazi, ne bi dao prokopati kuće.",Croatian
"I vi budite pripravni jer  u čas kad i ne mislite Sin Čovječji dolazi.""",Croatian
"Nato će Petar: ""Gospodine, govoriš li tu prispodobu samo  za nas ili i za sve?""",Croatian
"Reče Gospodin: ""Tko li je onaj vjerni  i razumni upravitelj što će ga gospodar postaviti nad svojom  poslugom da im u pravo vrijeme daje obrok?",Croatian
"Blago onome sluzi  kojega gospodar kada dođe, nađe da tako radi.",Croatian
"Uistinu, kažem  vam, postavit će ga nad svim imanjem svojim.""",Croatian
"""No rekne li taj sluga u srcu: 'Okasnit će gospodar moj'  pa stane tući sluge i sluškinje, jesti, piti i opijati se,",Croatian
"doći  će gospodar toga sluge u dan u koji mu se ne nada i u čas u koji  i ne sluti; rasjeći će ga i dodijeliti mu udes među nevjernicima.""",Croatian
"""I onaj sluga što je znao volju gospodara svoga, a nije  bio spreman ili nije učinio po volji njegovoj, dobit će mnogo  udaraca.",Croatian
"A onaj koji nije znao, ali je učinio što zaslužuje  udarce, dobit će malo udaraca. Kome je god mnogo dano, od njega  će se mnogo iskati. Kome je mnogo povjereno, više će se od njega  iskati.""",Croatian
"""Oganj dođoh baciti na zemlju pa što hoću ako je već  planuo!",Croatian
"Ali krstom mi se krstiti i kakve li muke za me dok  se to ne izvrši!""",Croatian
"""Mislite li da sam došao mir dati na zemlji? Nipošto, kažem vam, nego razdjeljenje.",Croatian
Ta bit će odsada petorica  u jednoj kući razdijeljena: razdijelit će se trojica protiv dvojice  i dvojica protiv trojice -,Croatian
"otac protiv sina i sin protiv  oca, mati protiv kćeri i kći protiv matere, svekrva  protiv snahe i snaha protiv svekrve.""",Croatian
"Zatim je govorio mnoštvu: ""Kad opazite da se oblak diže  na zapadu, odmah kažete: 'Kiša će!' I bude tako.",Croatian
"Kad zapuše  južnjak, kažete: 'Bit će vrućine!' I bude.",Croatian
"Licemjeri! Lice  zemlje i neba umijete rasuditi, kako onda ovo vrijeme ne rasuđujete?""",Croatian
"""Zašto sami od sebe ne sudite što je pravo?",Croatian
"Kad s  protivnikom ideš glavaru, na putu sve uloži da ga se oslobodiš  pa te ne odvuče k sucu. Sudac će te predati izvršitelju, a izvršitelj  baciti u tamnicu.",Croatian
"Kažem ti: nećeš izići odande dok ne isplatiš  do posljednjega novčića.""",Croatian
Upravo u taj čas dođoše neki te mu javiše što se dogodilo  s Galilejcima kojih je krv Pilat pomiješao s krvlju njihovih  žrtava.,Croatian
"Isus im odgovori: ""Mislite li da ti Galilejci, jer  tako postradaše, bijahu grešniji od drugih Galilejaca?",Croatian
"Nipošto, kažem vam, nego ako se ne obratite, svi ćete slično propasti!",Croatian
"Ili onih osamnaest na koje se srušila kula u Siloamu i ubila  ih, zar mislite da su oni bili veći dužnici od svih Jeruzalemaca?",Croatian
"Nipošto, kažem vam, nego ako se ne obratite, svi ćete tako  propasti.""",Croatian
"Nato im pripovjedi ovu prispodobu: ""Imao netko smokvu  zasađenu u svom vinogradu. Dođe tražeć ploda na njoj i ne nađe",Croatian
"pa reče vinogradaru: 'Evo, već tri godine dolazim i tražim  ploda na ovoj smokvi i ne nalazim. Posijeci je. Zašto da iscrpljuje  zemlju?'",Croatian
"A on mu odgovori: 'Gospodaru, ostavi je još ove godine  dok je ne okopam i ne pognojim.",Croatian
"Možda će ubuduće ipak uroditi.  Ako li ne, posjeći ćeš je.'""",Croatian
Jedne je subote naučavao u nekoj sinagogi.,Croatian
Kad eto  žene koja je osamnaest godina imala duha bolesti. Bila je zgrbljena  i nikako se nije mogla uspraviti.,Croatian
"Kad je Isus opazi, dozva  je i reče joj: ""Ženo, oslobođena si svoje bolesti!""",Croatian
"I položi  na nju ruke, a ona se umah uspravi i poče slaviti Boga.",Croatian
"Nadstojnik sinagoge - ozlovoljen što je Isus u subotu  izliječio - govoraše mnoštvu: ""Šest je dana u koje treba raditi!  U te dakle dane dolazite i liječite se, a ne u dan subotni!""",Croatian
"Odgovori mu Gospodin: ""Licemjeri! Ne driješi li svaki od  vas u subotu svoga vola ili magarca od jasala da ga vodi na vodu?",Croatian
"Nije li dakle i ovu kćer Abrahamovu, koju Sotona sveza evo  osamnaest je već godina, trebalo odriješiti od tih spona u dan  subotni?""",Croatian
"Na te njegove riječi postidješe se svi protivnici njegovi, a sav se narod radovaše zbog svega čime se on proslavio.",Croatian
"Govoraše dakle: ""Čemu je slično kraljevstvo Božje? Čemu  da ga prispodobim?",Croatian
"Ono je kao kad čovjek uze gorušičino zrno  i baci ga u svoj vrt. Uzraste i razvi se u stablo te mu se ptice  nebeske gnijezde po granama.""",Croatian
"I opet im reče: ""Čemu da prispodobim kraljevstvo Božje?",Croatian
"Ono je kao kad žena uze kvasac i zamijesi ga u tri mjere  brašna dok sve ne uskisne.""",Croatian
"Putujući tako u Jeruzalem, prolazio je i naučavao gradovima  i selima.",Croatian
"Reče mu tada netko: ""Gospodine, je li malo onih  koji se spasavaju?"" A on im reče:",Croatian
"""Borite se da uđete na  uska vrata jer mnogi će, velim vam, tražiti da uđu, ali neće  moći.""",Croatian
"""Kada gospodar kuće ustane i zaključa vrata, a vi stojeći  vani počnete kucati na vrata: 'Gospodine, otvori nam!', on će  vam odgovoriti: 'Ne znam vas odakle ste!'",Croatian
"Tada ćete početi  govoriti: 'Pa mi smo s tobom jeli i pili, po našim si trgovima  naučavao!'",Croatian
"A on će vam reći: 'Kažem vam: ne znam odakle ste.  Odstupite od mene, svi zlotvori!'""",Croatian
"""Ondje će biti plač i škrgut zubi kad ugledate Abrahama  i Izaka i Jakova i sve proroke u kraljevstvu Božjem, a sebe vani, izbačene.",Croatian
"I doći će s istoka i zapada, sa sjevera i juga  i sjesti za stol u kraljevstvu Božjem.",Croatian
"Evo, ima posljednjih  koji će biti prvi, ima i prvih koji će biti posljednji.""",Croatian
"U taj čas pristupe neki farizeji i reknu mu: ""Otiđi,  otputuj odavde jer te Herod hoće ubiti.""",Croatian
"A on će njima: ""Idite  i kažite toj lisici: 'Evo, izgonim đavle i liječim danas i sutra, a treći dan dovršujem.",Croatian
"Ali danas, sutra i prekosutra moram  nastaviti put jer ne priliči da prorok pogine izvan Jeruzalema.'""",Croatian
"""Jeruzaleme, Jeruzaleme, koji ubijaš proroke i kamenuješ  one što su tebi poslani! Koliko li puta htjedoh skupiti djecu  tvoju kao kvočka piliće pod krila i ne htjedoste!",Croatian
"Evo, napuštena  vam kuća. A kažem vam, nećete me vidjeti dok ne dođe čas te reknete:  ""Blagoslovljen Onaj koji dolazi u ime Gospodnje!""",Croatian
Jedne subote dođe on u kuću nekoga prvaka farizejskog na objed.  A oni ga vrebahu.,Croatian
Kad evo: pred njim neki čovjek koji je imao  vodenu bolest.,Croatian
"Nato Isus upita zakonoznance i farizeje: ""Je  li dopušteno subotom liječiti ili nije?""",Croatian
"A oni mukom ponikoše.  On ga dotaknu, izliječi i otpusti.",Croatian
"A njima reče: ""Ako komu  od vas sin ili vol padne u bunar, neće li ga brže bolje izvući  i u dan subotni?""",Croatian
I ne mogoše mu na to odgovoriti.,Croatian
"Promatrajući kako uzvanici biraju prva mjesta, kaza im  prispodobu:",Croatian
"""Kada te tko pozove na svadbu, ne sjedaj na prvo  mjesto da ne bi možda bio pozvan koji časniji od tebe,",Croatian
"te  ne dođe onaj koji je pozvao tebe i njega i ne rekne ti: 'Ustupi  mjesto ovome.' Tada ćeš, postiđen, morati zauzeti posljednje  mjesto.",Croatian
"Nego kad budeš pozvan, idi i sjedni na posljednje  mjesto pa, kada dođe onaj koji te pozvao, da ti rekne: 'Prijatelju, pomakni se naviše!' Bit će ti to tada na čast pred svim sustolnicima,",Croatian
"jer - svaki koji se uzvisuje, bit će ponižen, a koji se  ponizuje, bit će uzvišen.""",Croatian
"A i onome koji ga pozva, kaza: ""Kad priređuješ objed  ili večeru, ne pozivaj svojih prijatelja, ni braće, ni rodbine, ni bogatih susjeda, da ne bi možda i oni tebe pozvali i tako  ti uzvratili.",Croatian
"Nego kad priređuješ gozbu, pozovi siromahe, sakate, hrome, slijepe.",Croatian
"Blago tebi jer oni ti nemaju čime  uzvratiti. Uzvratit će ti se doista o uskrsnuću pravednih.""",Croatian
"Kad je to čuo jedan od sustolnika, reče mu: ""Blago onome  koji bude blagovao u kraljevstvu Božjem!""",Croatian
"A on mu reče: ""Čovjek neki priredi veliku večeru i pozva mnoge.",Croatian
I posla  slugu u vrijeme večere da rekne uzvanicima: 'Dođite! Već je pripravljeno!',Croatian
"A oni se odreda počeli ispričavati. Prvi mu reče: 'Njivu  sam kupio i valja mi poći pogledati je. Molim te, ispričaj me.'",Croatian
"Drugi reče: 'Kupio sam pet jarmova volova pa idem okušati  ih. Molim te, ispričaj me.'",Croatian
"Treći reče: 'Oženio sam se i  zato ne mogu doći.'""",Croatian
"""Sluga se vrati i javi to domaćinu. Tada domaćin, gnjevan, reče sluzi: 'Iziđi brzo na trgove gradske i ulice pa dovedi  ovamo prosjake, sakate, slijepe i hrome.'",Croatian
"I sluga reče: 'Gospodaru, učinjeno je što si naredio i još ima mjesta.'",Croatian
Reče gospodar  sluzi: 'Iziđi na putove i među ograde i prisili neka uđu da mi  se napuni kuća.',Croatian
"A kažem vam: nijedan od onih pozvanih neće  okusiti moje večere.""",Croatian
S njim je zajedno putovalo silno mnoštvo. On se okrene  i reče im:,Croatian
"""Dođe li tko k meni, a ne mrzi svog oca i majku, ženu i djecu, braću i sestre, pa i sam svoj život, ne može biti  moj učenik!",Croatian
"I tko ne nosi svoga križa i ne ide za mnom, ne  može biti moj učenik!""",Croatian
"""Tko od vas, nakan graditi kulu, neće prije sjesti i  proračunati troškove ima li čime dovršiti:",Croatian
"da ga ne bi -  pošto već postavi temelj, a ne mogne dovršiti - počeli ismjehivati  svi koji to vide:",Croatian
"'Ovaj čovjek poče graditi, a ne može dovršiti!'",Croatian
"Ili koji kralj kad polazi da se zarati s drugim kraljem,  neće prije sjesti i promisliti da li s deset tisuća može presresti  onoga koji na nj dolazi s dvadeset tisuća?",Croatian
"Ako ne može, dok  je onaj još daleko, poslat će poslanstvo da zaište mir.""",Croatian
"""Tako dakle nijedan od vas koji se ne odrekne svega što  posjeduje, ne može biti moj učenik.""",Croatian
"""Dobra je sol. Ali ako i sol obljutavi, čime će se ona  začiniti?",Croatian
"Nije prikladna ni za zemlju ni za gnojište. Van  se baca. Tko ima uši da čuje, neka čuje!""",Croatian
Okupljahu se oko njega svi carinici i grešnici da ga slušaju.,Croatian
"Stoga farizeji i pismoznanci mrmljahu: ""Ovaj prima grešnike, i blaguje s njima.""",Croatian
Nato im Isus kaza ovu prispodobu:,Croatian
"""Tko to od vas, ako  ima sto ovaca pa izgubi jednu od njih, ne ostavi onih devedeset  i devet u pustinji te pođe za izgubljenom dok je ne nađe?",Croatian
"A  kad je nađe, stavi je na ramena sav radostan",Croatian
"pa došavši kući, sazove prijatelje i susjede i rekne im: 'Radujte se sa mnom!  Nađoh ovcu svoju izgubljenu.'",Croatian
"Kažem vam, tako će na nebu biti  veća radost zbog jednog obraćena grešnika nego li zbog devedeset  i devet pravednika kojima ne treba obraćenja.""",Croatian
"""Ili koja to žena, ima li deset drahma pa izgubi jednu  drahmu, ne zapali svjetiljku, pomete kuću i brižljivo pretraži  dok je ne nađe?",Croatian
"A kad je nađe, pozove prijateljice i susjede  pa će im: 'Radujte se sa mnom! Nađoh drahmu što je bijah izgubila.'",Croatian
"Tako, kažem vam, biva radost pred anđelima Božjim zbog jednog  obraćena grešnika.""",Croatian
"I nastavi: ""Čovjek neki imao dva sina.",Croatian
"Mlađi reče  ocu: 'Oče, daj mi dio dobara koji mi pripada.' I razdijeli im  imanje.",Croatian
"Nakon nekoliko dana mlađi sin pokupi sve, otputova  u daleku zemlju i ondje potrati svoja dobra živeći razvratno.""",Croatian
"""Kad sve potroši, nasta ljuta glad u onoj zemlji te on  poče oskudijevati.",Croatian
Ode i pribi se kod jednoga žitelja u onoj  zemlji. On ga posla na svoja polja pasti svinje.,Croatian
"Želio se  nasititi rogačima što su ih jele svinje, ali mu ih nitko nije  davao.""",Croatian
"""Došavši k sebi, reče: 'Koliki najamnici oca moga imaju  kruha napretek, a ja ovdje umirem od gladi!",Croatian
"Ustat ću, poći  svomu ocu i reći mu: 'Oče, sagriješih protiv Neba i pred tobom!",Croatian
"Nisam više dostojan zvati se sinom tvojim. Primi me kao jednog  od svojih najamnika.'""",Croatian
"""Usta i pođe svom ocu. Dok je još bio daleko, njegov  ga otac ugleda, ganu se, potrča, pade mu oko vrata i izljubi  ga.",Croatian
A sin će mu: 'Oče! Sagriješih protiv Neba i pred tobom!  Nisam više dostojan zvati se sinom tvojim.',Croatian
A otac reče slugama:  'Brzo iznesite haljinu najljepšu i obucite ga! Stavite mu prsten  na ruku i obuću na noge!,Croatian
"Tele ugojeno dovedite i zakoljite, pa da se pogostimo i proveselimo",Croatian
"jer sin mi ovaj bijaše  mrtav i oživje, izgubljen bijaše i nađe se!' I stadoše se veseliti.""",Croatian
"""A stariji mu sin bijaše u polju. Kad se na povratku  približio kući, začu svirku i igru",Croatian
pa dozva jednoga slugu  da se raspita što je to.,Croatian
A ovaj će mu: 'Došao tvoj brat pa  otac tvoj zakla tele ugojeno što sina zdrava dočeka.',Croatian
A on  se rasrdi i ne htjede ući. Otac tada iziđe i stane ga nagovarati.,Croatian
"A on će ocu: 'Evo toliko ti godina služim i nikada ne prestupih  tvoju zapovijed, a nikad mi ni jareta nisi dao da se s prijateljima  proveselim.",Croatian
"A kada dođe ovaj sin tvoj koji s bludnicama proždrije  tvoje imanje, ti mu zakla ugojeno tele.'",Croatian
"Nato će mu otac:  'Sinko, ti si uvijek sa mnom i sve moje - tvoje je.",Croatian
"No trebalo  se veseliti i radovati jer ovaj brat tvoj bijaše mrtav i oživje, izgubljen i nađe se!'""",Croatian
"Govoraše i svojim učenicima: ""Bijaše neki bogat čovjek koji  je imao upravitelja.",Croatian
Ovaj je bio optužen pred njim kao da  mu rasipa imanje. On ga pozva pa mu reče: 'Što to čujem o tebi?  Položi račun o svom upravljanju jer više ne možeš biti upravitelj!',Croatian
Nato upravitelj reče u sebi: 'Što da učinim kad mi gospodar  moj oduzima upravu? Kopati? Nemam snage. Prositi? Stidim se.,Croatian
"Znam što ću da me prime u svoje kuće kad budem maknut s uprave.'""",Croatian
"""I pozva dužnike svoga gospodara, jednog po jednog. Upita  prvoga: 'Koliko duguješ gospodaru mojemu?' On reče: 'Sto bata  ulja.'",Croatian
"A on će mu: 'Uzmi svoju zadužnicu, sjedni brzo, napiši  pedeset.'",Croatian
"Zatim reče drugomu: 'A ti, koliko ti duguješ?' On  odgovori: 'Sto kora pšenice.' Kaže mu: 'Uzmi svoju zadužnicu  i napiši osamdeset.'""",Croatian
"""I pohvali gospodar nepoštenog upravitelja što snalažljivo  postupi jer sinovi su ovoga svijeta snalažljiviji prema svojima  od sinova svjetlosti.""",Croatian
"""I ja vama kažem: napravite sebi prijatelje od nepoštena  bogatstva pa kad ga nestane da vas prime u vječne šatore.""",Croatian
"""Tko je vjeran u najmanjem, i u najvećem je vjeran; a  tko je u najmanjem nepošten, i u najvećem je nepošten.",Croatian
"Ako  dakle ne bijaste vjerni u nepoštenom bogatstvu, tko li će vam  istinsko povjeriti?",Croatian
"I ako u tuđem ne bijaste vjerni, tko  li će vam vaše dati?""",Croatian
"""Nijedan sluga ne može služiti dvojici gospodara. Ili  će jednoga mrziti, a drugoga ljubiti; ili će uz jednoga prianjati, a drugoga prezirati. Ne možete služiti Bogu i bogatstvu.""",Croatian
"Sve su to slušali farizeji, srebroljupci, i rugali mu  se.",Croatian
"On im reče: ""Vi se pravite pravedni pred ljudima, ali  zna Bog srca vaša. Jer što je ljudima uzvišeno, odvratnost je  pred Bogom.""",Croatian
"""Zakon i Proroci do Ivana su, a otada se navješćuje kraljevstvo  Božje i svatko se u nj silom probija.",Croatian
"Lakše će nebo i zemlja  proći, negoli propasti i jedan potezić Zakona.""",Croatian
"""Tko god otpusti svoju ženu pa se oženi drugom, čini  preljub. I tko se god oženi otpuštenom, čini preljub.""",Croatian
"""Bijaše neki bogataš. Odijevao se u grimiz i tanani lan  i danomice se sjajno gostio.",Croatian
"A neki siromah, imenom Lazar, ležao je sav u čirevima pred njegovim vratima",Croatian
"i priželjkivao  nasititi se onim što je padalo s bogataševa stola. Čak su i psi  dolazili i lizali mu čireve.""",Croatian
"""Kad umrije siromah, odnesoše ga anđeli u krilo Abrahamovo.  Umrije i bogataš te bude pokopan.",Croatian
"Tada u teškim mukama u  paklu, podiže svoje oči te izdaleka ugleda Abrahama i u krilu  mu Lazara",Croatian
"pa zavapi: 'Oče Abrahame, smiluj mi se i pošalji  Lazara da umoči vršak svoga prsta u vodu i rashladi mi jezik  jer se strašno mučim u ovom plamenu.'",Croatian
"Reče nato Abraham:  'Sinko! Sjeti se da si za života primio dobra svoja, a tako i  Lazar zla. Sada se on ovdje tješi, a ti se mučiš.",Croatian
"K tome  između nas i vas zjapi provalija golema te koji bi i htjeli prijeći  odavde k vama, ne mogu, a ni odatle k nama prijelaza nema.'""",Croatian
"""Nato će bogataš: 'Molim te onda, oče, pošalji Lazara  u kuću oca moga.",Croatian
Imam petero braće pa neka im posvjedoči  da i oni ne dođu u ovo mjesto muka.',Croatian
Kaže Abraham: 'Imaju Mojsija i Proroke! Njih neka poslušaju!',Croatian
"A on će: 'O ne, oče Abrahame! Nego dođe li tko od mrtvih  k njima, obratit će se.'",Croatian
"Reče mu: 'Ako ne slušaju Mojsija  i Proroka, neće povjerovati sve da i od mrtvih tko ustane.'""",Croatian
"I reče svojim učenicima: ""Nije moguće da ne dođu sablazni, no jao onome po kom dolaze;",Croatian
"je li s mlinskim kamenom o vratu  strovaljen u more, korisnije mu je, nego da sablazni jednoga  od ovih malenih.",Croatian
"Čuvajte se!"" ""Pogriješi li tvoj brat, prekori ga; ako se obrati, oprosti  mu.",Croatian
"Pa ako se sedam puta na dan ogriješi o tebe i sedam se  puta obrati tebi govoreći: 'Žao mi je!', oprosti mu.""",Croatian
"Apostoli zamole Gospodina: ""Umnoži nam vjeru!""",Croatian
"Gospodin  im odvrati: ""Da imate vjere koliko je zrno gorušičino, rekli  biste ovom dudu: 'Iščupaj se s korijenom i presadi se u more!'  I on bi vas poslušao.""",Croatian
"""Tko će to od vas reći sluzi svomu, oraču ili pastiru, koji se vrati s polja: 'Dođi brzo i sjedni za stol?'",Croatian
Neće  li mu naprotiv reći: 'Pripravi što ću večerati pa se pripaši  i poslužuj mi dok jedem i pijem; potom ćeš ti jesti i piti?',Croatian
Zar duguje zahvalnost sluzi jer je izvršio što mu je naređeno?,Croatian
"Tako i vi: kad izvršite sve što vam je naređeno, recite:  'Sluge smo beskorisne! Učinismo što smo bili dužni učiniti!'""",Croatian
"Dok je tako putovao u Jeruzalem, prolazio je između Samarije  i Galileje.",Croatian
"Kad je ulazio u neko selo, eto mu u susret deset  gubavaca. Zaustave se podaleko",Croatian
"i zavape: ""Isuse, Učitelju, smiluj nam se!""",Croatian
"Kad ih Isus ugleda, reče im: ""Idite, pokažite  se svećenicima!"" I dok su išli, očistiše se.",Croatian
"Jedan od  njih vidjevši da je ozdravio, vrati se slaveći Boga u sav glas.",Croatian
Baci se ničice k Isusovim nogama zahvaljujući mu. A to bijaše  neki Samarijanac.,Croatian
"Nato Isus primijeti: ""Zar se ne očistiše  desetorica?",Croatian
"A gdje su ona devetorica? Ne nađe li se nijedan  koji bi se vratio i podao slavu Bogu, osim ovoga tuđinca?""",Croatian
"A  njemu reče: ""Ustani! Idi! Tvoja te vjera spasila!""",Croatian
"Upitaju ga farizeji: ""Kad će doći kraljevstvo Božje?""  Odgovori im: ""Kraljevstvo Božje ne dolazi primjetljivo.",Croatian
"Niti  će se moći kazati: 'Evo ga ovdje!' ili: 'Eno ga ondje!' Ta evo  - kraljevstvo je Božje među vama!""",Croatian
"Zatim reče učenicima: ""Doći će dani kad ćete zaželjeti  vidjeti i jedan dan Sina Čovječjega, ali ga nećete vidjeti.",Croatian
"Govorit  će vam: 'Eno ga ondje, evo ovdje!' Ne odlazite i ne pomamite  se!",Croatian
"Jer kao što munja sijevne na jednom kraju obzorja i odbljesne  na drugom, tako će biti i sa Sinom Čovječjim u Dan njegov.",Croatian
"No  prije treba da on mnogo pretrpi i da ga ovaj naraštaj odbaci.""",Croatian
"""I kao što bijaše u dane Noine, tako će biti i u dane  Sina Čovječjega:",Croatian
"jeli su, pili, ženili se i udavali do dana  kad Noa uđe u korablju. I dođe potop i sve uništi.",Croatian
"Slično  kao što bijaše u dane Lotove: jeli su, pili, kupovali, prodavali, sadili, gradili.",Croatian
"A onog dana kad Lot iziđe iz Sodome, zapljušti  s neba oganj i sumpor i sve uništi.",Croatian
"Tako će isto biti  u dan kad se Sin Čovječji objavi.""",Croatian
"""U onaj dan tko bude na krovu, a stvari mu u kući, neka  ne siđe da ih uzme.",Croatian
"I tko bude u polju, neka se ne okreće  natrag. Sjetite se žene Lotove!",Croatian
"Tko god bude nastojao  život svoj sačuvati, izgubit će ga; a tko ga izgubi, živa će  ga sačuvati.""",Croatian
"""Kažem vam, one će noći biti dvojica u jednoj postelji:  jedan će se uzeti, drugi ostaviti.",Croatian
"Dvije će mljeti zajedno:  jedna će se uzeti, druga ostaviti.""",Croatian
#,Croatian
"Upitaše ga na  to: ""Gdje to, Gospodine?"" A on im reče: ""Gdje bude trupla, ondje  će se okupljati i orlovi.""",Croatian
Kaza im i prispodobu kako valja svagda moliti i nikada ne  sustati:,Croatian
"""U nekom gradu bio sudac. Boga se nije bojao, za  ljude nije mario.",Croatian
U tom gradu bijaše i neka udovica. Dolazila  k njemu i molila: 'Obrani me od mog tužitelja!',Croatian
"No on ne htjede  zadugo. Napokon reče u sebi: 'Iako se Boga ne bojim nit za ljude  marim, ipak,",Croatian
"jer mi udovica ova dodijava, obranit ću je da  vječno ne dolazi mučiti me.'""",Croatian
"Nato reče Gospodin: ""Čujte što govori nepravedni sudac!",Croatian
Neće li onda Bog obraniti svoje izabrane koji dan i noć vape  k njemu sve ako i odgađa stvar njihovu?,Croatian
"Kažem vam, ustat će  žurno na njihovu obranu. Ali kad Sin Čovječji dođe, hoće li naći  vjere na zemlji?""",Croatian
"Nekima pak koji se pouzdavahu u sebe da su pravednici, a druge potcjenjivahu, reče zatim ovu prispodobu:",Croatian
"""Dva čovjeka  uziđoše u Hram pomoliti se: jedan farizej, drugi carinik.",Croatian
"Farizej  se uspravan ovako u sebi molio: 'Bože, hvala ti što nisam kao  ostali ljudi: grabežljivci, nepravednici, preljubnici ili - kao  ovaj carinik.'",Croatian
"Postim dvaput u tjednu, dajem desetinu od  svega što steknem.'",Croatian
"A carinik, stojeći izdaleka, ne usudi  se ni očiju podignuti k nebu, nego se udaraše u prsa govoreći:  'Bože milostiv budi meni grešniku!'",Croatian
"Kažem vam: ovaj siđe  opravdan kući svojoj, a ne onaj! Svaki koji se uzvisuje, bit  će ponižen; a koji se ponizuje, bit će uzvišen.""",Croatian
"A donosili mu i dojenčad da ih se dotakne. Vidjevši to, učenici im branili.",Croatian
"A Isus ih dozva i reče: ""Pustite dječicu  neka dolaze k meni i ne priječite im jer takvih je kraljevstvo  Božje.""",Croatian
"""Zaista, kažem vam, tko ne primi kraljevstva Božjega  kao dijete, ne, u nj neće ući.""",Croatian
"I upita ga neki uglednik: ""Učitelju dobri, što mi je  činiti da baštinim život vječni?""",Croatian
"Reče mu Isus: ""Što me zoveš  dobrim? Nitko nije dobar, doli Bog jedini.",Croatian
"Zapovijedi znaš: Ne čini preljuba! Ne ubij! Ne ukradi! Ne svjedoči lažno! Poštuj oca svoga i majku!""",Croatian
"A onaj će: ""Sve sam to čuvao od mladosti.""",Croatian
"Čuvši  to, Isus mu reče: ""Još ti jedno preostaje: sve što imaš prodaj  i razdaj siromasima pa ćeš imati blago na nebu. A onda dođi i  idi za mnom.""",Croatian
"Kad je on to čuo, ražalosti se jer bijaše silno  bogat.",Croatian
"Vidjevši ga, reče Isus: ""Kako li je teško imućnicima  u kraljevstvo Božje!",Croatian
"Lakše je devi kroz uši iglene nego bogatašu  u kraljevstvo Božje.""",Croatian
"Koji su to čuli, rekoše: ""Pa tko se onda može spasiti?""",Croatian
"A on će: ""Što je nemoguće ljudima, moguće je Bogu.""",Croatian
"Nato reče Petar: ""Evo, mi ostavismo svoje i pođosmo za  tobom.""",Croatian
"Isus će im: ""Zaista, kažem vam, nema ga tko bi ostavio  kuću, ili ženu, ili braću, ili roditelje, ili djecu poradi kraljevstva  Božjega,",Croatian
"a da ne bi primio mnogostruko već u ovom vremenu, i u budućem vijeku život vječni.""",Croatian
"I uzevši sa sobom dvanaestoricu, reče im: ""Evo uzlazimo  u Jeruzalem i na Sinu Čovječjem ispunit će se sve što su napisali  proroci:",Croatian
"doista, bit će predan poganima, izrugan, zlostavljan  i popljuvan;",Croatian
"i pošto ga izbičuju, ubit će ga, ali on će treći  dan ustati.""",Croatian
No oni ništa od toga ne razumješe. Te im riječi bijahu  skrivene i ne shvaćahu što bijaše rečeno.,Croatian
"A kad se približavao Jerihonu, neki slijepac sjedio kraj  puta i prosio.",Croatian
"Čuvši gdje mnoštvo prolazi, raspitivao se  što je to.",Croatian
"Rekoše mu: ""Isus Nazarećanin prolazi.""",Croatian
"Tada  povika: ""Isuse, Sine Davidov, smiluj mi se!""",Croatian
"Oni ga sprijeda  ušutkivali, ali on je još jače vikao: ""Sine Davidov, smiluj mi  se!""",Croatian
"Isus se zaustavi i zapovjedi da ga dovedu k njemu. Kad  se on približi, upita ga:",Croatian
"""Što hoćeš da ti učinim?"" A on  će: ""Gospodine, da progledam.""",Croatian
"Isus će mu: ""Progledaj! Vjera  te tvoja spasila.""",Croatian
I umah progleda i uputi se za njim slaveći  Boga. I sav narod koji to vidje dade hvalu Bogu.,Croatian
"I uđe u Jerihon. Dok je njime prolazio,",Croatian
"eto čovjeka imenom  Zakej. Bijaše on nadcarinik, i to bogat.",Croatian
"Želio je vidjeti  tko je to Isus, ali ne mogaše od mnoštva jer je bio niska stasa.",Croatian
"Potrča naprijed, pope se na smokvu da ga vidi jer je onuda  imao proći.",Croatian
"Kad Isus dođe na to mjesto, pogleda gore i reče  mu: ""Zakeju, žurno siđi! Danas mi je proboraviti u tvojoj kući.""",Croatian
On žurno siđe i primi ga sav radostan.,Croatian
"A svi koji to vidješe  stadoše mrmljati: ""Čovjeku se grešniku svratio!""",Croatian
"A Zakej usta  i reče Gospodinu: ""Evo, Gospodine, polovicu svog imanja dajem  siromasima! I ako sam koga u čemu prevario, vraćam četverostruko.""",Croatian
"Reče mu na to Isus: ""Danas je došlo spasenje ovoj kući jer  i on je sin Abrahamov!",Croatian
"Ta Sin Čovječji dođe potražiti  i spasiti izgubljeno!""",Croatian
"Kako su oni to slušali, dometnu on prispodobu - zato  što bijaše nadomak Jeruzalemu i oni mislili da će se umah pojaviti  kraljevstvo Božje.",Croatian
"Reče dakle: ""Neki je ugledan čovjek imao otputovati u daleku zemlju da  primi svoje kraljevstvo pa da se vrati.",Croatian
"Dozva svojih deset  slugu, dade im deset mna i reče: 'Trgujte dok ne dođem.'",Croatian
"A  njegovi ga građani mrzili te poslaše za njim poslanstvo s porukom:  'Nećemo da se ovaj zakralji nad nama.'""",Croatian
"""Kad je on primio kraljevstvo i vratio se, naredi da  mu dozovu one sluge kojima je predao novac da sazna što su zaradili.""",Croatian
"""Pristupi prvi i reče: 'Gospodaru, tvoja mna donije deset  mna.'",Croatian
"Reče mu: 'Valjaš, slugo dobri! U najmanjem si bio vjeran, vladaj nad deset gradova!'",Croatian
"Dođe i drugi govoreći: 'Mna je  tvoja, gospodaru, donijela pet mna.'",Croatian
"I tomu reče: 'I ti budi  nad pet gradova!'""",Croatian
"""Treći, opet dođe govoreći: 'Gospodaru, evo ti tvoje  mne. Držao sam je pohranjenu u rupcu.",Croatian
"Bojao sam te se jer  si čovjek strog: uzimaš što nisi pohranio, žanješ što nisi posijao.'""",Croatian
"""Kaže mu: 'Iz tvojih te usta sudim, zli slugo! Znao si  da sam čovjek strog, da uzimam što nisam pohranio i žanjem što  nisam posijao?",Croatian
Zašto onda nisi uložio moj novac u novčarnicu?  Ja bih ga po povratku podigao s dobitkom.',Croatian
Nato reče nazočnima:  'Uzmite od njega mnu i dajte onomu koji ih ima deset.',Croatian
"Rekoše  mu: 'Gospodaru, ta već ima deset mna!'",Croatian
"Kažem vam: svakomu  koji ima još će se dati, a od onoga koji nema oduzet će se i  ono što ima.",Croatian
"A moje neprijatelje - one koji me ne htjedoše  za kralja - dovedite ovamo i smaknite ih pred mojim očima!'""",Croatian
"Rekavši to, nastavi put uzlazeći u Jeruzalem.",Croatian
"Kad se približi Betfagi i Betaniji, uz goru koja se zove  Maslinska, posla dvojicu učenika",Croatian
"govoreći: ""Hajdete u selo  pred vama. Čim uđete u nj, naći ćete privezano magare koje još  nitko nije zajahao. Odriješite ga i dovedite.",Croatian
"Upita li vas  tko: 'Zašto driješite?', ovako recite: 'Gospodinu treba.'""",Croatian
Oni koji bijahu poslani otiđoše i nađoše kako im bijaše  rekao.,Croatian
"I dok su driješili magare, rekoše im gospodari: ""Što  driješite magare?""",Croatian
"Oni odgovore: ""Gospodinu treba.""",Croatian
I  dovedoše ga Isusu i staviše svoje haljine na magare te posjednuše  Isusa.,Croatian
"I kuda bi on prolazio, prostirali bi po putu svoje haljine.",Croatian
"A kad se već bio približio obronku Maslinske gore, sve ono  mnoštvo učenika, puno radosti, poče iza glasa hvaliti Boga za  sva silna djela što ih vidješe:",Croatian
"""Blagoslovljen Kralj, Onaj koji dolazi u ime Gospodnje! Na nebu mir! Slava  na visinama!""",Croatian
"Nato mu neki farizeji iz mnoštva rekoše: ""Učitelju, prekori  svoje učenike.""",Croatian
"On odgovori: ""Kažem vam, ako ovi ušute, kamenje  će vikati!""",Croatian
"Kad se približi i ugleda grad, zaplaka nad njim",Croatian
"govoreći:  ""O kad bi i ti u ovaj dan spoznao što je za tvoj mir!",Croatian
"Ali  sada je sakriveno tvojim očima. Doći će dani na tebe kad će te  neprijatelji tvoji opkoliti opkopom, okružit će te i pritijesniti  odasvud.",Croatian
"Smrskat će o zemlju tebe i djecu tvoju  u tebi. I neće ostaviti u tebi ni kamena na kamenu zbog toga  što nisi upoznao časa svoga pohođenja.""",Croatian
"Ušavši u Hram, stane izgoniti prodavače.",Croatian
"Kaže im:  ""Pisano je: Dom moj bit će Dom molitve, a vi od njega  načiniste pećinu razbojničku!""",Croatian
"I danomice naučavaše u Hramu. A glavari su svećenički i pismoznanci tražili kako da ga  pogube, a tako i prvaci narodni,",Croatian
ali nikako naći što da učine  jer je sav narod visio o njegovoj riječi.,Croatian
"Jednog dana dok je naučavao narod u Hramu i naviještao evanđelje, ispriječe se glavari svećenički i pismoznanci sa starješinama",Croatian
"pa mu dobace: ""Reci nam kojom vlašću to činiš ili tko ti dade  tu vlast?""",Croatian
"On odgovori: ""Upitat ću i ja vas. Recite mi:",Croatian
"krst  Ivanov bijaše li od Neba ili od ljudi?""",Croatian
"A oni smišljahu među  sobom: ""Reknemo li 'od Neba', odvratit će 'Zašto mu ne povjerovaste?'",Croatian
"A reknemo li 'od ljudi', sav će nas narod kamenovati. Ta uvjeren  je da je Ivan prorok.""",Croatian
I odgovore da ne znaju odakle.,Croatian
"I  Isus reče njima: ""Ni ja vama neću kazati kojom vlašću ovo činim.""",Croatian
"Zatim uze narodu kazivati ovu prispodobu: ""Čovjek posadi  vinograd, iznajmi ga vinogradarima i otputova na dulje vrijeme.""",Croatian
"""Kada dođe doba, posla slugu vinogradarima da mu dadnu  od uroda vinogradskoga. No vinogradari ga istukoše i otposlaše  praznih ruku.",Croatian
"Nato on posla drugoga slugu. Ali oni i toga  istukoše, izružiše i otposlaše praznih ruku.",Croatian
"Posla i trećega.  A oni i njega izraniše i izbaciše.""",Croatian
"""Nato reče gospodar vinograda: 'Što da učinim? Poslat  ću im sina svoga ljubljenoga. Njega će valjda poštovati.'",Croatian
"Ali  kada ga vinogradari ugledaju, stanu među sobom umovati: 'Ovo  je baštinik. Ubijmo ga da baština bude naša.'",Croatian
"Izbaciše ga  iz vinograda i ubiše."" ""Što će dakle učiniti s njima gospodar vinograda?",Croatian
"Doći će  i pogubiti te vinogradare i dati vinograd drugima."" Koji ga slušahu  rekoše: ""Bože sačuvaj!""",Croatian
"A on ih ošinu pogledom i reče: ""A  što ono piše: Kamen što ga odbaciše graditelji postade kamen zaglavni?",Croatian
"Tko god padne na taj kamen, smrskat će se, a na koga  on padne, satrt će ga.""",Croatian
"Pismoznanci i glavari svećenički gledahu da istog časa  stave ruke na nj, ali se pobojaše naroda. Dobro razumješe da  o njima kaza tu prispodobu.",Croatian
"Vrebajući na nj, poslaše uhode koji su se pravili pravednicima  da ga uhvate u riječi pa da ga predaju oblasti i vlasti upraviteljevoj.",Croatian
"Upitaše ga dakle: ""Učitelju, znamo da pravo zboriš i naučavaš  te nisi pristran, nego po istini učiš putu Božjem.",Croatian
"Je li  nam dopušteno dati porez caru ili nije?""",Croatian
"Proničući njihovu  lukavost, reče im:",Croatian
"""Pokažite mi denar."" ""Čiju ima sliku i  natpis?""",Croatian
"A oni će: ""Carevu."" On im reče: ""Stoga dajte caru  carevo, a Bogu Božje.""",Croatian
"I ne mogoše ga uhvatiti u riječi pred narodom, nego umuknuše  zadivljeni njegovim odgovorom.",Croatian
"Pristupe mu neki od saduceja, koji niječu uskrsnuće.  Upitaše ga:",Croatian
"""Učitelju! Mojsije nam napisa: Umre li bez  djece čiji brat koji imaše ženu, neka njegov brat uzme  tu ženu te podigne porod bratu svomu.",Croatian
Bijaše tako sedmero  braće. Prvi se oženi i umrije bez djece.,Croatian
"Drugi uze njegovu  ženu,",Croatian
onda treći; i tako redom sva sedmorica pomriješe ne  ostavivši djece.,Croatian
Naposljetku umrije i žena.,Croatian
"Kojemu će  dakle od njih ta žena pripasti o uskrsnuću? Jer sedmorica su  je imala za ženu.""",Croatian
"Reče im Isus: ""Djeca se ovog svijeta žene i udaju.",Croatian
No  oni koji se nađoše dostojni onog svijeta i uskrsnuća od mrtvih  niti se žene niti udaju.,Croatian
"Zaista, ni umrijeti više ne mogu:  anđelima su jednaki i sinovi su Božji jer su sinovi uskrsnuća.""",Croatian
"""A da mrtvi ustaju, naznači i Mojsije kad u odlomku o  grmu Gospodina zove Bogom Abrahamovim, Bogom Izakovim i Bogom  Jakovljevim.",Croatian
"A nije on Bog mrtvih, nego živih. Ta svi  njemu žive!""",Croatian
"Neki pismoznanci primijete: ""Učitelju! Dobro si rekao!""",Croatian
I nisu se više usuđivali upitati ga bilo što.,Croatian
"A on im reče: ""Kako kažu da je Krist sin Davidov?",Croatian
Ta  sam David veli u Knjizi psalama: Reče Gospod Gospodinu mojemu: 'Sjedi mi zdesna,Croatian
dok ne položim neprijatelje tvoje za podnožje nogama tvojim!',Croatian
"David ga dakle naziva Gospodinom. Kako mu je onda sin?""",Croatian
I pred svim narodom reče svojim učenicima:,Croatian
"""Čuvajte  se pismoznanaca, koji rado hodaju u dugim haljinama, vole pozdrave  na trgovima, prva sjedala u sinagogama i pročelja na gozbama,",Croatian
"proždiru kuće udovičke, još pod izlikom dugih molitava.  Stići će ih to oštrija osuda.""",Croatian
Pogleda i vidje kako bogataši bacaju u riznicu svoje darove.,Croatian
A ugleda i neku ubogu udovicu kako baca onamo dva novčića.,Croatian
"I reče: ""Uistinu, kažem vam: ova je sirota udovica ubacila  više od sviju.",Croatian
"Svi su oni zapravo među darove ubacili od svog  suviška, a ona je od svoje sirotinje ubacila sav žitak što ga  imaše.""",Croatian
"I dok su neki razgovarali o Hramu, kako ga resi divno  kamenje i zavjetni darovi, reče:",Croatian
"""Doći će dani u kojima se  od ovoga što motrite neće ostaviti ni kamen na kamenu nerazvaljen.""",Croatian
"Upitaše ga: ""Učitelju, a kada će to biti? I na koji se  znak to ima dogoditi?""",Croatian
"A on reče: ""Pazite, ne dajte se zavesti.  Mnogi će doista doći u moje ime i govoriti: 'Ja sam' i: 'Vrijeme  se približilo!' Ne idite za njima.",Croatian
"A kad čujete za ratove  i pobune, ne prestrašite se. Doista treba da se to prije  dogodi, ali to još nije odmah svršetak.""",Croatian
"Tada im kaza: ""Narod će ustati protiv naroda i kraljevstvo  protiv kraljevstva.",Croatian
"I bit će velikih potresa i po raznim  mjestima gladi i pošasti; bit će strahota i velikih znakova s  neba.""",Croatian
"""No prije svega toga podignut će na vas ruke i progoniti  vas, predavati vas u sinagoge i tamnice. Vući će vas pred kraljeve  i upravitelje zbog imena mojega.",Croatian
"Zadesit će vas to radi svjedočenja.""",Croatian
"""Stoga uzmite k srcu: nemojte unaprijed smišljati obranu!",Croatian
Ta ja ću vam dati usta i mudrost kojoj se neće moći suprotstaviti  niti oduprijeti nijedan vaš protivnik.,Croatian
"A predavat će vas  čak i vaši roditelji i braća, rođaci i prijatelji. Neke će od  vas i ubiti.""",Croatian
"""Svi će vas zamrziti zbog imena mojega.",Croatian
Ali ni vlas  vam s glave neće propasti.,Croatian
"Svojom ćete se postojanošću spasiti.""",Croatian
"""Kad ugledate da vojska opkoljuje Jeruzalem, tada znajte:  približilo se njegovo opustošenje.",Croatian
"Koji se tada zateknu u  Judeji, neka bježe u gore; a koji u Gradu, neka ga napuste; koji  pak po poljima, neka se u nj ne vraćaju",Croatian
"jer to su dani  odmazde, da se ispuni sve što je pisano.""",Croatian
"""Jao trudnicama i dojiljama u one dane jer bit će jad  velik na zemlji i gnjev nad ovim narodom.",Croatian
"Padat će od oštrice  mača, odvodit će ih kao roblje po svim narodima. I Jeruzalem  će gaziti pogani sve dok se ne navrše vremena pogana.""",Croatian
"""I bit će znaci na suncu, mjesecu i zvijezdama, a na  zemlji bezizlazna tjeskoba naroda zbog huke mora i valovlja.",Croatian
"Izdisat će ljudi od straha i iščekivanja onoga što prijeti  svijetu. Doista, sile će se nebeske poljuljati.",Croatian
Tada  će ugledati Sina Čovječjega gdje dolazi u oblaku s velikom  moći i slavom.,Croatian
"Kad se sve to stane zbivati, uspravite se  i podignite glave jer se približuje vaše otkupljenje.""",Croatian
"I reče im prispodobu: ""Pogledajte smokvu i sva stabla.",Croatian
"Kad već propupaju, i sami vidite i znate: blizu je već ljeto.",Croatian
"Tako i vi kad vidite da se to zbiva, znajte: blizu je kraljevstvo  Božje.",Croatian
"Zaista, kažem vam, ne, neće uminuti naraštaj ovaj  dok se sve ne zbude.",Croatian
"Nebo će i zemlja uminuti, ali moje riječi  ne, neće uminuti.""",Croatian
"""Pazite na se da vam srca ne otežaju u proždrljivosti, pijanstvu i u životnim brigama te vas iznenada ne zatekne onaj  Dan",Croatian
"jer će kao zamka nadoći na sve žitelje po svoj zemlji.""",Croatian
"""Stoga budni budite i u svako doba molite da uzmognete  umaći svemu tomu što se ima zbiti i stati pred Sina Čovječjega.""",Croatian
"Danju je učio u Hramu, a noću bi izlazio i noćio na gori  zvanoj Maslinska.",Croatian
A sav bi narod rano hrlio k njemu u Hram  da ga sluša.,Croatian
Bližio se Blagdan beskvasnih kruhova zvan Pasha.,Croatian
Glavari  svećenički i pismoznanci tražili su kako da Isusa smaknu jer  se bojahu naroda.,Croatian
A Sotona uđe u Judu zvanog Iškariotski koji bijaše iz  broja dvanaestorice.,Croatian
On ode i ugovori s glavarima svećeničkim  i zapovjednicima kako da im ga preda.,Croatian
Oni se povesele i ugovore  da će mu dati novca.,Croatian
On pristade. Otada je tražio priliku  da im ga preda mimo naroda.,Croatian
"Kada dođe Dan beskvasnih kruhova, u koji je trebalo žrtvovati  pashu,",Croatian
"posla Isus Petra i Ivana i reče: ""Hajdete, pripravite  nam da blagujemo pashu.""",Croatian
"Rekoše mu: ""Gdje hoćeš da pripravimo?""",Croatian
"On im reče: ""Evo, čim uđete u grad, namjerit ćete se na čovjeka  koji nosi krčag vode. Pođite za njim u kuću u koju uniđe",Croatian
i  recite domaćinu te kuće: 'Učitelj veli: Gdje je svratište u kojem  bih blagovao pashu sa svojim učenicima?',Croatian
"I on će vam pokazati  na katu veliko blagovalište prostrto: ondje pripravite.""",Croatian
"Oni  odu, nađu kako im je rekao i priprave pashu.",Croatian
"Kada dođe čas, sjede Isus za stol i apostoli s njim.",Croatian
"I reče im: ""Svom sam dušom čeznuo ovu pashu blagovati s vama  prije svoje muke.",Croatian
"Jer kažem vam, neću je više blagovati dok  se ona ne završi u kraljevstvu Božjem.""",Croatian
"I uze čašu, zahvali i reče: ""Uzmite je i razdijelite  među sobom.",Croatian
"Jer kažem vam, ne, neću više piti od roda trsova  dok kraljevstvo Božje ne dođe.""",Croatian
"I uze kruh, zahvali, razlomi i dade im govoreći: ""Ovo  je tijelo moje koje se za vas predaje. Ovo činite meni na spomen.""",Croatian
"Tako i čašu, pošto večeraše, govoreći: ""Ova čaša novi  je Savez u mojoj krvi koja se za vas prolijeva.""",Croatian
"""A evo, ruka mog izdajice sa mnom je na stolu.",Croatian
"Sin  Čovječji, istina, ide kako je određeno, ali jao čovjeku onomu  koji ga predaje.""",Croatian
I oni se počeše ispitivati tko bi od njih mogao takvo što  učiniti.,Croatian
Uto nasta među njima prepirka tko bi od njih bio najveći.,Croatian
"A on im reče: ""Kraljevi gospoduju svojim narodima i vlastodršci  nazivaju sebe dobrotvorima.",Croatian
"Vi nemojte tako! Naprotiv, najveći  među vama neka bude kao najmlađi; i predstojnik kao poslužitelj.",Croatian
"Ta tko je veći? Koji je za stolom ili koji poslužuje? Zar  ne onaj koji je za stolom? A ja sam posred vas kao onaj koji  poslužuje.""",Croatian
"""Da, vi ste sa mnom ustrajali u mojim kušnjama.",Croatian
Ja  vam stoga u baštinu predajem kraljevstvo što ga je meni predao  moj Otac:,Croatian
"da jedete i pijete za mojim stolom u kraljevstvu  mojemu i sjedite na prijestoljima sudeći dvanaest plemena Izraelovih.""",Croatian
"""Šimune, Šimune, evo Sotona zaiska da vas prorešeta kao  pšenicu.",Croatian
"Ali ja sam molio za tebe da ne malakše tvoja vjera.  Pa kad k sebi dođeš, učvrsti svoju braću.""",Croatian
"Petar mu reče: ""Gospodine, s tobom sam spreman i u tamnicu  i u smrt.""",Croatian
"A Isus će mu: ""Kažem ti, Petre, neće se danas  oglasiti pijetao dok triput ne zatajiš da me poznaš.""",Croatian
"I reče: ""Kad sam vas poslao bez kese i bez torbe i bez  sandala, je li vam što nedostajalo?"" Oni odgovore: ""Ništa.""",Croatian
"Nato  će im: ""No sada tko ima kesu, neka je uzme! Isto tako i torbu!  A koji nema, neka proda svoju haljinu i neka kupi sebi mač",Croatian
"jer  kažem vam, ono što je napisano treba se ispuniti na meni: Među  zlikovce bi ubrojen. Uistinu, sve što se odnosi na mene ispunja  se.""",Croatian
"Oni mu rekoše: ""Gospodine, evo ovdje dva mača!"" Reče  im: ""Dosta je!""",Croatian
Tada iziđe te se po običaju zaputi na Maslinsku goru.  Za njim pođoše i njegovi učenici.,Croatian
"Kada dođe onamo, reče im:  ""Molite da ne padnete u napast!""",Croatian
"I otrgnu se od njih koliko bi se kamenom dobacilo, pade  na koljena pa se molio:",Croatian
"""Oče! Ako hoćeš, otkloni ovu čašu  od mene. Ali ne moja volja, nego tvoja neka bude!""",Croatian
"A ukaza mu se anđeo s neba koji ga ohrabri. A kad je  bio u smrtnoj muci, usrdnije se molio.",Croatian
I bijaše znoj njegov  kao kaplje krvi koje su padale na zemlju.,Croatian
"Usta od molitve, dođe učenicima i nađe ih snene od žalosti",Croatian
"pa im reče: ""Što spavate? Ustanite! Molite da ne padnete  u napast!""",Croatian
"Dok je on još govorio, eto svjetine, a pred njom jedan  od dvanaestorice, zvani Juda. On se približi Isusu da ga poljubi.",Croatian
"Isus mu reče: ""Juda, poljupcem Sina Čovječjeg predaješ?""",Croatian
"A oni oko njega, vidjevši što se zbiva, rekoše: ""Gospodine, da udarimo mačem?""",Croatian
I jedan od njih udari slugu velikoga  svećenika i odsiječe mu desno uho.,Croatian
"Isus odgovori: ""Pustite!  Dosta!"" Onda se dotače uha i zacijeli ga.",Croatian
"Nato Isus reče onima koji se digoše na nj, glavarima  svećeničkim, zapovjednicima hramskim i starješinama: ""Kao na  razbojnika iziđoste s mačevima i toljagama!",Croatian
"Danomice bijah  s vama u Hramu i ne digoste ruke na me. No ovo je vaš čas i vlast  Tmina.""",Croatian
"Uhvatiše ga dakle, odvedoše i uvedoše u dom velikoga  svećenika. Petar je išao za njim izdaleka.",Croatian
A posred dvorišta  naložiše vatru i posjedaše uokolo. Među njih sjedne Petar.,Croatian
"Ugleda ga neka sluškinja gdje sjedi kraj vatre, oštro  ga pogleda i reče: ""I ovaj bijaše s njim!""",Croatian
"A on zanijeka:  ""Ne znam ga, ženo!""",Croatian
"Malo zatim opazi ga netko drugi i reče:  ""I ti si od njih!"" A Petar reče: ""Čovječe, nisam!""",Croatian
"I nakon  otprilike jedne ure drugi neki navaljivaše: ""Doista, i ovaj bijaše  s njim! Ta Galilejac je!""",Croatian
"A Petar će: ""Čovječe, ne znam što  govoriš!""  I umah, dok je on još govorio, oglasi se pijetao.",Croatian
"Gospodin  se obazre i upre pogled u Petra, a Petar se spomenu riječi Gospodinove, kako mu ono reče: ""Prije nego se danas pijetao oglasi, zatajit  ćeš me tri puta.""",Croatian
I iziđe te gorko zaplaka.,Croatian
A ljudi koji su Isusa čuvali udarajući ga poigravali  se njime,Croatian
"i zastirući mu lice, zapitkivali ga: ""Proreci tko  te udario!""",Croatian
I mnogim se drugim pogrdama nabacivali na nj.,Croatian
"A kad se razdanilo, sabra se starješinstvo narodno, glavari  svećenički i pismoznanci te ga dovedoše pred svoje Vijeće",Croatian
"i  rekoše: ""Ako si ti Krist, reci nam!"" A on će im: ""Ako vam reknem, nećete vjerovati;",Croatian
"ako vas zapitam, nećete odgovoriti.",Croatian
"No  od sada će Sin Čovječji sjedjeti zdesna Sile Božje.""",Croatian
"Nato svi rekoše: ""Ti si, dakle, Sin Božji!"" On im reče: ""Vi  velite! Ja jesam!""",Croatian
"Nato će oni: ""Što nam još svjedočanstvo  treba? Ta sami smo čuli iz njegovih usta!""",Croatian
I ustade sva ona svjetina. Odvedoše ga Pilatu,Croatian
"i stadoše  ga optuživati: ""Ovoga nađosmo kako zavodi naš narod i brani davati  caru porez te za sebe tvrdi da je Krist, kralj.""",Croatian
"Pilat ga upita: ""Ti li si kralj židovski?"" On mu odgovori:  ""Ti kažeš!""",Croatian
"Tada Pilat reče glavarima svećeničkim i svjetini:  ""Nikakve krivnje ne nalazim na ovom čovjeku!""",Croatian
"No oni navaljivahu:  ""Buni narod naučavajući po svoj Judeji, počevši od Galileje pa  dovde!""",Croatian
"Čuvši to, Pilat propita da li je taj čovjek Galilejac.",Croatian
"Saznavši da je iz oblasti Herodove, posla ga Herodu, koji  i sam bijaše onih dana u Jeruzalemu.",Croatian
"A kad Herod ugleda Isusa, veoma se obradova jer ga je  već odavna želo vidjeti zbog onoga što je o njemu slušao te se  nadao od njega vidjeti koje čudo.",Croatian
"Postavljao mu je mnoga pitanja, ali mu Isus uopće nije odgovarao.",Croatian
A stajahu ondje i glavari  svećenički i pismoznanci optužujući ga žestoko.,Croatian
Herod ga  zajedno sa svojom vojskom prezre i ismija: obuče ga u bijelu  haljinu i posla natrag Pilatu.,Croatian
"Onoga se dana Herod i Pilat  sprijateljiše, jer prije bijahu neprijatelji.",Croatian
"A Pilat dade sazvati glavare svećeničke, vijećnike i  narod",Croatian
"te im reče: ""Doveli ste mi ovoga čovjeka kao da buni  narod. Ja ga evo ispitah pred vama pa ne nađoh na njemu ni jedne  krivice za koju ga optužujete.",Croatian
"A ni Herod jer ga posla natrag  nama. Evo, on nije počinio ništa čime bi zaslužio smrt.",Croatian
"Kaznit  ću ga dakle i pustiti.""",Croatian
#,Croatian
"I povikaše svi uglas: ""Smakni ovoga, a pusti nam Barabu!""",Croatian
A taj bijaše bačen u tamnicu zbog neke pobune u gradu i ubojstva.,Croatian
Pilat im stoga ponovno progovori hoteći osloboditi Isusa.,Croatian
"Ali oni vikahu: ""Raspni, raspni ga!""",Croatian
"On im treći put  reče: ""Ta što je on zla učinio? Ne nađoh na njemu smrtne krivice.  Kaznit ću ga dakle i pustiti.""",Croatian
Ali oni navaljivahu iza glasa  ištući da se razapne. I vika im bivala sve jača.,Croatian
Pilat presudi da im bude što ištu.,Croatian
"Pusti onoga koji  zbog pobune i ubojstva bijaše bačen u tamnicu, koga su iskali, a Isusa preda njima na volju.",Croatian
"Kad ga odvedoše, uhvatiše nekog Šimuna Cirenca koji je  dolazio s polja i stave na nj križ da ga nosi za Isusom.",Croatian
"Za njim je išlo silno mnoštvo svijeta, napose žena, koje  su plakale i naricale za njim.",Croatian
"Isus se okrenu prema njima  pa im reče: ""Kćeri Jeruzalemske, ne plačite nada mnom, nego plačite  nad sobom i nad djecom svojom.",Croatian
"Jer evo idu dani kad će se  govoriti: 'Blago nerotkinjama, utrobama koje ne rodiše i sisama  koje ne dojiše.'",Croatian
Tad će početi govoriti gorama: 'Padnite  na nas!' i bregovima: 'Pokrijte nas!',Croatian
"Jer ako se tako  postupa sa zelenim stablom, što li će biti sa suhim?""",Croatian
"A vodili su i drugu dvojicu, zločince, da ih s njime pogube.",Croatian
"I kada dođoše na mjesto zvano Lubanja, ondje razapeše  njega i te zločince, jednoga zdesna, drugoga slijeva.",Croatian
"A Isus je govorio: ""Oče, oprosti im, ne znaju što čine!""  I razdijeliše među se haljine njegove bacivši kocke.",Croatian
"Stajao je ondje narod i promatrao. A podrugivali  se i glavari govoreći: ""Druge je spasio, neka spasi sam sebe  ako je on Krist Božji, Izabranik!""",Croatian
"Izrugivali ga i vojnici, prilazili mu i nudili ga octom",Croatian
"govoreći: ""Ako si ti kralj židovski, spasi sam sebe!""",Croatian
"A bijaše i natpis ponad njega: ""Ovo je kralj židovski.""",Croatian
"Jedan ga je od obješenih zločinaca pogrđivao: ""Nisi li  ti Krist? Spasi sebe i nas!""",Croatian
"A drugi ovoga prekoravaše: ""Zar  se ne bojiš Boga ni ti, koji si pod istom osudom?",Croatian
"Ali mi  po pravdi jer primamo što smo djelima zaslužili, a on - on ništa  opako ne učini.""",Croatian
"Onda reče: ""Isuse, sjeti me se kada dođeš  u kraljevstvo svoje.""",Croatian
"A on će mu: ""Zaista ti kažem: danas  ćeš biti sa mnom u raju!""",Croatian
"Bijaše već oko šeste ure kad nasta tama po svoj zemlji  - sve do ure devete,",Croatian
"jer sunce pomrča, a hramska se zavjesa  razdrije po sredini.",Croatian
"I povika Isus iza glasa: ""Oče, u ruke tvoje predajem duh  svoj!"" To rekavši, izdahnu.",Croatian
"Kad satnik vidje što se zbiva, stane slaviti Boga: ""Zbilja, čovjek ovaj bijaše pravednik!""",Croatian
"I kad je sav svijet koji  se zgrnuo na taj prizor vidio što se zbiva, vraćao se bijući  se u prsa.",Croatian
Stajahu podalje i gledahu to svi znanci njegovi  i žene koje su za njim išle iz Galileje.,Croatian
"I dođe čovjek imenom Josip, vijećnik, čovjek čestit i  pravedan;",Croatian
"on ne privoli njihovoj odluci i postupku. Bijaše  iz Arimateje, grada judejskoga i iščekivaše kraljevstvo Božje.",Croatian
Taj dakle pristupi Pilatu i zaiska tijelo Isusovo.,Croatian
"Zatim ga skinu, povi u platno i položi u grob isklesan u  koji još ne bijaše nitko položen.",Croatian
Bijaše dan Priprave; subota je svitala.,Croatian
A pratile  to žene koje su s Isusom došle iz Galileje: motrile grob i kako  je položeno tijelo njegovo.,Croatian
Zatim se vrate i priprave miomirise  i pomasti. U subotu mirovahu po propisu.,Croatian
"Prvoga dana u tjednu, veoma rano, dođoše one na grob s miomirisima  što ih pripraviše.",Croatian
Kamen nađoše otkotrljan od groba.,Croatian
"Uđoše, ali ne nađoše tijela Gospodina Isusa.",Croatian
"I dok su stajale zbunjene  nad tim, gle, dva čovjeka u blistavoj odjeći stadoše do njih.",Croatian
"Zastrašene obore lica k zemlji, a oni će im: ""Što tražite  Živoga među mrtvima?",Croatian
"Nije ovdje, nego uskrsnu! Sjetite se  kako vam je govorio dok je još bio u Galileji:",Croatian
"'Treba da Sin  Čovječji bude predan u ruke grešnika, i raspet, i treći dan da  ustane.'""",Croatian
"I sjetiše se one riječi njegovih,",Croatian
vratiše se  s groba te javiše sve to jedanaestorici i svima drugima.,Croatian
"A bile su to: Marija Magdalena, Ivana i Marija Jakovljeva.  I ostale zajedno s njima govorahu to apostolima,",Croatian
"ali njima  se te riječi pričiniše kao tlapnja, te im ne vjerovahu.",Croatian
"A Petar usta i potrča na grob. Sagnuvši se, opazi samo  povoje. I vrati se kući čudeći se tome što se zbilo.",Croatian
"I gle, dvojica su od njih toga istog dana putovala u  selo koje se zove Emaus, udaljeno od Jeruzalema šezdeset stadija.",Croatian
Razgovarahu međusobno o svemu što se dogodilo.,Croatian
"I dok  su tako razgovarali i raspravljali, približi im se Isus i pođe  s njima.",Croatian
Ali prepoznati ga - bijaše uskraćeno njihovim očima.,Croatian
"On ih upita: ""Što to putem pretresate među sobom?"" Oni se  snuždeni zaustave",Croatian
"te mu jedan od njih, imenom Kleofa, odgovori:  ""Zar si ti jedini stranac u Jeruzalemu te ne znaš što se u njemu  dogodilo ovih dana?""",Croatian
"A on će: ""Što to?"" Odgovore mu: ""Pa ono s Isusom Nazarećaninom, koji bijaše prorok - silan na djelu i na riječi pred Bogom i  svim narodom:",Croatian
kako su ga glavari svećenički i vijećnici naši  predali da bude osuđen na smrt te ga razapeli.,Croatian
A mi se nadasmo  da je on onaj koji ima otkupiti Izraela. Ali osim svega toga  ovo je već treći dan što se to dogodilo.,Croatian
"A zbuniše nas i  žene neke od naših: u praskozorje bijahu na grobu,",Croatian
ali nisu  našle njegova tijela pa dođoše te rekoše da su im se ukazali  anđeli koji su rekli da je on živ.,Croatian
"Odoše nato i neki naši  na grob i nađoše kako žene rekoše, ali njega ne vidješe.""",Croatian
"A  on će im: ""O bezumni i srca spora da vjerujete što god su proroci  navijestili!",Croatian
"Nije li trebalo da Krist sve to pretrpi te uđe  u svoju slavu?""",Croatian
"Počevši tada od Mojsija i svih proroka, protumači  im što u svim Pismima ima o njemu.",Croatian
"Uto se približe selu kamo  su išli, a on kao da htjede dalje.",Croatian
"No oni navaljivahu: ""Ostani  s nama jer zamalo će večer i dan je na izmaku!"" I uniđe da ostane  s njima.",Croatian
"Dok bijaše s njima za stolom, uze kruh, izreče blagoslov, razlomi te im davaše.",Croatian
"Uto im se otvore oči te ga prepoznaše, a on im iščeznu s očiju.",Croatian
"Tada rekoše jedan drugome: ""Nije  li gorjelo srce u nama dok nam je putem govorio, dok nam je otkrivao  Pisma?""",Croatian
U isti se čas digoše i vratiše u Jeruzalem. Nađoše  okupljenu jedanaestoricu i one koji bijahu s njima.,Croatian
"Oni im  rekoše: ""Doista uskrsnu Gospodin i ukaza se Šimunu!""",Croatian
Nato  oni pripovjede ono s puta i kako ga prepoznaše u lomljenju kruha.,Croatian
"Dok su oni o tom razgovarali, stane Isus posred njih  i reče im: ""Mir vama!""",Croatian
"Oni, zbunjeni i prestrašeni, pomisliše  da vide duha.",Croatian
"Reče im Isus: ""Zašto se prepadoste? Zašto vam  sumnje obuzimaju srce?",Croatian
"Pogledajte ruke moje i noge! Ta ja  sam! Opipajte me i vidite jer duh tijela ni kostiju nema kao  što vidite da ja imam.""",Croatian
"Rekavši to, pokaza im ruke i noge.",Croatian
"I dok oni od radosti  još nisu vjerovali, nego se čudom čudili, on im reče: ""Imate  li ovdje što za jelo?""",Croatian
Oni mu pruže komad pečene ribe.,Croatian
On  uzme i pred njima pojede.,Croatian
"Nato im reče: ""To je ono što sam vam govorio dok sam  još bio s vama: treba da se ispuni sve što je u Mojsijevu Zakonu, u Prorocima i Psalmima o meni napisano.""",Croatian
Tada im otvori  pamet da razumiju Pisma,Croatian
"te im reče: ""Ovako je pisano: 'Krist  će trpjeti i treći dan ustati od mrtvih,",Croatian
i u njegovo će se  ime propovijedati obraćenje i otpuštenje grijeha po svim narodima  počevši od Jeruzalema.',Croatian
Vi ste tomu svjedoci.,Croatian
"I evo,  ja šaljem na vas Obećanje Oca svojega. Ostanite zato u gradu  dok se ne obučete u Silu odozgor.""",Croatian
"Zatim ih izvede do Betanije, podiže ruke pa ih blagoslovi.",Croatian
"I dok ih blagoslivljaše, rasta se od njih i uznesen bi na  nebo.",Croatian
Oni mu se ničice poklone pa se s velikom radosti vrate  u Jeruzalem,Croatian
te sve vrijeme u Hramu blagoslivljahu Boga.,Croatian
U početku bijaše Riječ i Riječ bijaše u Boga i Riječ bijaše Bog.,Croatian
Ona bijaše u početku u Boga.,Croatian
Sve postade po njoj i bez nje ne postade ništa. Svemu što postade,Croatian
u njoj bijaše život i život bijaše ljudima svjetlo;,Croatian
i svjetlo u tami svijetli i tama ga ne obuze.,Croatian
"Bi čovjek poslan od Boga, ime mu Ivan.",Croatian
On dođe kao svjedok da posvjedoči za Svjetlo da svi vjeruju po njemu.,Croatian
"Ne bijaše on Svjetlo, nego - da posvjedoči za Svjetlo.",Croatian
Svjetlo istinsko koje prosvjetljuje svakog čovjeka dođe na svijet;,Croatian
bijaše na svijetu i svijet po njemu posta i svijet ga ne upozna.,Croatian
K svojima dođe i njegovi ga ne primiše.,Croatian
"A onima koji ga primiše podade moć da postanu djeca Božja: onima koji vjeruju u njegovo ime,",Croatian
"koji su rođeni ne od krvi, ni od volje tjelesne, ni od volje muževlje, nego - od Boga.",Croatian
I Riječ tijelom postade i nastani se među nama i vidjesmo slavu njegovu - slavu koju ima kao Jedinorođenac od Oca - pun milosti i istine.,Croatian
"Ivan svjedoči za njega. Viče: ""To je onaj o kojem rekoh: koji za mnom dolazi, preda mnom je jer bijaše prije mene!""",Croatian
"Doista, od punine njegove svi mi primismo, i to milost na milost.",Croatian
"Uistinu, Zakon bijaše dan po Mojsiju, a milost i istina nasta po Isusu Kristu.",Croatian
"Boga nitko nikada ne vidje: Jedinorođenac - Bog - koji je u krilu Očevu, on ga obznani.",Croatian
"A evo svjedočanstva Ivanova. Kad su Židovi iz Jeruzalema  poslali k njemu svećenike i levite da ga upitaju: ""Tko si ti?"",",Croatian
"on prizna; ne zanijeka, nego prizna: ""Ja nisam Krist.""",Croatian
"Upitaše  ga nato: ""Što dakle? Jesi li Ilija?"" Odgovori: ""Nisam."" ""Jesi  li Prorok?"" Odgovori: ""Ne.""",Croatian
"Tada mu rekoše: ""Pa tko si da  dadnemo odgovor onima koji su nas poslali? Što kažeš sam o sebi?""",Croatian
"On odgovori: ""Ja sam glas koji viče u pustinji: Poravnite put Gospodnji! - kako reče prorok Izaija.""",Croatian
A neki izaslanici bijahu farizeji.,Croatian
"Oni prihvatiše  riječ i upitaše ga: ""Zašto onda krstiš kad nisi Krist, ni Ilija, ni Prorok?""",Croatian
"Ivan im odgovori: ""Ja krstim vodom. Među vama  stoji koga vi ne poznate -",Croatian
"onaj koji za mnom dolazi, komu  ja nisam dostojan odriješiti remenje na obući.""",Croatian
"To se dogodilo  u Betaniji s onu stranu Jordana, gdje je Ivan krstio.",Croatian
"Sutradan Ivan ugleda Isusa gdje dolazi k njemu pa reče:  ""Evo Jaganjca Božjega koji odnosi grijeh svijeta!""",Croatian
"To je  onaj o kojem rekoh: Za mnom dolazi čovjek koji je preda mnom jer bijaše prije mene!""",Croatian
"""Ja ga nisam poznavao, ali baš zato dođoh i krstim vodom  da se on očituje Izraelu.""",Croatian
"I posvjedoči Ivan: ""Promatrao  sam Duha gdje s neba silazi kao golub i ostaje na njemu.",Croatian
"Njega  ja nisam poznavao, ali onaj koji me posla vodom krstiti reče  mi: 'Na koga vidiš da Duh silazi i ostaje na njemu, to je onaj  koji krsti Duhom Svetim.'",Croatian
"I ja sam to vidio i svjedočim:  on je Sin Božji.""",Croatian
Sutradan opet stajaše Ivan s dvojicom svojih učenika.,Croatian
"Ugleda Isusa koji je onuda prolazio i reče: ""Evo Jaganjca  Božjega!""",Croatian
Te njegove riječi čula ona dva njegova učenika  pa pođoše za Isusom.,Croatian
"Isus se obazre i vidjevši da idu za  njim, upita ih: ""Što tražite?"" Oni mu rekoše: ""Rabbi"" - što znači:  ""Učitelju - gdje stanuješ?""",Croatian
"Reče im: ""Dođite i vidjet ćete.""  Pođoše dakle i vidješe gdje stanuje i ostadoše kod njega onaj  dan. Bila je otprilike deseta ura.",Croatian
"Jedan od one dvojice, koji su čuvši Ivana pošli za Isusom, bijaše Andrija, brat Šimuna Petra.",Croatian
"On najprije nađe svoga  brata Šimuna te će mu: ""Našli smo Mesiju!"" - što znači ""Krist  - Pomazanik"".",Croatian
"Dovede ga Isusu, a Isus ga pogleda i reče:  ""Ti si Šimun, sin Ivanov! Zvat ćeš se Kefa!"" - što znači ""Petar  - Stijena"".",Croatian
"Sutradan naumi Isus poći u Galileju. Nađe Filipa i reče mu:  ""Pođi za mnom!""",Croatian
"Filip je bio iz Betsaide, iz grada Andrijina  i Petrova.",Croatian
"Filip nađe Natanaela i javi mu: ""Našli smo onoga o kome  je pisao Mojsije u Zakonu i Proroci: Isusa, sina Josipova, iz  Nazareta.""",Croatian
"Reče mu Natanael: ""Iz Nazareta da može biti što  dobro?"" Kaže mu Filip: ""Dođi i vidi.""",Croatian
"Kad Isus ugleda gdje Natanael dolazi k njemu, reče za  njega: ""Evo istinitog Izraelca u kojem nema prijevare!""",Croatian
"Kaže  mu Natanael: ""Odakle me poznaješ?"" Odgovori mu Isus: ""Vidjeh  te prije negoli te Filip pozva, dok si bio pod smokvom.""",Croatian
"Nato  će mu Natanael: ""Učitelju, ti si Sin Božji! Ti kralj si Izraelov!""",Croatian
"Odgovori mu Isus: ""Stoga što ti rekoh: 'Vidjeh te pod smokvom', vjeruješ. I više ćeš od toga vidjeti!""",Croatian
"I nadoda: ""Zaista, zaista, kažem vam: gledat ćete otvoreno nebo i anđele Božje  gdje uzlaze i silaze nad Sina Čovječjega.""",Croatian
Trećeg dana bijaše svadba u Kani Galilejskoj. Bila ondje Isusova  majka.,Croatian
Na svadbu bijaše pozvan i Isus i njegovi učenici.,Croatian
"Kad  ponesta vina, Isusu će njegova majka: ""Vina nemaju.""",Croatian
"Kaže  joj Isus: ""Ženo, što ja imam s tobom? Još nije došao moj čas!""",Croatian
"Nato će njegova mati poslužiteljima: ""Što god vam rekne, učinite!""",Croatian
A bijaše ondje Židovima za čišćenje šest kamenih posuda  od po dvije do tri mjere.,Croatian
"Kaže Isus poslužiteljima: ""Napunite  posude vodom!"" I napune ih do vrha.",Croatian
"Tada im reče: ""Zagrabite  sada i nosite ravnatelju stola."" Oni odnesu.",Croatian
"Kad okusi vodu  što posta vinom, a nije znao odakle je - znale su sluge koje  zagrabiše vodu - ravnatelj stola pozove zaručnika",Croatian
"i kaže  mu: ""Svaki čovjek stavlja na stol najprije dobro vino, a kad  se ponapiju, gore. Ti si čuvao dobro vino sve do sada.""",Croatian
"Tako, u Kani Galilejskoj, učini Isus prvo znamenje i  objavi svoju slavu te povjerovaše u njega njegovi učenici.",Croatian
"Nakon  toga siđe sa svojom majkom, s braćom i sa svojim učenicima u  Kafarnaum. Ondje ostadoše nekoliko dana.",Croatian
Blizu bijaše židovska Pasha. Stoga Isus uziđe u Jeruzalem.,Croatian
"U Hramu nađe prodavače volova, ovaca i golubova i mjenjače  gdje sjede.",Croatian
"I načini bič od užeta te ih sve istjera iz Hrama  zajedno s ovcama i volovima. Mjenjačima rasu novac i stolove  isprevrta,",Croatian
"a prodavačima golubova reče: ""Nosite to odavde  i ne činite od kuće Oca mojega kuću trgovačku.""",Croatian
Prisjetiše  se njegovi učenici da je pisano: Izjeda me revnost za Dom  tvoj.,Croatian
"Nato se umiješaju Židovi i upitaju ga: ""Koje nam znamenje  možeš pokazati da to smiješ činiti?""",Croatian
"Odgovori im Isus: ""Razvalite  ovaj hram i ja ću ga u tri dana podići.""",Croatian
"Rekoše mu nato Židovi:  ""Četrdeset i šest godina gradio se ovaj Hram, a ti da ćeš ga  u tri dana podići?""",Croatian
No on je govorio o hramu svoga tijela.,Croatian
"Pošto uskrsnu od mrtvih, prisjetiše se njegovi učenici da  je to htio reći te povjerovaše Pismu i besjedi koju Isus reče.",Croatian
"Dok je boravio u Jeruzalemu o blagdanu Pashe, mnogi povjerovaše  u njegovo ime promatrajući znamenja koja je činio.",Croatian
No sam  se Isus njima nije povjeravao jer ih je sve dobro poznavao,Croatian
i  nije trebalo da mu tko daje svjedočanstvo o čovjeku: ta sam je  dobro znao što je u čovjeku.,Croatian
"Bijaše među farizejima čovjek imenom Nikodem, ugledan Židov.",Croatian
"On dođe Isusu obnoć i reče mu: ""Rabbi, znamo da si od Boga  došao kao učitelj jer nitko ne može činiti znamenja kakva ti  činiš ako Bog nije s njime.""",Croatian
"Odgovori mu Isus: ""Zaista, zaista, kažem ti: tko se ne rodi nanovo, odozgor, ne može vidjeti kraljevstva Božjega!""",Croatian
"Kaže mu Nikodem: ""Kako se čovjek može roditi kad je star?  Zar može po drugi put ući u utrobu majke svoje i roditi se?""",Croatian
"Odgovori Isus: ""Zaista, zaista, kažem ti: ako se tko ne rodi iz vode i Duha, ne može ući u kraljevstvo Božje.",Croatian
"Što je od tijela rođeno, tijelo je; i što je od Duha rođeno, duh je.",Croatian
"Ne čudi se što ti rekoh: 'Treba da se rodite nanovo, odozgor.'",Croatian
"Vjetar puše gdje hoće; čuješ mu šum, a ne znaš odakle dolazi i kamo ide. Tako je sa svakim koji je rođen od Duha.""",Croatian
"Upita ga Nikodem: ""Kako se to može zbiti?""",Croatian
"Odgovori  mu Isus: ""Ti si učitelj u Izraelu pa to da ne razumiješ?",Croatian
"Zaista, zaista, kažem ti: govorimo što znamo, svjedočimo za ono što vidjesmo, ali svjedočanstva našega ne primate.",Croatian
"Ako vam rekoh zemaljsko pa ne vjerujete, kako ćete vjerovati kad vam budem govorio nebesko?",Croatian
"Nitko nije uzašao na nebo doli onaj koji siđe s neba, Sin Čovječji.",Croatian
I kao što je Mojsije podigao zmiju u pustinji tako ima biti podignut Sin Čovječji,Croatian
da svaki koji vjeruje u njemu ima život vječni.,Croatian
"Uistinu, Bog je tako ljubio svijet te je dao svoga Sina Jedinorođenca da nijedan koji u njega vjeruje ne propadne, nego da ima život vječni.",Croatian
"Ta Bog nije poslao Sina na svijet da sudi svijetu, nego da se svijet spasi po njemu.",Croatian
"Tko vjeruje u njega, ne osuđuje se; a tko ne vjeruje, već je osuđen što nije vjerovao u ime jedinorođenoga Sina Božjega.",Croatian
"A ovo je taj sud: Svjetlost je došla na svijet, ali ljudi su više ljubili tamu nego svjetlost jer djela im bijahu zla.",Croatian
"Uistinu, tko god čini zlo, mrzi svjetlost i ne dolazi k svjetlosti da se ne razotkriju djela njegova;",Croatian
"a tko čini istinu, dolazi k svjetlosti nek bude bjelodano da su djela njegova u Bogu učinjena.""",Croatian
Poslije toga ode Isus sa svojim učenicima u Judejsku  zemlju. Tu je boravio s njima i krstio.,Croatian
"A krstio je i Ivan, u Enonu blizu Salima, jer ondje bijaše mnogo vode. Ljudi su  dolazili i krstili se.",Croatian
Jer Ivan još nije bio bačen u tamnicu.,Croatian
Između Ivanovih učenika i nekog Židova nastade tako prepirka  o čišćenju.,Croatian
"Dođoše Ivanu i rekoše mu: ""Učitelju, onaj koji  s tobom bijaše s onu stranu Jordana i za kojega si ti svjedočio  - on eno krsti i svi hrle k njemu.""",Croatian
"Ivan odgovori: ""Nitko ne može sebi uzeti ništa ako mu nije dano s neba.",Croatian
"Vi ste mi sami svjedoci da sam rekao: 'Nisam ja Krist, nego poslan sam pred njim.'",Croatian
"Tko ima zaručnicu, zaručnik je. A prijatelj zaručnikov, koji stoji uza nj i sluša ga, klikće od radosti na glas zaručnikov. Ta se moja radost upravo ispunila.",Croatian
"On treba da raste, a ja da se umanjujem.",Croatian
"Tko odozgor dolazi, on je iznad sviju; tko je sa zemlje, zemaljski je i zemaljski govori. Tko dolazi s neba, on je iznad sviju:",Croatian
"što je vidio i čuo - za to svjedoči, a svjedočanstva njegova nitko ne prima.",Croatian
"Tko primi njegovo svjedočanstvo, potvrđuje da je Bog istinit.",Croatian
"Uistinu, onaj koga Bog posla Božje riječi govori jer Bog Duha ne daje na mjeru.",Croatian
Otac ljubi Sina i sve je predao u ruku njegovu.,Croatian
"Tko vjeruje u Sina, ima vječni život; a tko neće da vjeruje u Sina, neće vidjeti života; gnjev Božji ostaje na njemu.""",Croatian
"Kad Gospodin dozna da su farizeji dočuli kako on, Isus, okuplja  i krsti više učenika nego Ivan -",Croatian
"iako zapravo nije krstio  sam Isus, nego njegovi učenici -",Croatian
ode iz Judeje i ponovno se  vrati u Galileju.,Croatian
Morao je proći kroza Samariju.,Croatian
"Dođe dakle u samarijski  grad koji se zove Sihar, blizu imanja što ga Jakov dade svojemu  sinu Josipu.",Croatian
Ondje bijaše zdenac Jakovljev. Isus je umoran od puta sjedio na zdencu. Bila je otprilike šesta  ura.,Croatian
"Dođe neka žena Samarijanka zahvatiti vode. Kaže joj Isus:  ""Daj mi piti!""",Croatian
Njegovi učenici bijahu otišli u grad kupiti  hrane.,Croatian
"Kaže mu na to Samarijanka: ""Kako ti, Židov, išteš piti  od mene, Samarijanke?"" Jer Židovi se ne druže sa Samarijancima.",Croatian
"Isus joj odgovori: ""Kad bi znala dar Božji i tko je onaj koji ti veli: 'Daj mi piti', ti bi u njega zaiskala i on bi ti dao vode žive.""",Croatian
"Odvrati mu žena: ""Gospodine, ta nemaš ni čime bi zahvatio, a zdenac je dubok. Otkuda ti dakle voda živa?",Croatian
"Zar si ti  možda veći od oca našeg Jakova koji nam dade ovaj zdenac i sam  je iz njega pio, a i sinovi njegovi i stada njegova?""",Croatian
"Odgovori  joj Isus: ""Tko god pije ove vode, opet će ožednjeti.",Croatian
"A tko bude pio vode koju ću mu ja dati, ne, neće ožednjeti nikada: voda koju ću mu ja dati postat će u njemu izvorom vode koja struji u život vječni.""",Croatian
"Kaže mu žena: ""Gospodine, daj mi te vode da ne žeđam  i da ne moram dolaziti ovamo zahvaćati.""",Croatian
"Nato joj on reče:  ""Idi i zovi svoga muža pa se vrati ovamo.""",Croatian
"Odgovori mu žena:  ""Nemam muža."" Kaže joj Isus: ""Dobro si rekla: 'Nemam muža!'",Croatian
"Pet  si doista muževa imala, a ni ovaj koga sada imaš nije ti muž.  To si po istini rekla.""",Croatian
"Kaže mu žena: ""Gospodine, vidim da  si prorok.",Croatian
"Naši su se očevi klanjali na ovome brdu, a vi  kažete da je u Jeruzalemu mjesto gdje se treba klanjati.""",Croatian
"A  Isus joj reče: ""Vjeruj mi, ženo, dolazi čas kad se nećete klanjati Ocu ni na ovoj gori ni u Jeruzalemu.",Croatian
"Vi se klanjate onome što ne poznate, a mi se klanjamo onome što poznamo jer spasenje dolazi od Židova.",Croatian
Ali dolazi čas - sada je! - kad će se istinski klanjatelji klanjati Ocu u duhu i istini jer takve upravo klanjatelje traži Otac.,Croatian
"Bog je duh i koji se njemu klanjaju, u duhu i istini treba da se klanjaju.""",Croatian
"Kaže mu žena: ""Znam da ima doći Mesija zvani Krist -  Pomazanik. Kad on dođe, objavit će nam sve.""",Croatian
"Kaže joj Isus:  ""Ja sam, ja koji s tobom govorim!""",Croatian
"Uto dođu njegovi učenici pa se začude što razgovara sa  ženom. Nitko ga ipak ne zapita: ""Što tražiš?"" ili: ""Što razgovaraš  s njom?""",Croatian
Žena ostavi svoj krčag pa ode u grad i reče ljudima:,Croatian
"""Dođite da vidite čovjeka koji mi je kazao sve što sam počinila.  Da to nije Krist?""",Croatian
Oni iziđu iz grada te se upute k njemu.,Croatian
"Učenici ga dotle nudili: ""Učitelju, jedi!""",Croatian
"A on im reče:  ""Hraniti mi se valja jelom koje vi ne poznajete.""",Croatian
"Učenici  se nato zapitkivahu: ""Da mu nije tko donio jesti?""",Croatian
"Kaže im  Isus:  ""Jelo je moje vršiti volju onoga koji me posla i dovršiti djelo njegovo.",Croatian
"Ne govorite li vi: 'Još četiri mjeseca i evo žetve?' Gle, kažem vam, podignite oči svoje i pogledajte polja: već se bjelasaju za žetvu.",Croatian
"Žetelac već prima plaću, sabire plod za vječni život da se sijač i žetelac zajedno raduju.",Croatian
"Tu se obistinjuje izreka: 'Jedan sije, drugi žanje.'",Croatian
"Ja vas poslah žeti ono oko čega se niste trudili; drugi su se trudili, a vi ste ušli u trud njihov.""",Croatian
"Mnogi Samarijanci iz onoga grada povjerovaše u njega  zbog riječi žene koja je svjedočila: ""Kazao mi je sve što sam  počinila.""",Croatian
"Kad su dakle Samarijanci došli k njemu, moljahu  ga da ostane u njih. I ostade ondje dva dana.",Croatian
Tada ih je  još mnogo više povjerovalo zbog njegove riječi,Croatian
"pa govorahu  ženi: ""Sada više ne vjerujemo zbog tvoga kazivanja; ta sami smo  čuli i znamo: ovo je uistinu Spasitelj svijeta.""",Croatian
Nakon dva dana ode odande u Galileju.,Croatian
Sam je Isus  doduše izjavio da prorok nema časti u svom zavičaju.,Croatian
"Kad  je dakle stigao u Galileju, Galilejci ga lijepo primiše jer bijahu  vidjeli što je sve učinio u Jeruzalemu za blagdana. Jer su i  oni bili uzišli na blagdan.",Croatian
"Dođe dakle ponovno u Kanu Galilejsku, gdje bijaše pretvorio  vodu u vino. Ondje bijaše neki kraljevski službenik koji je imao  bolesna sina u Kafarnaumu.",Croatian
"Kad je čuo da je Isus došao iz  Judeje u Galileju, ode k njemu pa ga moljaše da siđe i ozdravi  mu sina jer već samo što nije umro.",Croatian
"Nato mu Isus reče: ""Ako  ne vidite znamenja i čudesa, ne vjerujete!""",Croatian
"Kaže mu kraljevski  službenik: ""Gospodine, siđi dok mi ne umre dijete.""",Croatian
"Kaže  mu Isus: ""Idi, sin tvoj živi!"" Povjerova čovjek riječi koju mu reče Isus i ode.",Croatian
"Dok je on  još silazio, pohite mu u susret sluge s viješću da mu sin živi.",Croatian
"Upita ih dakle za uru kad mu je krenulo nabolje. Rekoše mu:  ""Jučer oko sedme ure pustila ga ognjica.""",Croatian
"Tada razabra otac  da je to bilo upravo onog časa kad mu Isus reče: ""Sin tvoj živi.""  I povjerova on i sav dom njegov.",Croatian
Bijaše to drugo znamenje što ga učini Isus po povratku  iz Judeje u Galileju.,Croatian
Nakon toga bijaše židovski blagdan pa Isus uziđe u Jeruzalem.,Croatian
"U Jeruzalemu se kod Ovčjih vrata nalazi kupalište koje se  hebrejski zove Bethzatha, a ima pet trijemova.",Croatian
"U njima je  ležalo mnoštvo bolesnika - slijepih, hromih, uzetih:čekali su  da izbije voda..",Croatian
"Anđeo bi Gospodnji, naime, silazio od vremena  do vremena u ribnjak i pokrenuo vodu: tko bi prvi ušao pošto  je voda izbila, ozdravio bi makar bolovao od bilo kakve bolesti.",Croatian
Bijaše ondje neki čovjek koji je trpio od svoje bolesti  trideset i osam godina.,Croatian
"Kad ga Isus opazi gdje leži i kada  dozna da je već dugo u tome stanju, kaže mu: ""Želiš li ozdraviti?""",Croatian
"Odgovori mu bolesnik: ""Gospodine, nikoga nemam tko bi me uronio  u kupalište kad se voda uzbiba. Dok ja stignem, drugi već prije  mene siđe.""",Croatian
"Kaže mu Isus: ""Ustani, uzmi svoju postelju i hodi!""",Croatian
"Čovjek odmah ozdravi, uzme svoju postelju i prohoda. Toga dana bijaše subota.",Croatian
"Židovi su stoga govorili ozdravljenomu:  ""Subota je! Ne smiješ nositi postelju svoju!""",Croatian
"On im odvrati:  ""Onaj koji me ozdravi reče mi: 'Uzmi svoju postelju i hodi!'""",Croatian
"Upitaše ga dakle: ""Tko je taj čovjek koji ti je rekao: 'Uzmi  i hodi?'""",Croatian
No ozdravljenik nije znao tko je taj jer je Isus nestao  u mnoštvu što se ondje nalazilo.,Croatian
"Nakon toga nađe ga Isus  u Hramu i reče mu: ""Eto, ozdravio si! Više ne griješi da te što  gore ne snađe!""",Croatian
Čovjek ode i javi Židovima da je Isus onaj  koji ga je ozdravio.,Croatian
Zbog toga su Židovi počeli Isusa napadati  što to radi subotom.,Croatian
"Isus im odgovori: ""Otac moj sve do sada  radi pa i ja radim.""",Croatian
Zbog toga su Židovi još više gledali  da ga ubiju jer je ne samo kršio subotu nego i Boga nazivao Ocem  svojim izjednačujući sebe s Bogom.,Croatian
"Isus nato odvrati: ""Zaista, zaista, kažem vam: Sin ne može sam od sebe činiti ništa, doli što vidi da čini Otac; što on čini, to jednako i Sin čini.",Croatian
Jer Otac Ljubi Sina i pokazuje mu sve što sam čini. Pokazat će mu i veća djela od ovih te ćete se čudom čuditi.,Croatian
"Uistinu, kao što Otac uskrisuje mrtve i oživljava tako i Sin oživljava koje hoće.",Croatian
Otac doista ne sudi nikomu: sav je sud predao Sinu,Croatian
"da svi časte Sina kao što časte Oca. Tko ne časti Sina, ne časti ni Oca koji ga posla.""",Croatian
"""Zaista, zaista, kažem vam: tko sluša moju riječ i vjeruje onomu koji me posla, ima život vječni i ne dolazi na sud, nego je prešao iz smrti u život.",Croatian
"Zaista, zaista, kažem vam: dolazi čas - sada je! - kad će mrtvi čuti glas Sina Božjega i koji čuju, živjet će.",Croatian
"Doista, kao što Otac ima život u sebi tako je i Sinu dao da ima život u sebi;",Croatian
i ovlasti ga da sudi jer je Sin Čovječji.,Croatian
"Ne čudite se tome jer dolazi čas kad će svi koji su u grobovima, čuti njegov glas.",Croatian
"I izići će: koji su dobro činili - na uskrsnuće života, a koji su radili zlo - na uskrsnuće osude.",Croatian
"Ja sam od sebe ne mogu učiniti ništa: kako čujem, sudim, i sud je moj pravedan jer ne tražim svoje volje, nego volju onoga koji me posla.""",Croatian
"""Ako ja svjedočim sam za sebe, svjedočanstvo moje nije istinito.",Croatian
Drugi svjedoči za mene i znam: istinito je svjedočanstvo kojim on svjedoči za mene.,Croatian
Vi ste poslali k Ivanu i on je posvjedočio za istinu.,Croatian
"Ja ne primam svjedočanstva od čovjeka, već govorim to da se vi spasite.",Croatian
"On bijaše svjetiljka što gori i svijetli, a vi se htjedoste samo za čas naslađivati njegovom svjetlosti.",Croatian
"Ali ja imam svjedočanstvo veće od Ivanova: djela koja mi je dao izvršiti Otac, upravo ta djela koja činim, svjedoče za mene - da me poslao Otac.",Croatian
"Pa i Otac koji me posla sam je svjedočio za mene. Niti ste glasa njegova ikada čuli niti ste lica njegova ikada vidjeli,",Croatian
a ni riječ njegova ne prebiva u vama jer ne vjerujete onomu kojega on posla.,Croatian
"Vi istražujete Pisma jer mislite po njima imati život vječni. I ona svjedoče za mene,",Croatian
a vi ipak nećete da dođete k meni da život imate.,Croatian
"Slave od ljudi ne tražim,",Croatian
ali vas dobro upoznah: ljubavi Božje nemate u sebi.,Croatian
"Ja sam došao u ime Oca svoga i vi me ne primate. Dođe li tko drugi u svoje ime, njega ćete primiti.",Croatian
"Ta kako biste vi vjerovali kad tražite slavu jedni od drugih, a slave od Boga jedinoga ne tražite!",Croatian
Ne mislite da ću vas ja tužiti Ocu. Vaš je tužitelj Mojsije u koga se uzdate.,Croatian
"Uistinu, kad biste vjerovali Mojsiju, i meni biste vjerovali: ta o meni je on pisao.",Croatian
"Ali ako njegovim pismima ne vjerujete, kako da mojim riječima vjerujete?""",Croatian
"Nakon toga ode Isus na drugu stranu Galilejskog, Tiberijadskog  mora.",Croatian
Slijedilo ga silno mnoštvo jer su gledali znamenja što  ih je činio na bolesnicima.,Croatian
A Isus uziđe na goru i ondje sjeđaše  sa svojim učenicima.,Croatian
"Bijaše blizu Pasha, židovski blagdan.",Croatian
"Isus podigne oči i ugleda kako silan svijet dolazi k njemu  pa upita Filipa: ""Gdje da kupimo kruha da ovi blaguju?""",Croatian
To  reče kušajući ga; jer znao je što će učiniti.,Croatian
"Odgovori mu  Filip: ""Za dvjesta denara kruha ne bi bilo dosta da svaki nešto  malo dobije.""",Croatian
"Kaže mu jedan od njegovih učenika, Andrija,  brat Šimuna Petra:",Croatian
"""Ovdje je dječak koji ima pet ječmenih  kruhova i dvije ribice! Ali što je to za tolike?""",Croatian
"Reče Isus:  ""Neka ljudi posjedaju!"" A bilo je mnogo trave na tome mjestu. Posjedaše dakle muškarci, njih oko pet tisuća.",Croatian
"Isus uze  kruhove, izreče zahvalnicu pa razdijeli onima koji su posjedali.  A tako i od ribica - koliko su god htjeli.",Croatian
"A kad se nasitiše, reče svojim učenicima: ""Skupite preostale ulomke da ništa ne  propadne!""",Croatian
Skupili su dakle i napunili dvanaest košara ulomaka  što od pet ječmenih kruhova pretekoše onima koji su blagovali.,Croatian
"Kad su ljudi vidjeli znamenje što ga Isus učini, rekoše:  ""Ovo je uistinu Prorok koji ima doći na svijet!""",Croatian
"Kad Isus  spozna da kane doći, pograbiti ga i zakraljiti, povuče se ponovno  u goru, posve sam.",Croatian
"Kad nasta večer, siđoše njegovi učenici k moru,",Croatian
"uđoše  u lađicu i krenuše na onu stranu mora, u Kafarnaum. Već se i  smrklo, a Isusa još nikako k njima.",Croatian
More se uzburkalo od  silnog vjetra što je zapuhao.,Croatian
"Pošto su dakle isplovili oko  dvadeset i pet do trideset stadija, ugledaju Isusa gdje ide po  moru i približava se lađici. Prestraše se,",Croatian
"a on će njima:  ""Ja sam! Ne bojte se!""",Croatian
"Htjedoše ga uzeti u lađicu, kadli se lađica odmah nađe na obali kamo su se zaputili.",Croatian
"Sutradan mnoštvo, koje osta s onu stranu mora, zapazi  da ondje bijaše samo jedna lađica i da Isus nije bio ušao zajedno  sa svojim učenicima u lađicu, nego da oni odoše sami.",Croatian
Iz  Tiberijade pak stigoše druge lađice blizu onog mjesta gdje jedoše  kruh pošto je Gospodin izrekao zahvalnicu.,Croatian
"Kada dakle mnoštvo  vidje da ondje nema Isusa ni njegovih učenika, uđu u lađice i  odu u Kafarnaum tražeći Isusa.",Croatian
"Kad ga nađoše s onu stranu  mora, rekoše mu: ""Učitelju, kad si ovamo došao?""",Croatian
"Isus im  odgovori:  ""Zaista, zaista, kažem vam: tražite me, ali ne stoga što vidjeste znamenja, nego stoga što ste jeli od onih kruhova i nasitili se.",Croatian
"Radite, ali ne za hranu propadljivu, nego za hranu koja ostaje za život vječni: nju će vam dati Sin Čovječji jer njega Otac - Bog - opečati.""",Croatian
"Rekoše mu dakle: ""Što nam je činiti da bismo radili djela  Božja?""",Croatian
"Odgovori im Isus: ""Djelo je Božje da vjerujete u  onoga kojega je on poslao.""",Croatian
"Rekoše mu onda: ""Kakvo ti znamenje  činiš da vidimo pa da ti vjerujemo? Koje je tvoje djelo?",Croatian
"Očevi  naši blagovaše manu u pustinji, kao što je pisano: Nahrani  ih kruhom nebeskim.""",Croatian
"Reče im Isus: ""Zaista, zaista, kažem vam: nije vam Mojsije dao kruh s neba, nego Otac moj daje vam kruh s neba, kruh istinski;",Croatian
"jer kruh je Božji Onaj koji silazi s neba i daje život svijetu.""",Croatian
"Rekoše mu nato: ""Gospodine, daj nam uvijek toga kruha.""",Croatian
"Reče im Isus: ""Ja sam kruh života. Tko dolazi k meni, neće ogladnjeti; tko vjeruje u mene, neće ožednjeti nikada.",Croatian
"No rekoh vam: vidjeli ste me, a opet ne vjerujete.",Croatian
"Svi koje mi daje Otac doći će k meni, i onoga tko dođe k meni neću izbaciti;",Croatian
"jer siđoh s neba ne da vršim svoju volju, nego volju onoga koji me posla.",Croatian
"A ovo je volja onoga koji me posla: da nikoga od onih koje mi je dao ne izgubim, nego da ih uskrisim u posljednji dan.",Croatian
"Da, to je volja Oca mojega da tko god vidi Sina i vjeruje u njega, ima život vječni i ja da ga uskrisim u posljednji dan.""",Croatian
"Židovi nato mrmljahu protiv njega što je rekao: ""Ja sam  kruh koji je sišao s neba.""",Croatian
"Govorahu: ""Nije li to Isus, sin  Josipov? Ne poznajemo li mu oca i majku? Kako sada govori: 'Sišao  sam s neba?'""",Croatian
"Isus im odvrati: ""Ne mrmljajte među sobom!",Croatian
Nitko ne može doći k meni ako ga ne povuče Otac koji me posla; i ja ću ga uskrisiti u posljednji dan.,Croatian
"Pisano je u Prorocima: Svi će biti učenici Božji. Tko god čuje od Oca i pouči se, dolazi k meni.",Croatian
"Ne da bi tko vidio Oca, doli onaj koji je kod Boga; on je vidio Oca.",Croatian
"Zaista, zaista, kažem vam: tko vjeruje, ima život vječni.",Croatian
Ja sam kruh života.,Croatian
Očevi vaši jedoše u pustinji manu i pomriješe.,Croatian
"Ovo je kruh koji silazi s neba: da tko od njega jede, ne umre.",Croatian
"Ja sam kruh živi koji je s neba sišao. Tko bude jeo od ovoga kruha, živjet će uvijeke. Kruh koji ću ja dati tijelo je moje - za život svijeta.""",Croatian
"Židovi se nato među sobom prepirahu: ""Kako nam ovaj može  dati tijelo svoje za jelo?""",Croatian
"Reče im stoga Isus: ""Zaista, zaista, kažem vam: ako ne jedete tijela Sina Čovječjega i ne pijete krvi njegove, nemate života u sebi!",Croatian
"Tko blaguje tijelo moje i pije krv moju, ima život vječni; i ja ću ga uskrisiti u posljednji dan.",Croatian
"Tijelo je moje jelo istinsko, krv je moja piće istinsko.",Croatian
"Tko jede moje tijelo i pije moju krv, u meni ostaje i ja u njemu.",Croatian
"Kao što je mene poslao živi Otac i ja živim po Ocu, tako i onaj koji mene blaguje živjet će po meni.",Croatian
"Ovo je kruh koji je s neba sišao, ne kao onaj koji jedoše očevi i pomriješe. Tko jede ovaj kruh, živjet će uvijeke.""",Croatian
To reče Isus naučavajući u sinagogi u Kafarnaumu.,Croatian
"Mnogi  od njegovih učenika čuvši to rekoše: ""Tvrda je to besjeda! Tko  je može slušati?""",Croatian
"A Isus znajući sam od sebe da njegovi učenici  zbog toga mrmljaju, reče im: ""Zar vas to sablažnjava?",Croatian
"A što  ako vidite Sina Čovječjega kako uzlazi onamo gdje je prije bio?""",Croatian
"""Duh je onaj koji oživljuje, tijelo ne koristi ništa. Riječi koje sam vam govorio duh su i život su.""",Croatian
"""A ipak, ima ih među vama koji ne vjeruju."" Jer znao  je Isus od početka koji su oni što ne vjeruju i tko je onaj koji  će ga izdati.",Croatian
"I doda: ""Zato sam vam i rekao da nitko ne može  doći k meni ako mu nije dano od Oca.""",Croatian
"Otada mnogi učenici odstupiše, više nisu išli s njime.",Croatian
"Reče stoga Isus dvanaestorici: ""Da možda i vi ne kanite  otići?""",Croatian
"Odgovori mu Šimun Petar: ""Gospodine, kome da idemo?  Ti imaš riječi života vječnoga!",Croatian
"I mi vjerujemo i znamo: ti  si Svetac Božji.""",Croatian
"Odgovori im Isus: ""Nisam li ja vas dvanaestoricu  izabrao? A ipak, jedan je od vas đavao.""",Croatian
"Govoraše to o Judi, sinu Šimuna Iškariotskoga, jednom od dvanaestorice, jer on ga  je imao izdati.",Croatian
Nakon toga Isus je obilazio po Galileji; nije htio u Judeju  jer su Židovi tražili da ga ubiju.,Croatian
Bijaše blizu židovski Blagdan  sjenica.,Croatian
"Rekoše mu stoga njegova braća: ""Otiđi odavle i pođi  u Judeju da i tvoji učenici vide djela što činiš.",Croatian
"Ta tko želi  biti javno poznat, ne čini ništa u tajnosti. Ako već činiš sve  to, očituj se svijetu.""",Croatian
Jer ni braća njegova nisu vjerovala  u njega.,Croatian
"Reče im nato Isus: ""Moje vrijeme još nije došlo,  a za vas je vrijeme svagda pogodno.",Croatian
"Vas svijet ne može mrziti, ali mene mrzi jer ja svjedočim protiv njega: da su mu djela  opaka.",Croatian
"Vi samo uziđite na blagdan. Ja još ne uzlazim na ovaj  blagdan jer moje se vrijeme još nije ispunilo.""",Croatian
To im reče  i ostade u Galileji.,Croatian
"Ali pošto njegova braća uziđoše na blagdan, uziđe i on, ne javno, nego potajno.",Croatian
"A Židovi su ga tražili o blagdanu  pitajući : ""Gdje je onaj?""",Croatian
"I među mnoštvom o njemu se mnogo  šaptalo. Jedni govorahu: ""Dobar je!"" Drugi pak: ""Ne, nego zavodi  narod.""",Croatian
Ipak nitko nije otvoreno govorio o njemu zbog straha  od Židova.,Croatian
Usred blagdana uziđe Isus u Hram i stade naučavati.,Croatian
"Židovi  se u čudu pitahu: ""Kako ovaj znade Pisma, a nije učio?""",Croatian
"Nato  im Isus odvrati: ""Moj nauk nije moj, nego onoga koji me posla.",Croatian
"Ako tko hoće vršiti volju njegovu, prepoznat će da li je taj nauk od Boga ili ja sam od sebe govorim.",Croatian
"Tko sam od sebe govori, svoju slavu traži, a tko traži slavu onoga koji ga posla, taj je istinit i nema u njemu nepravednosti.",Croatian
"Nije li vam Mojsije dao Zakon? Pa ipak nitko od vas ne vrši Zakona."" ""Zašto tražite da me ubijete?""",Croatian
"Odgovori mnoštvo: ""Zloduha  imaš! Tko traži da te ubije?""",Croatian
"Uzvrati im Isus: ""Jedno djelo  učinih i svi se čudite.",Croatian
"Mojsije vam dade obrezanje - ne,  ono i nije od Mojsija, nego od otaca - i vi u subotu obrezujete  čovjeka.",Croatian
"Ako čovjek može primiti obrezanje u subotu da se  ne prekrši Mojsijev zakon, zašto se ljutite na mene što sam svega  čovjeka ozdravio u subotu?",Croatian
"Ne sudite po vanjštini, nego sudite  sudom pravednim!""",Croatian
"Rekoše tada neki Jeruzalemci: ""Nije li to onaj koga traže  da ga ubiju?",Croatian
"A evo, posve otvoreno govori i ništa mu ne kažu.  Da nisu možda i glavari doista upoznali da je on Krist?",Croatian
"Ali  za njega znamo odakle je, a kad Krist dođe, nitko neće znati  odakle je!""",Croatian
"Nato Isus, koji je učio u Hramu, povika: ""Da! Poznajete me i znate odakle sam! A ipak ja nisam došao sam od sebe: postoji jedan istiniti koji me posla. Njega vi ne znate.",Croatian
"Ja ga znadem jer sam od njega i on me poslao.""",Croatian
Židovi su otad vrebali da ga uhvate. Ipak nitko ne stavi  na nj ruke jer još nije bio došao njegov čas.,Croatian
"A mnogi iz  mnoštva povjerovaše u nj te govorahu: ""Zar će Krist, kada dođe, činiti više znamenja nego što ih ovaj učini?""",Croatian
Dočuli farizeji  da se to u mnoštvu o njemu šapće. Stoga glavari svećenički i  farizeji poslaše stražare da ga uhvate.,Croatian
"Tada Isus reče: ""Još sam malo vremena s vama i odlazim onomu koji me posla.",Croatian
"Tražit ćete me i nećete me naći; gdje sam ja, vi ne možete doći.""",Croatian
"Rekoše nato Židovi među sobom: ""Kamo to ovaj kani da  ga mi nećemo naći? Da ne kani poći raseljenima među Grcima i  naučavati Grke?",Croatian
"Što li znači besjeda koju reče: 'Tražit ćete me i nećete me naći; gdje sam ja, vi ne možete doći'?""",Croatian
"U posljednji, veliki dan blagdana Isus stade i povika: ""Ako je tko žedan, neka dođe k meni! Neka pije",Croatian
"koji vjeruje u mene! Kao što reče Pismo: 'Rijeke će žive vode poteći iz njegove  utrobe!'""",Croatian
To reče o Duhu kojega su imali primiti oni što  vjeruju u njega. Tada doista ne bijaše još došao Duh jer Isus  nije bio proslavljen.,Croatian
"Kad su neki iz naroda čuli te riječi, govorahu: ""Ovo  je uistinu Prorok.""",Croatian
"Drugi govorahu: ""Ovo je Krist."" A bilo  ih je i koji su pitali: ""Pa zar Krist dolazi iz Galileje?",Croatian
"Ne  kaže li Pismo da Krist dolazi iz potomstva Davidova, i  to iz Betlehema, mjesta gdje bijaše David?""",Croatian
Tako je  u narodu nastala podvojenost zbog njega.,Croatian
"Neki ga čak htjedoše  uhvatiti, ali nitko ne stavi na nj ruke.",Croatian
"Dođoše dakle stražari glavarima svećeničkim i farizejima, a ovi im rekoše: ""Zašto ga ne dovedoste?""",Croatian
"Stražari odgovore:  ""Nikada nitko nije ovako govorio.""",Croatian
"Nato će im farizeji: ""Zar  ste se i vi dali zavesti?",Croatian
Je li itko od glavara ili farizeja  povjerovao u njega?,Croatian
"Ali ta svjetina koja ne pozna Zakona  - to je prokleto!""",Croatian
"Kaže im Nikodem - onaj koji ono prije  dođe k Isusu, a bijaše jedan od njih:",Croatian
"""Zar naš Zakon sudi  čovjeku ako ga prije ne sasluša i ne dozna što čini?""",Croatian
"Odgovoriše  mu: ""Da nisi i ti iz Galileje? Istraži pa ćeš vidjeti da iz Galileje  ne ustaje prorok.""",Croatian
I otiđoše svaki svojoj kući.,Croatian
A Isus se uputi na Maslinsku goru.,Croatian
U zoru eto ga opet u  Hramu. Sav je narod hrlio k njemu. On sjede i stade poučavati.,Croatian
Uto mu pismoznanci i farizeji dovedu neku ženu zatečenu u  preljubu. Postave je u sredinu,Croatian
"i kažu mu: ""Učitelju! Ova je  žena zatečena u samom preljubu.",Croatian
"U Zakonu nam je Mojsije naredio  takve kamenovati. Što ti na to kažeš?""",Croatian
To govorahu samo da  ga iskušaju pa da ga mogu optužiti. Isus se sagne pa stane prstom pisati po tlu.,Croatian
"A kako su  oni dalje navaljivali, on se uspravi i reče im: ""Tko je od vas  bez grijeha, neka prvi na nju baci kamen.""",Croatian
"I ponovno se sagnuvši, nastavi pisati po zemlji.",Croatian
"A kad oni to čuše, stadoše odlaziti  jedan za drugim, počevši od starijih. Osta Isus sam - i žena  koja stajaše u sredini.",Croatian
"Isus se uspravi i reče joj: ""Ženo, gdje su oni? Zar te nitko ne osudi?""",Croatian
"Ona reče: ""Nitko, Gospodine.""  Reče joj Isus: ""Ni ja te ne osuđujem. Idi i odsada više nemoj  griješiti.""",Croatian
"Isus im zatim ponovno progovori: ""Ja sam svjetlost svijeta; tko ide za mnom, neće hoditi u tami, nego će imati svjetlost života.""",Croatian
"Farizeji mu nato rekoše: ""Ti svjedočiš sam za sebe: svjedočanstvo  tvoje nije istinito!""",Croatian
"Odgovori im Isus: ""Ako ja i svjedočim sam za sebe, svjedočanstvo je moje istinito jer znam odakle dođoh i kamo idem. A vi ne znate ni odakle dolazim ni kamo idem.",Croatian
Vi sudite po tijelu; ja ne sudim nikoga;,Croatian
"no ako i sudim, sud je moj istinit jer nisam sam, nego - ja i onaj koji me posla, Otac.",Croatian
Ta i u vašem zakonu piše da je svjedočanstvo dvojice istinito.,Croatian
"Ja svjedočim za sebe, a svjedoči za mene i onaj koji me posla, Otac.""",Croatian
"Nato ga upitaju: ""Gdje je tvoj Otac?"" Odgovori Isus: ""Niti mene poznajete niti Oca mojega. Kad biste poznavali mene, i Oca biste moga poznavali.""",Croatian
Te riječi rekao je Isus u riznici dok je naučavao u Hramu.  I nitko ga ne uhvati jer još ne bijaše došao njegov čas.,Croatian
"Reče im ponovno Isus: ""Ja odlazim, a vi ćete me tražiti i u svojem ćete grijehu umrijeti. Kamo ja odlazim, vi ne možete doći.""",Croatian
"Židovi se nato stanu pitati: ""Da se možda ne kani ubiti kad  govori: 'Kamo ja odlazim, vi ne možete doći'?""",Croatian
"A Isus nastavi: ""Vi ste odozdol, ja sam odozgor. Vi ste od ovoga svijeta, a ja nisam od ovoga svijeta.",Croatian
"Stoga vam i rekoh: 'Umrijet ćete u grijesima svojim.' Uistinu, ako ne povjerujete da Ja jesam, umrijet ćete u grijesima svojim.""",Croatian
"Nato mu oni rekoše: ""A tko si ti?"" Odvrati Isus:",Croatian
"""Ta što da vam s početka opet zborim? Mnogo toga imam o vama zboriti i suditi; no onaj koji me posla istinit je, i što sam čuo od njega, to ja zborim svijetu.""",Croatian
Ne shvatiše da im govori o Ocu.,Croatian
"Isus im nato reče: ""Kad uzdignete Sina Čovječjega, tada ćete upoznati da Ja jesam i da sam od sebe ne činim ništa, nego da onako zborim kako me naučio Otac.",Croatian
"Onaj koji me posla sa mnom je i ne ostavi me sama jer ja uvijek činim što je njemu milo.""",Croatian
Na te njegove riječi mnogi povjerovaše u njega.,Croatian
"Tada  Isus progovori Židovima koji mu povjerovaše: ""Ako ostanete u mojoj riječi, uistinu, moji ste učenici;",Croatian
"upoznat ćete istinu i istina će vas osloboditi.""",Croatian
"Odgovore mu: ""Potomstvo smo Abrahamovo i nikome nikada nismo  robovali. Kako to ti govoriš: 'Postat ćete slobodni?'""",Croatian
"Odgovori  im Isus: ""Zaista, zaista, kažem vam: tko god čini grijeh, rob je grijeha.",Croatian
"Rob ne ostaje u kući zauvijek, a sin ostaje zauvijek.",Croatian
"Ako vas dakle Sin oslobodi, zbilja ćete biti slobodni.",Croatian
"Znam: potomstvo ste Abrahamovo, a ipak tražite da me ubijete jer moja riječ nema mjesta u vama.",Croatian
"Ja govorim što vidjeh kod Oca, a vi činite što čuste od svog oca.""",Croatian
"Odgovoriše mu: ""Naš je otac Abraham"". Kaže im Isus: ""Da ste djeca Abrahamova, djela biste Abrahamova činili.",Croatian
"A eto, tražite da ubijete mene, mene koji sam vam govorio istinu što sam je od Boga čuo. Takvo što Abraham nije učinio!",Croatian
"Vi činite djela oca svojega."" Rekoše mu: ""Mi se nismo rodili iz preljuba, jedan nam je Otac  - Bog.""",Croatian
"Reče im Isus: ""Kad bi Bog bio vaš Otac, ljubili biste mene jer sam ja od Boga izišao i došao; nisam sam od sebe došao, nego on me posla.",Croatian
Zašto moje besjede ne razumijete? Zato što niste kadri slušati moju riječ.,Croatian
"Vama je otac đavao i hoće vam se vršiti prohtjeve oca svoga. On bijaše čovjekoubojica od početka i ne stajaše u istini jer nema istine u njemu: kad govori laž, od svojega govori jer je lažac i otac laži.",Croatian
"A meni, jer istinu govorim, meni ne vjerujete.",Croatian
"Tko će mi od vas dokazati grijeh? Ako istinu govorim, zašto mi ne vjerujete?",Croatian
"Tko je od Boga, riječi Božje sluša; vi zato ne slušate jer niste od Boga.""",Croatian
"Odgovoriše mu Židovi: ""Ne kažemo li pravo da si ti Samarijanac  i da imaš zloduha?""",Croatian
"Odgovori Isus: ""Ja nemam zloduha, nego častim svoga Oca, a vi me obeščašćujete.",Croatian
No ja ne tražim svoje slave; ima tko traži i sudi.,Croatian
"Zaista, zaista, kažem vam: ako tko očuva moju riječ, neće vidjeti smrti dovijeka.""",Croatian
"Rekoše mu Židovi: ""Sada vidimo da imaš zloduha. Abraham umrije, tako i proroci, a ti kažeš: 'Ako tko čuva moju riječ, neće okusiti  smrti dovijeka.'",Croatian
"Zar si ti veći od oca našega Abrahama, koji  je umro? Pa i proroci pomriješe. Kime se to praviš?""",Croatian
"Odgovori Isus: ""Ako ja sam sebe slavim, slava moja nije ništa. Ima koji me slavi - Otac moj, a vi velite da je on vaš Bog,",Croatian
"no ne poznajete ga, a ja ga znam. Ako vam reknem da ga ne znam, bit ću lažac jednak vama. No znam ga i riječ njegovu čuvam.",Croatian
"Abraham, otac vaš, usklikta što će vidjeti moj Dan. I vidje i obradova se.""",Croatian
"Rekoše mu nato Židovi: ""Ni pedeset ti još godina nije, a  vidio si Abrahama?""",Croatian
"Reče im Isus: ""Zaista, zaista, kažem vam: prije negoli Abraham posta, Ja jesam!""",Croatian
Nato pograbiše kamenje da bace na nj. No Isus se sakri te  iziđe iz Hrama.,Croatian
Prolazeći ugleda čovjeka slijepa od rođenja.,Croatian
"Zapitaše ga  njegovi učenici: ""Učitelju, tko li sagriješi, on ili njegovi  roditelji te se slijep rodio?""",Croatian
"Odgovori Isus: ""Niti sagriješi  on niti njegovi roditelji, nego je to zato da se na njemu očituju  djela Božja.""",Croatian
"""Dok je dan, treba da radimo djela onoga koji me posla. Dolazi noć, kad nitko ne može raditi.",Croatian
"Dok sam na svijetu, svjetlost sam svijeta.""",Croatian
"To rekavši, pljune na zemlju i od pljuvačke načini kal  pa mu kalom premaza oči.",Croatian
"I reče mu: ""Idi, operi se u kupalištu  Siloamu!"" - što znači ""Poslanik."" Onaj ode, umije se pa se vrati  gledajući.",Croatian
"Susjedi i oni koji su ga prije viđali kao prosjaka govorili  su: ""Nije li to onaj koji je sjedio i prosio?""",Croatian
"Jedni su govorili:  ""On je."" Drugi opet: ""Nije, nego mu je sličan."" On je sam tvrdio:  ""Da, ja sam!""",Croatian
"Nato ga upitaše: ""Kako su ti se otvorile oči?""",Croatian
"On odgovori: ""Čovjek koji se zove Isus načini kal, premaza  mi oči i reče mi: 'Idi u Siloam i operi se.' Odoh dakle, oprah  se i progledah.""",Croatian
"Rekoše mu: ""Gdje je on?"" Odgovori: ""Ne znam.""",Croatian
Tada odvedoše toga bivšeg slijepca farizejima.,Croatian
"A  toga dana kad Isus načini kal i otvori njegove oči, bijaše subota.",Croatian
"Farizeji ga počeše iznova ispitivati kako je progledao. On  im reče: ""Stavio mi kal na oči i ja se oprah - i evo vidim.""",Croatian
"Nato neki između farizeja rekoše: ""Nije taj čovjek od Boga:  ne pazi na subotu."" Drugi su pak govorili: ""A kako bi jedan grešnik  mogao činiti takva znamenja?"" I nastade među njima podvojenost.",Croatian
"Zatim ponovno upitaju slijepca: ""A što ti kažeš o njemu?  Otvorio ti je oči!"" On odgovori: ""Prorok je!""",Croatian
Židovi ipak  ne vjerovahu da on bijaše slijep i da je progledao dok ne dozvaše  roditelje toga koji je progledao,Croatian
"i upitaše ih: ""Je li ovo  vaš sin za kojega tvrdite da se slijep rodio? Kako sada vidi?""",Croatian
"Njegovi roditelji odvrate: ""Znamo da je ovo naš sin i da  se slijep rodio.",Croatian
"A kako sada vidi, to mi ne znamo; i tko  mu je otvorio oči, ne znamo. Njega pitajte! Punoljetan je: neka  sam o sebi govori!""",Croatian
Rekoše tako njegovi roditelji jer su  se bojali Židova. Židovi se doista već bijahu dogovorili da se  iz sinagoge ima izopćiti svaki koji njega prizna Kristom.,Croatian
"Zbog  toga rekoše njegovi roditelji: ""Punoljetan je, njega pitajte!""",Croatian
"Pozvaše stoga po drugi put čovjeka koji bijaše slijep  i rekoše mu: ""Podaj slavu Bogu! Mi znamo da je taj čovjek grešnik!""",Croatian
"Nato im on odgovori: ""Je li grešnik, ja ne znam. Jedno znam:  slijep sam bio, a sada vidim.""",Croatian
"Rekoše mu opet: ""Što ti učini?  Kako ti otvori oči?""",Croatian
"Odgovori im: ""Već vam rekoh i ne poslušaste  me. Što opet hoćete čuti? Da ne kanite i vi postati njegovim  učenicima?""",Croatian
"Nato ga oni izgrdiše i rekoše: ""Ti si njegov učenik,  a mi smo učenici Mojsijevi.",Croatian
"Mi znamo da je Mojsiju govorio  Bog, a za ovoga ne znamo ni odakle je.""",Croatian
"Odgovori im čovjek:  ""Pa to i jest čudnovato da vi ne znate odakle je, a meni je otvorio  oči.",Croatian
"Znamo da Bog grešnike ne uslišava; nego je li tko bogobojazan  i vrši li njegovu volju, toga uslišava.",Croatian
Odvijeka se nije  čulo da bi tko otvorio oči slijepcu od rođenja.,Croatian
"Kad ovaj  ne bi bio od Boga, ne bi mogao činiti ništa"".",Croatian
"Odgovore mu:  ""Sav si se u grijesima rodio, i ti nas da učiš?"" i izbaciše ga.",Croatian
"Dočuo Isus da su onoga izbacili pa ga nađe i reče mu:  ""Ti vjeruješ u Sina Čovječjega?""",Croatian
"On odgovori: ""A tko je taj, Gospodine, da vjerujem u njega?""",Croatian
"Reče mu Isus: ""Vidio si  ga! To je onaj koji govori s tobom!""",Croatian
"A on reče: ""Vjerujem, Gospodine!"" I baci se ničice preda nj.",Croatian
"Tada Isus reče: ""Radi  suda dođoh na ovaj svijet: da progledaju koji ne vide, a koji  vide, da oslijepe!""",Croatian
"Čuli to neki od farizeja koji su bili  s njime pa ga upitaju: ""Zar smo i mi slijepi?""",Croatian
"Isus im odgovori: ""Da ste slijepi, ne biste imali grijeha. No vi govorite: 'Vidimo' pa grijeh vaš ostaje.""",Croatian
"""Zaista, zaista, kažem vam: tko god u ovčinjak ne ulazi na  vrata, nego negdje drugdje preskače, kradljivac je i razbojnik.",Croatian
"A tko na vrata ulazi, pastir je ovaca.",Croatian
Tome vratar otvara  i ovce slušaju njegov glas. On ovce svoje zove imenom pa ih izvodi.,Croatian
"A kad sve svoje izvede, pred njima ide i ovce idu za njim  jer poznaju njegov glas.",Croatian
"Za tuđincem, dakako, ne idu, već  bježe od njega jer tuđinčeva glasa ne poznaju.""",Croatian
"Isus im kaza tu poredbu, ali oni ne razumješe što im htjede  time kazati.",Croatian
"Stoga im Isus ponovno reče: ""Zaista, zaista, kažem vam: ja sam vrata ovcama.",Croatian
"Svi koji dođoše prije mene, kradljivci su i razbojnici; ali ih ovce ne poslušaše.",Croatian
"Ja sam vrata. Kroza me tko uđe, spasit će se: i ulazit će i izlaziti i pašu nalaziti.",Croatian
"Kradljivac dolazi samo da ukrade, zakolje i pogubi. Ja dođoh da život imaju, u izobilju da ga imaju.""",Croatian
"""Ja sam pastir dobri. Pastir dobri život svoj polaže za ovce.",Croatian
"Najamnik - koji nije pastir i nije vlasnik ovaca - kad vidi vuka gdje dolazi, ostavlja ovce i bježi, a vuk ih grabi i razgoni:",Croatian
najamnik je i nije mu do ovaca.,Croatian
"Ja sam pastir dobri i poznajem svoje i mene poznaju moje,",Croatian
kao što mene poznaje Otac i ja poznajem Oca i život svoj polažem za ovce.,Croatian
"Imam i drugih ovaca, koje nisu iz ovog ovčinjaka. I njih treba da dovedem i glas će moj čuti i bit će jedno stado, jedan pastir.",Croatian
Zbog toga me i ljubi Otac što polažem život svoj da ga opet uzmem.,Croatian
"Nitko mi ga ne oduzima, nego ja ga sam od sebe polažem. Vlast imam položiti ga, vlast imam opet uzeti ga. Tu zapovijed primih od Oca svoga.""",Croatian
Među Židovima ponovno nasta podvojenost zbog tih riječi.,Croatian
"Mnogi su od njih govorili: ""Zloduha ima pa mahnita! Što ga  slušate?""",Croatian
"Drugi su govorili: ""Nisu to riječi opsjednuta.  Zar zloduh može slijepima oči otvoriti?""",Croatian
Svetkovao se tada u Jeruzalemu Blagdan posvećenja. Bila  je zima.,Croatian
Isus je obilazio Hramom po trijemu Salomonovu.,Croatian
"Okružili  ga Židovi i govorili mu: ""Dokle ćeš nam dušu držati u neizvjesnosti?  Ako si ti Krist, reci nam otvoreno!""",Croatian
"Isus im odgovori: ""Rekoh vam pa ne vjerujete. Djela što ih ja činim u ime Oca svoga - ona svjedoče za mene.",Croatian
Ali vi ne vjerujete jer niste od mojih ovaca.,Croatian
Ovce moje slušaju glas moj; ja ih poznajem i one idu za mnom.,Croatian
Ja im dajem život vječni te neće propasti nikada i nitko ih neće ugrabiti iz moje ruke.,Croatian
"Otac moj, koji mi ih dade, veći je od svih i nitko ih ne može ugrabiti iz ruke Očeve.",Croatian
"Ja i Otac jedno smo.""",Croatian
Židovi ponovno pograbiše kamenje da ga kamenuju.,Croatian
"Isus  im odgovori: ""Mnoga vam dobra djela Očeva pokazah. Za koje me  od tih djela kamenujete?""",Croatian
"Odgovoriše mu Židovi: ""Zbog dobra  te djela ne kamenujemo, nego zbog hule: što ti - čovjek - sebe  Bogom praviš.""",Croatian
"Odgovori im Isus: ""Nije li pisano u vašem Zakonu: Ja rekoh: bogovi ste!",Croatian
Ako bogovima nazva one kojima je riječ Božja upravljena - a Pismo se ne može dokinuti -,Croatian
kako onda vi onome kog Otac posveti i posla na svijet možete reći: 'Huliš!' - zbog toga što rekoh: 'Sin sam Božji!',Croatian
"Ako ne činim djela Oca svoga, nemojte mi vjerovati.",Croatian
"Ali ako činim, sve ako meni i ne vjerujete, djelima vjerujte pa uvidite i upoznajte da je Otac u meni i ja u Ocu.""",Croatian
"Nato ga ponovno nastojahu uhvatiti, ali im on izmaknu  iz ruku.",Croatian
I ode ponovno na onu stranu Jordana - na mjesto gdje  je prije Ivan krstio. I osta ondje.,Croatian
"A mnogi dođoše k njemu  i rekoše mu: ""Ivan doduše ne učini nijednog znamenja, ali se  sve obistinilo što je rekao o ovome.""",Croatian
Mnogi ondje povjerovaše  u njega.,Croatian
"Bijaše neki bolesnik, Lazar iz Betanije, iz sela Marije i  sestre joj Marte.",Croatian
Marija bijaše ono pomazala Gospodina pomašću  i otrla mu noge svojom kosom. Njezin dakle brat Lazar bijaše  bolestan.,Croatian
"Sestre stoga poručiše Isusu: ""Gospodine, evo onaj  koga ljubiš, bolestan je.""",Croatian
"Čuvši to, Isus reče: ""Ta bolest  nije na smrt, nego na slavu Božju, da se po njoj proslavi Sin  Božji.""",Croatian
A Isus ljubljaše Martu i njezinu sestru i Lazara.,Croatian
"Ipak, kad je čuo za njegovu bolest, ostade još dva dana u onome mjestu  gdje se nalazio.",Croatian
"Istom nakon toga reče učenicima: ""Pođimo  opet u Judeju!""",Croatian
"Kažu mu učenici: ""Učitelju, Židovi su sad  tražili da te kamenuju, pa da opet ideš onamo?""",Croatian
"Odgovori Isus: ""Nema li dan dvanaest sati? Hodi li tko danju, ne spotiče se jer vidi svjetlost ovoga svijeta.",Croatian
"Hodi li tko noću, spotiče se jer nema svjetlosti u njemu.""",Croatian
"To reče, a onda im dometnu: ""Lazar, prijatelj naš, spava, no idem probuditi ga.""",Croatian
"Rekoše mu nato učenici: ""Gospodine, ako spava, ozdravit će.""",Croatian
"No Isus to reče o njegovoj smrti, a oni pomisliše da govori o spavanju, o snu.",Croatian
"Tada im Isus  reče posve otvoreno: ""Lazar je umro.",Croatian
"Ja se radujem što ne  bijah ondje, i to poradi vas - da uzvjerujete. Nego pođimo k  njemu!""",Croatian
"Nato Toma zvani Blizanac reče suučenicima: ""Hajdemo  i mi da umremo s njime!""",Croatian
"Kad je dakle Isus stigao, nađe da je onaj već četiri  dana u grobu.",Croatian
Betanija bijaše blizu Jeruzalema otprilike  petnaest stadija.,Croatian
A mnogo Židova bijaše došlo tješiti Martu  i Mariju zbog brata njihova.,Croatian
"Kad Marta doču da Isus dolazi, pođe mu u susret dok je Marija ostala u kući.",Croatian
"Marta reče  Isusu: ""Gospodine, da si bio ovdje, brat moj ne bi umro.",Croatian
"Ali  i sada znam: što god zaišteš od Boga, dat će ti.""",Croatian
"Kaza joj  Isus: ""Uskrsnut će brat tvoj!""",Croatian
"A Marta mu odgovori: ""Znam  da će uskrsnuti o uskrsnuću, u posljednji dan.""",Croatian
"Reče joj  Isus:  ""Ja sam uskrsnuće i život: tko u mene vjeruje, ako i umre, živjet će.",Croatian
"I tko god živi i vjeruje u mene, neće umrijeti nikada. Vjeruješ li ovo?""",Croatian
"Odgovori mu: ""Da, Gospodine! Ja vjerujem da si ti Krist, Sin Božji, Onaj koji dolazi na svijet!""",Croatian
"Rekavši to ode, zovnu svoju sestru Mariju i reče joj  krišom: ""Učitelj je ovdje i zove te.""",Croatian
"A ona, čim doču, brzo  ustane i pođe k njemu.",Croatian
"Isus još ne bijaše ušao u selo, nego  je dotada bio na mjestu gdje ga je Marta susrela.",Croatian
"Kad Židovi, koji su s Marijom bili u kući i tješili je, vidješe kako je  brzo ustala i izišla, pođoše za njom; mišljahu da ide na grob  plakati.",Croatian
"A kad Marija dođe onamo gdje bijaše Isus i kad ga ugleda, baci mu se k nogama govoreći: ""Gospodine, da si bio ovjde, brat  moj ne bi umro.""",Croatian
"Kad Isus vidje kako plače ona i Židovi koji  je dopratiše, potresen u duhu i uzbuđen",Croatian
"upita: ""Kamo ste  ga položili?"" Odgovoriše mu: ""Gospodine, dođi i pogledaj!""",Croatian
I  zaplaka Isus.,Croatian
"Nato su Židovi govorili: ""Gle, kako ga je ljubio!""",Croatian
"A  neki između njih rekoše: ""Zar on, koji je slijepcu otvorio oči, nije mogao učiniti da ovaj ne umre?""",Croatian
"Isus onda, ponovno potresen, pođe grobu. Bila je to pećina, a na nju navaljen kamen.",Croatian
"Isus zapovjedi: ""Odvalite kamen!""  Kaže mu pokojnikova sestra Marta: ""Gospodine, već zaudara. Ta  četvrti je dan.""",Croatian
"Kaže joj Isus: ""Nisam li ti rekao: budeš  li vjerovala, vidjet ćeš slavu Božju?""",Croatian
"Odvališe dakle kamen.  A Isus podiže oči i reče: ""Oče, hvala ti što si me uslišao.",Croatian
"Ja sam znao da me svagda uslišavaš; no rekoh to zbog nazočnog mnoštva: da vjeruju da si me ti poslao.""",Croatian
"Rekavši to povika iza glasa: ""Lazare, izlazi!""",Croatian
"I  mrtvac iziđe, noge mu i ruke bile povezane povojima, a lice omotano  ručnikom. Nato Isus reče: ""Odriješite ga i pustite neka ide!""",Croatian
"Tada mnogi Židovi koji bijahu došli k Mariji, kad vidješe  što Isus učini, povjerovaše u nj.",Croatian
A neki od njih odu farizejima  i pripovjede im što Isus učini.,Croatian
"Stoga glavari svećenički  i farizeji sazvaše Vijeće. Govorili su: ""Što da radimo? Ovaj  čovjek čini mnoga znamenja.",Croatian
"Ako ga pustimo tako, svi će povjerovati  u nj pa će doći Rimljani i oduzeti nam ovo mjesto i narod!""",Croatian
"A  jedan od njih - Kajfa, veliki svećenik one godine - reče im:  ""Vi ništa ne znate.",Croatian
"I ne mislite kako je za vas bolje da  jedan čovjek umre za narod, nego da sav narod propadne!""",Croatian
"To  ne reče sam od sebe, nego kao veliki svećenik one godine prorokova  da Isus ima umrijeti za narod;",Croatian
ali ne samo za narod nego  i zato da raspršene sinove Božje skupi u jedno.,Croatian
Toga dana  dakle odluče da ga ubiju.,Croatian
"Zbog toga se Isus više nije javno kretao među Židovima, nego je odatle otišao u kraj blizu pustinje, u grad koji se  zove Efrajim. Tu se zadržavao s učenicima.",Croatian
Bijaše blizu židovska Pasha i mnogi iz toga kraja uziđoše  prije Pashe u Jeruzalem da se očiste.,Croatian
"Iskahu dakle Isusa  te se stojeći u Hramu zapitkivahu: ""Što vam se čini? Zar on ne  kani doći na Blagdan?""",Croatian
"A glavari svećenički i farizeji izdadoše  naredbu: ako tko sazna gdje je, neka dojavi da ga uhvate.",Croatian
Šest dana prije Pashe dođe Isus u Betaniju gdje bijaše Lazar  koga je Isus uskrisio od mrtvih.,Croatian
"Ondje mu prirediše večeru.  Marta posluživaše, a Lazar bijaše jedan od njegovih sustolnika.",Croatian
"Tada Marija uzme libru prave dragocjene nardove pomasti, pomaže  Isusu noge i otare ih svojom kosom. I sva se kuća napuni mirisom  pomasti.",Croatian
"Nato reče Juda Iškariotski, jedan od njegovih učenika, onaj koji ga je imao izdati:",Croatian
"""Zašto se ta pomast nije prodala  za trista denara i razdala siromasima?""",Croatian
"To ne reče zbog toga  što mu bijaše stalo do siromaha, nego što bijaše kradljivac:  kako je imao kesu, kradom je uzimao što se u nju stavljalo.",Croatian
"Nato Isus odvrati: ""Pusti je! Neka to izvrši za dan mog ukopa!",Croatian
"Jer siromahe imate uvijek uza se, a mene nemate uvijek.""",Croatian
"Silno mnoštvo Židova dozna da je Isus ondje pa se okupi, ne samo zbog Isusa, već i zato da vide Lazara kojega on bijaše  uskrisio od mrtvih.",Croatian
A glavari svećenički odlučiše i Lazara  ubiti,Croatian
jer su zbog njega mnogi Židovi odlazili i vjerovali  u Isusa.,Croatian
"Kad je sutradan silan svijet koji dođe na Blagdan čuo  da Isus dolazi u Jeruzalem,",Croatian
"uze palmove grančice i iziđe  mu u susret. Vikahu: ""Hosana! Blagoslovljen Onaj koji dolazi u ime Gospodnje!  Kralj Izraelov.""",Croatian
A Isus nađe magarčića i sjede na nj kao što je pisano:,Croatian
"Ne boj se, kćeri Sionska! Evo, kralj tvoj dolazi jašuć na mladetu magaričinu!",Croatian
"To učenici njegovi isprva ne razumješe. Ali pošto je  Isus bio proslavljen, prisjetiše se da je to bilo o njemu napisano  i da mu baš to učiniše.",Croatian
Mnoštvo koje bijaše s njime kad Lazara pozva iz groba  i uskrisi od mrtvih pronosilo je svjedočanstvo o tome.,Croatian
Stoga  mu je i izišao u susret silan svijet: pročulo se da je on učinio  to znamenje.,Croatian
"Farizeji nato rekoše među sobom: ""Vidite da  ništa ne postižete. Eno, svijet ode za njim!""",Croatian
A među onima koji su se došli klanjati na Blagdan bijahu  i neki Grci.,Croatian
"Oni pristupe Filipu iz Betsaide galilejske pa  ga zamole: ""Gospodine, htjeli bismo vidjeti Isusa.""",Croatian
Filip  ode i kaže to Andriji pa Andrija i Filip odu i kažu Isusu.,Croatian
"Isus  im odgovori: ""Došao je čas da se proslavi Sin Čovječji.",Croatian
"Zaista, zaista, kažem vam: ako pšenično zrno, pavši na zemlju, ne umre, ostaje samo; ako li umre, donosi obilat rod.",Croatian
"Tko ljubi svoj život, izgubit će ga. A tko mrzi svoj život na ovome svijetu, sačuvat će ga za život vječni.",Croatian
"Ako mi tko hoće služiti, neka ide za mnom. I gdje sam ja, ondje će biti i moj služitelj. Ako mi tko hoće služiti, počastit će ga moj Otac.""",Croatian
"""Duša mi je sada potresena i što da kažem? Oče, izbavi me iz ovoga časa? No, zato dođoh u ovaj čas!",Croatian
"Oče, proslavi ime svoje!"" Uto dođe glas s neba: ""Proslavio sam i opet ću proslaviti!""",Croatian
"Mnoštvo koje je ondje stajalo i slušalo govoraše: ""Zagrmjelo  je!"" Drugi govorahu: ""Anđeo mu je zborio.""",Croatian
"Isus na to reče:  ""Ovaj glas nije bio poradi mene, nego poradi vas.""",Croatian
"""Sada je sud ovomu svijetu, sada će knez ovoga svijeta biti izbačen.",Croatian
"A ja kad budem uzdignut sa zemlje, sve ću privući k sebi.""",Croatian
To reče da označi kakvom će smrću umrijeti.,Croatian
"Nato  mu mnoštvo odgovori: ""Mi smo iz Zakona čuli da Krist ostaje zauvijek.  Kako onda ti govoriš da Sin Čovječji treba da bude uzdignut?  Tko je taj Sin Čovječji?""",Croatian
"Isus im nato reče: ""Još je malo vremena svjetlost među vama. Hodite dok imate svjetlost da vas ne obuzme tama. Tko hodi u tami, ne zna kamo ide.",Croatian
"Dok imate svjetlost, vjerujte u svjetlost da budete sinovi svjetlosti!"" To Isus doreče, a onda ode i sakri se od njih.",Croatian
"Iako je Isus pred njima učinio tolika znamenja, oni ne  povjerovaše u njega,",Croatian
da se ispuni riječ koju kaza prorok  Izaija:  Gospodine! Tko povjerova našoj poruci? Kome li se otkri ruka Gospodnja?,Croatian
"Stoga i ne mogahu vjerovati, jer Izaija dalje kaže:",Croatian
"Zaslijepi im oči, stvrdnu srca; da očima ne vide, srcem ne razumiju te se ne obrate pa ih ozdravim.",Croatian
Reče to Izaija jer je vidio slavu njegovu te o njemu  zborio.,Croatian
"Ipak, mnogi su i od glavara vjerovali u njega, ali zbog  farizeja nisu to priznavali: da ne budu izopćeni iz sinagoge.",Croatian
"Jer više im je bilo do slave ljudske, nego do slave Božje.",Croatian
"A Isus povika: ""Tko u mene vjeruje, ne vjeruje u mene, nego u onoga koji me posla;",Croatian
"i tko vidi mene, vidi onoga koji me posla.",Croatian
Ja - Svjetlost - dođoh na svijet da nijedan koji u mene vjeruje u tami ne ostane.,Croatian
"I sluša li tko moje riječi, a ne čuva ih, ja ga ne sudim. Ja nisam došao suditi svijetu, nego svijet spasiti.",Croatian
"Tko mene odbacuje i riječi mojih ne prima, ima svoga suca: riječ koju sam zborio - ona će mu suditi u posljednji dan.",Croatian
"Jer nisam ja zborio sam od sebe, nego onaj koji me posla - Otac - on mi dade zapovijed što da kažem, što da zborim.",Croatian
"I znam: zapovijed njegova jest život vječni. Što ja dakle zborim, tako zborim kako mi je rekao Otac.""",Croatian
"Bijaše pred blagdan Pashe. Isus je znao da je došao njegov  čas da prijeđe s ovoga svijeta Ocu, budući da je ljubio svoje, one u svijetu, do kraja ih je ljubio.",Croatian
I za večerom je đavao  već bio ubacio u srce Judi Šimuna Iškariotskoga da ga izda.,Croatian
A  Isus je znao da mu je Otac sve predao u ruke i da je od Boga  izišao te da k Bogu ide pa,Croatian
"usta od večere, odloži haljine, uze ubrus i opasa se.",Croatian
Nalije zatim vodu u praonik i počne  učenicima prati noge i otirati ih ubrusom kojim je bio opasan.,Croatian
"Dođe tako do Šimuna Petra. A on će mu: ""Gospodine! Zar  ti da meni pereš noge?""",Croatian
"Odgovori mu Isus: ""Što ja činim, ti  sada ne znaš, ali shvatit ćeš poslije.""",Croatian
"Reče mu Petar: ""Nećeš  mi prati nogu nikada!"" Isus mu odvrati: ""Ako te ne operem, nećeš  imati dijela sa mnom.""",Croatian
"Nato će mu Šimun Petar: ""Gospodine, onda ne samo noge, nego i ruke i glavu!""",Croatian
"Kaže mu Isus: ""Tko  je okupan, ne treba drugo da opere nego noge - i sav je čist!  I vi ste čisti, ali ne svi!""",Croatian
"Jer znao je tko će ga izdati.  Stoga je i rekao: ""Niste svi čisti.""",Croatian
"Kad im dakle opra noge, uze svoje haljine, opet sjede  i reče im: ""Razumijete li što sam vam učinio?",Croatian
Vi me zovete  Učiteljem i Gospodinom. Pravo velite jer to i jesam!,Croatian
"Ako  dakle ja - Gospodin i Učitelj - vama oprah noge, treba da i vi  jedni drugima perete noge.",Croatian
"Primjer sam vam dao da i vi činite  kao što ja vama učinih.""",Croatian
"Zaista, zaista, kažem vam: nije sluga veći od gospodara niti poslanik od onoga koji ga posla.",Croatian
"Ako to znate, blago vama budete li tako i činili!""",Croatian
"""Ne govorim o svima vama! Ja znam koje izabrah! Ali -  neka se ispuni Pismo: Koji blaguje kruh moj, petu na me podiže.""",Croatian
"""Već vam sada kažem, prije negoli se dogodi, da kad se dogodi vjerujete da Ja jesam.",Croatian
"Zaista, zaista, kažem vam: Tko primi onoga kojega ja šaljem, mene prima. A tko mene primi, prima onoga koji je mene poslao.""",Croatian
"Rekavši to, potresen u duhu Isus posvjedoči: ""Zaista, zaista, kažem vam: jedan će me od vas izdati!""",Croatian
Učenici se zgledahu među sobom u nedoumici o kome to  govori.,Croatian
A jedan od njegovih učenika - onaj kojega je Isus  ljubio - bijaše za stolom Isusu do krila.,Croatian
"Šimun Petar dade  mu znak i reče: ""Pitaj tko je taj o kome govori.""",Croatian
"Ovaj se  privine Isusu uz prsa i upita: ""Gospodine, tko je taj?""",Croatian
"Isus odgovori: ""Onaj je kome ja dadnem umočen zalogaj.""",Croatian
"Tada umoči zalogaj, uze ga i dade Judi Šimuna Iškariotskoga.  Nakon zalogaja uđe u nj Sotona. Nato mu Isus reče: ""Što činiš, učini brzo!""",Croatian
Nijedan od sustolnika  nije razumio zašto mu je to rekao.,Croatian
"Budući da je Juda imao  kesu, neki su mislili da mu je Isus rekao: ""Kupi što nam treba  za blagdan!"" - ili neka poda nešto siromasima.",Croatian
On dakle uzme  zalogaj i odmah iziđe. A bijaše noć.,Croatian
"Pošto Juda iziđe, reče Isus: ""Sada je proslavljen Sin Čovječji i Bog se proslavio u njemu!",Croatian
"Ako se Bog proslavio u njemu, i njega će Bog proslaviti u sebi, i uskoro će ga proslaviti!",Croatian
"Dječice, još sam malo s vama. Tražit ćete me, ali kao što rekoh Židovima, kažem sada i vama: kamo ja odlazim, vi ne možete doći.",Croatian
Zapovijed vam novu dajem: ljubite jedni druge; kao što sam ja ljubio vas tako i vi ljubite jedni druge.,Croatian
"Po ovom će svi znati da ste moji učenici: ako budete imali ljubavi jedni za druge.""",Croatian
"Kaže mu Šimun Petar: ""Gospodine, kamo to odlaziš?"" Isus  mu odgovori: ""Kamo ja odlazim, ti zasad ne možeš poći za mnom.  No poći ćeš poslije.""",Croatian
"Nato će mu Petar: ""Gospodine, a zašto  sada ne bih mogao poći za tobom? Život ću svoj položiti za tebe!""",Croatian
"Odgovori Isus: ""Život ćeš svoj položiti za mene? Zaista,  zaista, kažem ti: Pijetao neće zapjevati dok me triput ne zatajiš.""",Croatian
"""Neka se ne uznemiruje srce vaše! Vjerujte u Boga i u mene vjerujte!",Croatian
"U domu Oca mojega ima mnogo stanova. Da nema, zar bih vam rekao: 'Idem pripraviti vam mjesto'?",Croatian
"Kad odem i pripravim vam mjesto, ponovno ću doći i uzeti vas k sebi da i vi budete gdje sam ja.",Croatian
"A kamo ja odlazim, znate put.""",Croatian
"Reče mu Toma: ""Gospodine, ne znamo kamo odlaziš. Kako  onda možemo put znati?""",Croatian
"Odgovori mu Isus: ""Ja sam Put i Istina i Život: nitko ne dolazi Ocu osim po meni.",Croatian
"Da ste upoznali mene, i Oca biste moga upoznali. Od sada ga i poznajete i vidjeli ste ga.""",Croatian
"Kaže mu Filip: ""Gospodine, pokaži nam Oca i dosta nam  je!""",Croatian
"Nato će mu Isus: ""Filipe, toliko sam vremena s vama i  još me ne poznaš?"" ""Tko je vidio mene, vidio je i Oca. Kako ti onda kažeš: 'Pokaži nam Oca'?",Croatian
"Ne vjeruješ li da sam ja u Ocu i Otac u meni? Riječi koje vam govorim, od sebe ne govorim: Otac koji prebiva u meni čini djela svoja.",Croatian
"Vjerujte mi: ja sam u Ocu i Otac u meni. Ako ne inače, zbog samih djela vjerujte.",Croatian
"Zaista, zaista, kažem vam: Tko vjeruje u mene, činit će djela koja ja činim; da veća će od njih činiti jer ja odlazim Ocu.",Croatian
"I što god zaištete u moje ime, učinit ću, da se proslavi Otac u Sinu.",Croatian
"Ako me što zaištete u moje ime, učinit ću.""",Croatian
"""Ako me ljubite, zapovijedi ćete moje čuvati.",Croatian
I ja ću moliti Oca i on će vam dati drugoga Branitelja da bude s vama zauvijek:,Croatian
"Duha Istine, kojega svijet ne može primiti jer ga ne vidi i ne poznaje. Vi ga poznajete jer kod vas ostaje i u vama je.",Croatian
Neću vas ostaviti kao siročad; doći ću k vama.,Croatian
"Još malo i svijet me više neće vidjeti, no vi ćete me vidjeti jer ja živim i vi ćete živjeti.",Croatian
U onaj ćete dan spoznati da sam ja u Ocu svom i vi u meni i ja u vama.,Croatian
"Tko ima moje zapovijedi i čuva ih, taj me ljubi; a tko mene ljubi, njega će ljubiti Otac moj, i ja ću ljubiti njega i njemu se očitovati.""",Croatian
"Kaže mu Juda, ne Iškariotski: ""Gospodine, kako to da  ćeš se očitovati nama, a ne svijetu?""",Croatian
"Odgovori mu Isus: ""Ako me tko ljubi, čuvat će moju riječ pa će i Otac moj ljubiti njega i k njemu ćemo doći i kod njega se nastaniti.",Croatian
"Tko mene ne ljubi, riječi mojih ne čuva. A riječ koju slušate nije moja, nego Oca koji me posla.",Croatian
To sam vam govorio dok sam boravio s vama.,Croatian
"Branitelj - Duh Sveti, koga će Otac poslati u moje ime, poučavat će vas o svemu i dozivati vam u pamet sve što vam ja rekoh.",Croatian
"Mir vam ostavljam, mir vam svoj dajem. Dajem vam ga, ali ne kao što svijet daje. Neka se ne uznemiruje vaše srce i neka se ne straši.",Croatian
"Čuli ste, rekoh vam: 'Odlazim i vraćam se k vama.' Kad biste me ljubili, radovali biste se što idem Ocu jer Otac je veći od mene.",Croatian
"Kazao sam vam to sada, prije negoli se dogodi, da vjerujete kad se dogodi.",Croatian
Neću više s vama mnogo govoriti jer dolazi knez svijeta. Protiv mene ne može on ništa.,Croatian
"Ali neka svijet upozna da ja ljubim Oca i da tako činim kako mi je zapovjedio Otac. Ustanite, pođimo odavde!""",Croatian
"""Ja sam istinski trs, a Otac moj - vinogradar.",Croatian
"Svaku lozu na meni koja ne donosi roda on siječe, a svaku koja rod donosi čisti da više roda donese.",Croatian
Vi ste već očišćeni po riječi koju sam vam zborio.,Croatian
"Ostanite u meni i ja u vama. Kao što loza ne može donijeti roda sama od sebe, ako ne ostane na trsu, tako ni vi ako ne ostanete u meni.",Croatian
"Ja sam trs, vi loze. Tko ostaje u meni i ja u njemu, taj donosi mnogo roda. Uistinu, bez mene ne možete učiniti ništa.",Croatian
"Ako tko ne ostane u meni, izbace ga kao lozu i usahne. Takve onda skupe i bace u oganj te gore.",Croatian
"Ako ostanete u meni i riječi moje ako ostanu u vama, što god hoćete, ištite i bit će vam.",Croatian
Ovim se proslavlja Otac moj: da donosite mnogo roda i da budete moji učenici.,Croatian
Kao što je Otac ljubio mene tako sam i ja ljubio vas; ostanite u mojoj ljubavi.,Croatian
"Budete li čuvali moje zapovijedi, ostat ćete u mojoj ljubavi; kao što sam i ja čuvao zapovijedi Oca svoga te ostajem u ljubavi njegovoj.",Croatian
To sam vam govorio da moja radost bude u vama i da vaša radost bude potpuna.,Croatian
Ovo je moja zapovijed: ljubite jedni druge kao što sam ja vas ljubio!,Croatian
Veće ljubavi nitko nema od ove: da tko život svoj položi za svoje prijatelje.,Croatian
Vi ste prijatelji moji ako činite što vam zapovijedam.,Croatian
Više vas ne zovem slugama jer sluga ne zna što radi njegov gospodar; vas sam nazvao prijateljima jer vam priopćih sve što sam čuo od Oca svoga.,Croatian
"Ne izabraste vi mene, nego ja izabrah vas i postavih vas da idete i rod donosite i rod vaš da ostane te vam Otac dadne što ga god zaištete u moje ime.",Croatian
"Ovo vam zapovijedam: da ljubite jedni druge.""",Croatian
"""Ako vas svijet mrzi, znajte da je mene mrzio prije nego vas.",Croatian
"Kad biste bili od svijeta, svijet bi svoje ljubio; no budući da niste od svijeta, nego sam vas ja izabrao iz svijeta, zbog toga vas svijet mrzi.",Croatian
"Sjećajte se riječi koju vam rekoh: 'Nije sluga veći od svoga gospodara.' Ako su mene progonili, i vas će progoniti; ako su moju riječ čuvali, da vašu će čuvati.",Croatian
A sve će to poduzimati protiv vas poradi imena moga jer ne znaju onoga koji mene posla.,Croatian
"Da nisam došao i da im nisam govorio, ne bi imali grijeha; no sada nemaju izgovora za svoj grijeh.",Croatian
"Tko mene mrzi, mrzi i Oca mojega.",Croatian
"Da nisam učinio među njima djela kojih nitko drugi ne čini, ne bi imali grijeha; a sada vidješe pa ipak zamrziše i mene i Oca mojega.",Croatian
No neka se ispuni riječ napisana u njihovu Zakonu: Mrze me nizašto.,Croatian
A kada dođe Branitelj koga ću vam poslati od Oca - Duh Istine koji od Oca izlazi - on će svjedočiti za mene.,Croatian
I vi ćete svjedočiti jer ste od početka sa mnom.,Croatian
To sam vam govorio da se ne sablaznite.,Croatian
"Izopćavat će vas iz sinagoga. Štoviše, dolazi čas kad će svaki koji vas ubije misliti da služi Bogu.",Croatian
A to će činiti jer ne upoznaše ni Oca ni mene.,Croatian
"Govorio sam vam ovo da se, kada dođe vrijeme, sjetite da sam vam rekao."" ""S početka vam ne rekoh ovo jer bijah s vama.",Croatian
A sada odlazim k onome koji me posla i nitko me od vas ne pita: 'Kamo ideš?',Croatian
"Naprotiv, žalošću se ispunilo vaše srce što vam ovo kazah.",Croatian
"No kažem vam istinu: bolje je za vas da ja odem: jer ako ne odem, Branitelj neće doći k vama; ako pak odem, poslat ću ga k vama.",Croatian
"A kad on dođe, pokazat će svijetu što je grijeh, što li pravednost, a što osuda:",Croatian
grijeh je što ne vjeruju u mene;,Croatian
pravednost - što odlazim k Ocu i više me ne vidite;,Croatian
a osuda - što je knez ovoga svijeta osuđen.,Croatian
"Još vam mnogo imam kazati, ali sada ne možete nositi.",Croatian
"No kada dođe on - Duh Istine - upućivat će vas u svu istinu; jer neće govoriti sam od sebe, nego će govoriti što čuje i navješćivat će vam ono što dolazi.",Croatian
On će mene proslavljati jer će od mojega uzimati i navješćivati vama.,Croatian
"Sve što ima Otac, moje je. Zbog toga vam rekoh: od mojega uzima i - navješćivat će vama.""",Croatian
"""Malo, i više me nećete vidjeti; i opet malo, pa ćete me vidjeti.""",Croatian
"Nato se neki od učenika zapitkivahu: ""Što je to što nam  kaže: 'Malo, i nećete me vidjeti, i opet malo, pa ćete me vidjeti'  i 'Odlazim Ocu'?""",Croatian
"Govorahu dakle: ""Što je to što kaže 'Malo'?  Ne znamo što govori.""",Croatian
"Isus spozna da su ga htjeli pitati pa im reče: ""Pitate  se među sobom o tome što kazah: 'Malo, i nećete me vidjeti; i opet malo, pa ćete me vidjeti'?",Croatian
"Zaista, zaista, kažem vam: vi ćete plakati i jaukati, a svijet će se veseliti. Vi ćete se žalostiti, ali žalost će se vaša okrenuti u radost.",Croatian
"Žena kad rađa, žalosna je jer je došao njezin čas; ali kad rodi djetešce, ne spominje se više muke od radosti što se čovjek rodio na svijet.",Croatian
"Tako dakle i vi: sad ste u žalosti, no ja ću vas opet vidjeti; i srce će vam se radovati i radosti vaše nitko vam oteti neće.",Croatian
"U onaj me dan nećete ništa više pitati. Zaista, zaista, kažem vam: što god zaištete u Oca, dat će vam u moje ime.",Croatian
"Dosad niste iskali ništa u moje ime. Ištite i primit ćete da radost vaša bude potpuna!""",Croatian
"""To sam vam govorio u poredbama. Dolazi čas kad vam više neću govoriti u poredbama, nego ću vam otvoreno navješćivati Oca.",Croatian
U onaj dan iskat ćete u moje ime i ne velim vam da ću ja moliti Oca za vas.,Croatian
Ta sam vas Otac ljubi jer vi ste mene ljubili i vjerovali da sam ja od Boga izišao.,Croatian
"Izišao sam od Oca i došao na svijet. Opet ostavljam svijet i odlazim Ocu.""",Croatian
"Kažu mu učenici: ""Evo, sad otvoreno zboriš i nikakvon  se poredbom ne služiš.",Croatian
"Sada znamo da sve znaš i ne treba  da te tko pita. Stoga vjerujemo da si izišao od Boga.""",Croatian
"Odgovori im Isus: ""Sada vjerujete?",Croatian
Evo dolazi čas i već je došao: raspršit ćete se svaki na svoju stranu i mene ostaviti sama. No ja nisam sam jer Otac je sa mnom.,Croatian
"To vam rekoh da u meni mir imate. U svijetu imate muku, ali hrabri budite - ja sam pobijedio svijet!""",Croatian
"To Isus doreče, a onda podiže oči k nebu i progovori: ""Oče, došao je čas: proslavi Sina svoga da Sin proslavi tebe",Croatian
i da vlašću koju si mu dao nad svakim tijelom dade život vječni svima koje si mu dao.,Croatian
"A ovo je život vječni: da upoznaju tebe, jedinoga istinskog Boga, i koga si poslao - Isusa Krista.",Croatian
Ja tebe proslavih na zemlji dovršivši djelo koje si mi dao izvršiti.,Croatian
"A sada ti, Oče, proslavi mene kod sebe onom slavom koju imadoh kod tebe prije negoli je svijeta bilo.",Croatian
"Objavio sam ime tvoje ljudima koje si mi dao od svijeta. Tvoji bijahu, a ti ih meni dade i riječ su tvoju sačuvali.",Croatian
Sad upoznaše da je od tebe sve što si mi dao,Croatian
jer riječi koje si mi dao njima predadoh i oni ih primiše i uistinu spoznaše da sam od tebe izišao te povjerovaše da si me ti poslao.,Croatian
"Ja za njih molim; ne molim za svijet, nego za one koje si mi dao jer su tvoji.",Croatian
"I sve moje tvoje je, i tvoje moje, i ja se proslavih u njima.",Croatian
"Ja više nisam u svijetu, no oni su u svijetu, a ja idem k tebi. Oče sveti, sačuvaj ih u svom imenu koje si mi dao: da budu jedno kao i mi.",Croatian
"Dok sam ja bio s njima, ja sam ih čuvao u tvom imenu, njih koje si mi dao; i štitio ih, te nijedan od njih ne propade osim sina propasti, da se Pismo ispuni.",Croatian
A sada k tebi idem i ovo govorim u svijetu da imaju puninu moje radosti u sebi.,Croatian
"Ja sam im predao tvoju riječ, a svijet ih zamrzi jer nisu od svijeta kao što ni ja nisam od svijeta.",Croatian
"Ne molim te da ih uzmeš sa svijeta, nego da ih očuvaš od Zloga.",Croatian
Oni nisu od svijeta kao što ni ja nisam od svijeta.,Croatian
Posveti ih u istini: tvoja je riječ istina.,Croatian
Kao što ti mene posla u svijet tako i ja poslah njih u svijet.,Croatian
I za njih posvećujem samog sebe da i oni budu posvećeni u istini.,Croatian
Ne molim samo za ove nego i za one koji će na njihovu riječ vjerovati u mene:,Croatian
"da svi budu jedno kao što ti, Oče, u meni i ja u tebi, neka i oni u nama budu da svijet uzvjeruje da si me ti poslao.",Croatian
I slavu koju si ti dao meni ja dadoh njima: da budu jedno kao što smo mi jedno -,Croatian
"ja u njima i ti u meni, da tako budu savršeno jedno da svijet upozna da si me ti poslao i ljubio njih kao što si mene ljubio.",Croatian
"Oče, hoću da i oni koje si mi dao budu gdje sam ja, da i oni budu sa mnom: da gledaju moju slavu, slavu koju si mi dao jer si me ljubio prije postanka svijeta.",Croatian
"Oče pravedni, svijet te nije upoznao, ja te upoznah; a i ovi upoznaše da si me ti poslao.",Croatian
"I njima sam očitovao tvoje ime, i još ću očitovati, da ljubav kojom si ti mene ljubio bude u njima - i ja u njima.""",Croatian
"To rekavši, zaputi se Isus sa svojim učenicima na drugu stranu  potoka Cedrona. Ondje bijaše vrt u koji uđe Isus i njegovi učenici.",Croatian
"A poznavaše to mjesto i Juda, njegov izdajica, jer se Isus  tu često sastajao sa svojim učenicima.",Croatian
"Juda onda uze četu  i od svećeničkih glavara i farizeja sluge te dođe onamo sa zubljama, svjetiljkama i oružjem.",Croatian
"Znajući sve što će s njim biti, istupi Isus naprijed te  ih upita: ""Koga tražite?""",Croatian
"Odgovore mu: ""Isusa Nazarećanina.""  Reče im Isus: ""Ja sam!"" A stajaše s njima i Juda, njegov  izdajica.",Croatian
"Kad im dakle reče: ""Ja sam!"" - oni ustuknuše  i popadaše na zemlju.",Croatian
"Ponovno ih tada upita: ""Koga tražite?""  Oni odgovore: ""Isusa Nazarećanina.""",Croatian
"Isus odvrati: ""Rekoh vam  da sam ja. Ako dakle mene tražite, pustite ove da odu"" -",Croatian
"da  se ispuni riječ koju reče: ""Ne izgubih ni jednoga od onih koje  si mi dao.""",Croatian
A Šimun Petar isuče mač koji je imao uza se pa udari  slugu velikoga svećenika i odsiječe mu desno uho. Sluga se zvao  Malho.,Croatian
"Nato Isus reče Petru: ""Djeni mač u korice! Čašu koju  mi dade Otac zar da ne pijem?""",Croatian
"Tada četa, zapovjednik i židovski sluge uhvatiše Isusa te  ga svezaše.",Croatian
"Odvedoše ga najprije Ani jer on bijaše tast Kajfe, velikoga  svećenika one godine.",Croatian
"Kajfa pak ono svjetova Židove: ""Bolje  da jedan čovjek umre za narod.""",Croatian
Za Isusom su išli Šimun Petar i drugi učenik. Taj učenik  bijaše poznat s velikim svećenikom pa s Isusom uđe u dvorište  velikoga svećenika.,Croatian
"Petar osta vani kod vrata. Tada taj drugi  učenik, znanac velikoga svećenika, iziđe i reče vratarici te  uvede Petra.",Croatian
"Nato će sluškinja, vratarica, Petru: ""Da nisi  i ti od učenika toga čovjeka?"" On odvrati: ""Nisam!""",Croatian
"A stajahu  ondje sluge i stražari, raspirivahu žeravicu jer bijaše studeno  i grijahu se. S njima je stajao i Petar i grijao se.",Croatian
Veliki svećenik zapita Isusa o njegovim učenicima i o  njegovu nauku.,Croatian
"Odgovori mu Isus: ""Ja sam javno govorio svijetu.  Uvijek sam naučavao u sinagogi i u Hramu gdje se skupljaju svi  Židovi. Ništa nisam u tajnosti govorio.",Croatian
"Zašto mene pitaš?  Pitaj one koji su slušali što sam im govorio. Oni eto znaju što  sam govorio.""",Croatian
"Na te njegove riječi jedan od nazočnih slugu  pljusne Isusa govoreći: ""Tako li odgovaraš velikom svećeniku?""",Croatian
"Odgovori mu Isus: ""Ako sam krivo rekao, dokaži da je krivo!  Ako li pravo, zašto me udaraš?""",Croatian
"Ana ga zatim posla svezana  Kajfi, velikom svećeniku.",Croatian
"Šimun Petar stajao je ondje i grijao se. Rekoše mu: ""Da  nisi i ti od njegovih učenika?"" On zanijeka: ""Nisam!""",Croatian
"Nato  će jedan od slugu velikog svećenika, rođak onoga komu je Petar  bio odsjekao uho: ""Nisam li te ja vidio u vrtu s njime?""",Croatian
"I  Petar opet zanijeka, a pijetao odmah zapjeva.",Croatian
"Nato odvedoše Isusa od Kajfe u dvor upraviteljev. Bilo  je rano jutro. I oni ne uđoše da se ne okaljaju, već da mognu  blagovati pashu.",Croatian
"Pilat tada iziđe pred njih i upita: ""Kakvu  tužbu iznosite protiv ovoga čovjeka?""",Croatian
"Odgovore mu: ""Kad on  ne bi bio zločinac, ne bismo ga predali tebi.""",Croatian
"Reče im nato  Pilat: ""Uzmite ga vi i sudite mu po svom zakonu."" Odgovoriše  mu Židovi: ""Nama nije dopušteno nikoga pogubiti"" -",Croatian
da se  ispuni riječ Isusova kojom je označio kakvom mu je smrću umrijeti.,Croatian
"Nato Pilat uđe opet u dvor, pozove Isusa i upita ga:  ""Ti li si židovski kralj?""",Croatian
"Isus odgovori: ""Govoriš li ti  to sam od sebe ili ti to drugi rekoše o meni?""",Croatian
"Pilat odvrati:  ""Zar sam ja Židov? Tvoj narod i glavari svećenički predadoše  te meni. Što si učinio?""",Croatian
"Odgovori Isus: ""Kraljevstvo moje nije od ovoga svijeta.  Kad bi moje kraljevstvo bilo od ovoga svijeta, moje bi se sluge  borile da ne budem predan Židovima. Ali kraljevstvo moje nije  odavde.""",Croatian
"Nato mu reče Pilat: ""Ti si dakle kralj?"" Isus odgovori:  ""Ti kažeš: ja sam kralj. Ja sam se zato rodio i došao na svijet  da svjedočim za istinu. Tko je god od istine, sluša moj glas.""",Croatian
"Reče mu Pilat: ""Što je istina?""",Croatian
"Rekavši to, opet iziđe pred Židove i reče im: ""Ja ne  nalazim na njemu nikakve krivice. A u vas je običaj da vam o  Pashi nekoga pustim. Hoćete li dakle da vam pustim kralja židovskoga?""",Croatian
"Povikaše nato opet: ""Ne toga, nego Barabu!"" A Baraba bijaše  razbojnik.",Croatian
Tada Pilat uze i izbičeva Isusa.,Croatian
A vojnici spletoše vijenac  od trnja i staviše mu ga na glavu; i zaogrnuše ga grimiznim plaštem.,Croatian
"I prilazili su mu i govorili: ""Zdravo kralju židovski!"" I  pljuskali su ga.",Croatian
"A Pilat ponovno iziđe i reče im: ""Evo vam ga izvodim da  znate: ne nalazim na njemu nikakve krivice.""",Croatian
"Iziđe tada Isus  s trnovim vijencem, u grimiznom plaštu. A Pilat im kaže: ""Evo  čovjeka!""",Croatian
"I kad ga ugledaše glavari svećenički i sluge, povikaše:  ""Raspni, raspni!"" Kaže im Pilat: ""Uzmite ga vi i raspnite jer  ja ne nalazim na njemu krivice.""",Croatian
"Odgovoriše mu Židovi: ""Mi  imamo Zakon i po Zakonu on mora umrijeti jer se pravio Sinom  Božjim.""",Croatian
"Kad je Pilat čuo te riječi, još se više prestraši",Croatian
"pa  ponovno uđe u dvor i kaže Isusu: ""Odakle si ti?"" No Isus mu ne  dade odgovora.",Croatian
"Tada mu Pilat reče: ""Zar meni ne odgovaraš?  Ne znaš li da imam vlast da te pustim i da imam vlast da te razapnem?""",Croatian
"Odgovori mu Isus: ""Ne bi imao nada mnom nikakve vlasti da  ti nije dano odozgor. Zbog toga ima veći grijeh onaj koji me  predao tebi.""",Croatian
"Od tada ga je Pilat nastojao pustiti. No Židovi vikahu:  ""Ako ovoga pustiš, nisi prijatelj caru. Tko se god pravi kraljem, protivi se caru.""",Croatian
"Čuvši te riječi, Pilat izvede Isusa i  posadi na sudačku stolicu na mjestu koje se zove Litostrotos  - Pločnik, hebrejski Gabata -",Croatian
"a bijaše upravo priprava za  Pashu, oko šeste ure - i kaže Židovima: ""Evo kralja vašega!""",Croatian
"Oni na to povikaše: ""Ukloni! Ukloni! Raspni ga!"" Kaže im  Pilat: ""Zar kralja vašega da razapnem?"" Odgovoriše glavari svećenički:  ""Mi nemamo kralja osim cara!""",Croatian
Tada im ga preda da se razapne. Uzeše dakle Isusa.,Croatian
"I  noseći svoj križ, iziđe on na mjesto zvano Lubanjsko, hebrejski  Golgota.",Croatian
"Ondje ga razapeše, a s njim i drugu dvojicu, s jedne  i druge strane, a Isusa u sredini.",Croatian
"A napisa Pilat i natpis te ga postavi na križ. Bilo je  napisano: ""Isus Nazarećanin, kralj židovski.""",Croatian
"Taj su natpis  čitali mnogi Židovi jer mjesto gdje je Isus bio raspet bijaše  blizu grada, a bilo je napisano hebrejski, latinski i grčki.",Croatian
"Nato glavari svećenički rekoše Pilatu: ""Nemoj pisati: 'Kralj  židovski', nego da je on rekao: 'Kralj sam židovski.'""",Croatian
"Pilat  odgovori: ""Što napisah, napisah!""",Croatian
"Vojnici pak, pošto razapeše Isusa, uzeše njegove haljine  i razdijeliše ih na četiri dijela - svakom vojniku po dio. A  uzeše i donju haljinu, koja bijaše nešivena, otkana u komadu  odozgor dodolje.",Croatian
"Rekoše zato među sobom: ""Ne derimo je, nego  bacimo za nju kocku pa komu dopane"" - da se ispuni Pismo koje  veli:  Razdijeliše među se haljine moje, za odjeću moju baciše kocku. I vojnici učiniše tako.",Croatian
"Uz križ su Isusov stajale majka njegova, zatim sestra  njegove majke, Marija Kleofina, i Marija Magdalena.",Croatian
"Kad Isus  vidje majku i kraj nje učenika kojega je ljubio, reče majci:  ""Ženo! Evo ti sina!"" Zatim reče učeniku: ""Evo ti majke!""",Croatian
I  od toga časa uze je učenik k sebi.,Croatian
"Nakon toga, kako je Isus znao da je sve dovršeno, da  bi se ispunilo Pismo, reče: ""Žedan sam.""",Croatian
A ondje je  stajala posuda puna octa. I natakoše na izopovu trsku spužvu  natopljenu octom pa je primakoše njegovim ustima.,Croatian
"Čim Isus uze ocat, reče: ""Dovršeno je!"" I prignuvši glavu, preda duh.",Croatian
"Kako bijaše Priprava, da ne bi tijela ostala na križu  subotom, jer velik je dan bio one subote, Židovi zamoliše Pilata  da se raspetima prebiju golijeni i da se skinu.",Croatian
Dođoše dakle  vojnici i prebiše golijeni prvomu i drugomu koji su s Isusom  bili raspeti.,Croatian
"Kada dođoše do Isusa i vidješe da je već umro, ne prebiše mu golijeni,",Croatian
nego mu jedan od vojnika kopljem  probode bok i odmah poteče krv i voda.,Croatian
Onaj koji je vidio svjedoči i istinito je svjedočanstvo  njegovo. On zna da govori istinu da i vi vjerujete,Croatian
jer se  to dogodilo da se ispuni Pismo: Nijedna mu se kost neće slomiti.,Croatian
I drugo opet Pismo veli: Gledat će onoga koga su proboli.,Croatian
"Nakon toga Josip iz Arimateje, koji je - kriomice, u  strahu od Židova - bio učenik Isusov, zamoli Pilata da smije  skinuti tijelo Isusovo. I dopusti mu Pilat. Josip dakle ode i  skine Isusovo tijelo.",Croatian
A dođe i Nikodem - koji je ono prije  bio došao Isusu noću - i donese sa sobom oko sto libara smjese  smirne i aloja.,Croatian
"Uzmu dakle tijelo Isusovo i poviju ga u povoje  s miomirisima, kako je u Židova običaj za ukop.",Croatian
A na mjestu gdje je Isus bio raspet bijaše vrt i u vrtu  nov grob u koji još nitko ne bijaše položen.,Croatian
"Ondje dakle  zbog židovske Priprave, jer grob bijaše blizu, polože Isusa.",Croatian
"Prvog dana u tjednu rano ujutro, još za mraka, dođe Marija  Magdalena na grob i opazi da je kamen s groba dignut.",Croatian
"Otrči  stoga i dođe k Šimunu Petru i drugom učeniku, kojega je Isus  ljubio, pa im reče: ""Uzeše Gospodina iz groba i ne znamo gdje  ga staviše.""",Croatian
Uputiše se onda Petar i onaj drugi učenik i dođoše na  grob.,Croatian
"Trčahu obojica zajedno, ali onaj drugi učenik prestignu  Petra i stiže prvi na grob.",Croatian
"Sagne se i opazi povoje gdje leže, ali ne uđe.",Croatian
Uto dođe i Šimun Petar koji je išao za njim i  uđe u grob. Ugleda povoje gdje leže,Croatian
"i ubrus koji bijaše na  glavi Isusovoj, ali nije bio uz povoje, nego napose svijen na  jednome mjestu.",Croatian
Tada uđe i onaj drugi učenik koji prvi stiže na grob i  vidje i povjerova.,Croatian
Jer oni još ne upoznaše Pisma da Isus treba  da ustane od mrtvih.,Croatian
Potom se učenici vratiše kući.,Croatian
A Marija je stajala vani kod groba i plakala.,Croatian
"Zaplakana  zaviri u grob i ugleda dva anđela u bjelini kako sjede na mjestu  gdje je ležalo tijelo Isusovo - jedan kod glave, drugi kod nogu.",Croatian
"Kažu joj oni: ""Ženo, što plačeš?"" Odgovori im: ""Uzeše Gospodina  mojega i ne znam gdje ga staviše.""",Croatian
"Rekavši to, obazre se  i ugleda Isusa gdje stoji, ali nije znala da je to Isus.",Croatian
"Kaže joj Isus: ""Ženo, što plačeš? Koga tražiš?"" Misleći  da je to vrtlar, reče mu ona: ""Gospodine, ako si ga ti odnio, reci mi gdje si ga stavio i ja ću ga uzeti.""",Croatian
"Kaže joj Isus:  ""Marijo!"" Ona se okrene te će mu hebrejski: ""Rabbuni!"" - što  znači: ""Učitelju!""",Croatian
"Kaže joj Isus: ""Ne zadržavaj se sa mnom  jer još ne uziđoh Ocu, nego idi mojoj braći i javi im: Uzlazim  Ocu svomu i Ocu vašemu, Bogu svomu i Bogu vašemu.""",Croatian
"Ode dakle Marija Magdalena i navijesti učenicima: ""Vidjela  sam Gospodina i on mi je to rekao.""",Croatian
"I uvečer toga istog dana, prvog u tjednu, dok su učenici  u strahu od Židova bili zatvorili vrata, dođe Isus, stane u sredinu  i reče im: ""Mir vama!""",Croatian
"To rekavši, pokaza im svoje ruke i  bok. I obradovaše se učenici vidjevši Gospodina.",Croatian
"Isus im stoga ponovno reče: ""Mir vama! Kao što mene posla Otac i ja šaljem vas.""",Croatian
"To rekavši, dahne u njih i kaže im: ""Primite Duha Svetoga.",Croatian
"Kojima otpustite grijehe, otpuštaju im se; kojima zadržite, zadržani su im.""",Croatian
"Ali Toma zvani Blizanac, jedan od dvanaestorice, ne bijaše  s njima kad dođe Isus.",Croatian
"Govorili su mu dakle drugi učenici:  ""Vidjeli smo Gospodina!"" On im odvrati: ""Ako ne vidim na njegovim  rukama biljeg čavala i ne stavim svoj prst u mjesto čavala, ako  ne stavim svoju ruku u njegov bok, neću vjerovati.""",Croatian
"I nakon osam dana bijahu njegovi učenici opet unutra, a s njima i Toma. Vrata bijahu zatvorena, a Isus dođe, stade  u sredinu i reče: ""Mir vama!""",Croatian
"Zatim će Tomi: ""Prinesi prst ovamo i pogledaj mi ruke! Prinesi  ruku i stavi je u moj bok i ne budi nevjeran nego vjeran.""",Croatian
"Odgovori  mu Toma: ""Gospodin moj i Bog moj!""",Croatian
"Reče mu Isus: ""Budući da si me vidio, povjerovao si. Blaženi koji ne vidješe, a vjeruju!""",Croatian
Isus je pred svojim učenicima učinio i mnoga druga znamenja  koja nisu zapisana u ovoj knjizi.,Croatian
"A ova su zapisana da vjerujete:  Isus je Krist, Sin Božji, i da vjerujući imate život u imenu  njegovu.",Croatian
Poslije toga očitova se Isus ponovno učenicima na Tiberijadskome  moru. Očitova se ovako:,Croatian
"Bijahu zajedno Šimun Petar, Toma zvani  Blizanac, Natanael iz Kane Galilejske, zatim Zebedejevi i još  druga dva njegova učenika.",Croatian
"Kaže im Šimun Petar: ""Idem ribariti.""  Rekoše: ""Idemo i mi s tobom."" Izađoše i uđoše u lađu, ali te  noći ne uloviše ništa.",Croatian
"Kad je već svanulo, stade Isus na kraju, ali učenici nisu  znali da je to Isus.",Croatian
"Kaže im Isus: ""Dječice, imate li što  za prismok?"" Odgovoriše mu: ""Nemamo.""",Croatian
"A on im reče: ""Bacite  mrežu na desnu stranu lađe i naći ćete."" Baciše oni i više je  ne mogoše izvući od mnoštva ribe.",Croatian
"Tada onaj učenik kojega  je Isus ljubio kaže Petru: ""Gospodin je!"" Kad je Šimun Petar  čuo da je to Gospodin, pripaše si gornju haljinu, jer bijaše  gol, te se baci u more.",Croatian
"Ostali učenici dođoše s lađicom vukući  mrežu s ribom jer ne bijahu daleko od kraja, samo kojih dvjesta  lakata.",Croatian
"Kad iziđu na kraj, ugledaju pripravljenu žeravicu i na  njoj pristavljenu ribu i kruh.",Croatian
"Kaže im Isus: ""Donesite riba  što ih sada uloviste.""",Croatian
"Nato se Šimun Petar popne i izvuče  na kraj mrežu punu velikih riba, sto pedeset i tri. I premda  ih je bilo toliko, mreža se ne raskinu.",Croatian
"Kaže im Isus: ""Hajde, doručkujte!"" I nitko se od učenika ne usudi upitati ga: ""Tko  si ti?"" Znali su da je Gospodin.",Croatian
"Isus pristupi, uzme kruh  i dade im, a tako i ribu.",Croatian
To se već treći put očitova Isus učenicima pošto uskrsnu  od mrtvih.,Croatian
"Nakon doručka upita Isus Šimuna Petra: ""Šimune Ivanov, ljubiš li me više nego ovi?"" Odgovori mu: ""Da, Gospodine, ti  znaš da te volim.""",Croatian
"Kaže mu: ""Pasi jaganjce moje!"" Upita ga  po drugi put: ""Šimune Ivanov, ljubiš li me?"" Odgovori mu: ""Da, Gospodine, ti znaš da te volim!"" Kaže mu: ""Pasi ovce moje!""",Croatian
"Upita ga treći put: ""Šimune Ivanov, voliš li me?"" Ražalosti  se Petar što ga upita treći put: ""Voliš li me?"" pa mu odgovori:  ""Gospodine, ti sve znaš! Tebi je poznato da te volim."" Kaže mu  Isus: ""Pasi ovce moje!""",Croatian
"""Zaista, zaista kažem ti: Dok si bio mlađi, sam si se opasivao i hodio kamo si htio; ali kad ostariš, raširit ćeš ruke i drugi će te opasivati i voditi kamo nećeš.""",Croatian
"A to mu reče nagovješćujući kakvom će smrću proslaviti  Boga. Rekavši to doda: ""Idi za mnom!""",Croatian
"Petar se okrene i opazi  da ga slijedi onaj učenik kojega je Isus ljubio i koji se za  večere bijaše privio Isusu uz prsa i upitao ga: ""Gospodine, tko  će te to izdati?""",Croatian
"Vidjevši ga, Petar kaže Isusu: ""Gospodine, a što s ovim?""",Croatian
"Odgovori mu Isus: ""Ako hoću da on ostane  dok ne dođem, što je tebi do toga? Ti idi za mnom!""",Croatian
"Stoga  se pronese među braćom glas da onaj učenik neće umrijeti. No  Isus mu nije rekao: ""Neće umrijeti"", nego: ""Ako hoću da on ostane  dok ne dođem, što je tebi do toga?""",Croatian
Taj učenik za ovo svjedoči i ovo napisa. I znamo da je  istinito svjedočanstvo njegovo.,Croatian
"A ima još mnogo toga što  učini Isus i kad bi se sve redom popisalo, sav svijet, mislim, ne bi obuhvatio knjiga koje bi se napisale.",Croatian
"Prvu sam knjigu, Teofile, sastavio o svemu što je Isus činio  i učio",Croatian
do dana kad je uznesen pošto je dao upute apostolima  koje je izabrao po Duhu Svetome.,Croatian
"Njima je poslije svoje muke mnogim dokazima pokazao da  je živ, četrdeset im se dana ukazivao i govorio o kraljevstvu  Božjem.",Croatian
"I dok je jednom s njima blagovao, zapovjedi im da ne napuštaju  Jeruzalema, nego neka čekaju Obećanje Očevo ""koje čuste od mene:",Croatian
"Ivan je krstio vodom, a vi ćete naskoro nakon ovih dana biti  kršteni Duhom Svetim.""",Croatian
"Nato ga sabrani upitaše: ""Gospodine, hoćeš li u ovo vrijeme  Izraelu opet uspostaviti kraljevstvo?""",Croatian
"On im odgovori: ""Nije  vaše znati vremena i zgode koje je Otac podredio svojoj vlasti.",Croatian
"Nego primit ćete snagu Duha Svetoga koji će sići na vas i  bit ćete mi svjedoci u Jeruzalemu, po svoj Judeji i Samariji  i sve do kraja zemlje.""",Croatian
"Kada to reče, bi uzdignut njima naočigled i oblak ga ote  njihovim očima.",Croatian
"I dok su netremice gledali kako on odlazi  na nebo, gle, dva čovjeka stadoše kraj njih u bijeloj odjeći",Croatian
"i rekoše im: ""Galilejci, što stojite i gledate u nebo? Ovaj  Isus koji je od vas uznesen na nebo isto će tako doći kao što  ste vidjeli da odlazi na nebo.""",Croatian
"Onda se vratiše u Jeruzalem s brda zvanoga Maslinsko, koje je blizu Jeruzalema, udaljeno jedan subotni hod.",Croatian
"I  pošto uđu u grad, uspnu se u gornju sobu gdje su boravili: Petar  i Ivan i Jakov i Andrija, Filip i Toma, Bartolomej i Matej, Jakov  Alfejev i Šimun Revnitelj i Juda Jakovljev -",Croatian
"svi oni bijahu  jednodušno postojani u molitvi sa ženama, i Marijom, majkom Isusovom, i braćom njegovom.",Croatian
U one dane ustade Petar među braćom - a bijaše sakupljenog  naroda oko sto i dvadeset duša - i reče:,Croatian
"""Braćo! Trebalo  je da se ispuni Pismo što ga na usta Davidova proreče Duh Sveti  o Judi koji bijaše vođa onih što uhvatiše Isusa.",Croatian
A Juda se  ubrajao među nas i imao udio u ovoj službi.,Croatian
"On, eto, steče  predio cijenom nepravednosti pa se stropošta, raspuče po sredini  i razli mu se sva utroba.",Croatian
"I svim je Jeruzalemcima znano da  se onaj predio njihovim jezikom zove Akeldama, to jest Predio  smrti.",Croatian
"Pisano je doista u Knjizi psalama: Njegova kuća nek opusti, nek ne bude stanovnika u njoj! Njegovo nadgledništvo nek dobije drugi!",Croatian
Jedan dakle od ovih ljudi što bijahu s nama za sve vrijeme  što je među nama živio Gospodin Isus -,Croatian
počevši od krštenja  Ivanova pa sve do dana kad bi uzet od nas - treba da bude svjedokom  njegova uskrsnuća.,Croatian
"I postaviše dvojicu: Josipa koji se zvao Barsaba a prozvao  se Just, i Matiju.",Croatian
"Onda se pomoliše: ""Ti, Gospodine, poznavaoče svih srdaca, pokaži koga si od  ove dvojice izabrao",Croatian
"da primi mjesto ove apostolske službe  kojoj se iznevjeri Juda da ode na svoje mjesto.""",Croatian
Onda baciše kocke i kocka pade na Matiju; tako bi pribrojen  jedanaestorici apostola.,Croatian
"Kad je napokon došao dan Pedesetnice, svi su bili zajedno na  istome mjestu.",Croatian
"I eto iznenada šuma s neba, kao kad se digne  silan vjetar. Ispuni svu kuću u kojoj su bili.",Croatian
I pokažu im  se kao neki ognjeni razdijeljeni jezici te siđe po jedan na svakoga  od njih.,Croatian
"Svi se napuniše Duha Svetoga i počeše govoriti drugim  jezicima, kako im već Duh davaše zboriti.",Croatian
"A u Jeruzalemu su boravili Židovi, ljudi pobožni iz svakog  naroda pod nebom.",Croatian
"Pa kad nasta ona huka, strča se mnoštvo  i smetÄe jer ih je svatko čuo govoriti svojim jezikom.",Croatian
"Svi  su bili izvan sebe i divili se govoreći: ""Gle! Nisu li svi ovi  što govore Galilejci?",Croatian
Pa kako to da ih svatko od nas čuje  na svojem materinskom jeziku?,Croatian
"Parti, Međani, Elamljani, žitelji  Mezopotamije, Judeje i Kapadocije, Ponta i Azije,",Croatian
"Frigije  i Pamfilije, Egipta i krajeva libijskih oko Cirene, pridošlice  Rimljani,",Croatian
"Židovi i sljedbenici, Krećani i Arapi - svi ih  mi čujemo gdje našim jezicima razglašuju veličanstvena djela  Božja.""",Croatian
"Svi su izvan sebe zbunjeno jedan drugog pitali: ""Što  bi to moglo biti?""",Croatian
"Drugi su pak, podrugujući se, govorili:  ""Slatkog su se vina ponapili!""",Croatian
"A Petar zajedno s jedanaestoricom ustade, podiže glas  i prozbori: ""Židovi i svi što boravite u Jeruzalemu, ovo znajte  i riječi mi poslušajte:",Croatian
"Nisu ovi pijani, kako vi mislite  - ta istom je treća ura dana -",Croatian
nego to je ono što je rečeno  po proroku Joelu:,Croatian
"""U posljednje dane, govori Bog: Izlit ću Duha svoga na svako tijelo i proricat će vaši sinovi i kćeri, vaši će mladići gledati viđenja, a starci vaši sne sanjati.",Croatian
Čak ću i na sluge i sluškinje svoje izliti Duha svojeg u dane one i proricat će.,Croatian
"Pokazat ću čudesa na nebu gore  i znamenja na zemlji dolje, krv i oganj i stupove dima.",Croatian
"Sunce će se prometnut u tminu, a mjesec u krv prije nego svane Dan Gospodnji velik i slavan.",Croatian
"I tko god prizove ime Gospodnje bit će spašen.""",Croatian
"""Izraelci, čujte ove riječi: Isusa Nazarećanina, čovjeka  kojega Bog pred vama potvrdi silnim djelima, čudesima i znamenjima  koja, kao što znate, po njemu učini među vama -",Croatian
"njega, predana  po odlučenu naumu i promislu Božjem, po rukama bezakonika razapeste  i pogubiste.",Croatian
Ali Bog ga uskrisi oslobodivši ga grozote smrti  jer ne bijaše moguće da ona njime ovlada.,Croatian
David doista za  nj kaže: Gospodin mi je svagda pred očima jer mi je zdesna da ne posrnem.,Croatian
"Stog mi se raduje srce i kliče jezik, pa i tijelo mi spokojno počiva.",Croatian
Jer mi nećeš ostaviti dušu u Podzemlju ni dati da pravednik tvoj truleži ugleda.,Croatian
"Pokazat ćeš mi stazu života, ispuniti me radošću lica svoga.",Croatian
"Braćo, dopustite da vam otvoreno kažem: praotac je David  umro, pokopan je i eno mu među nama groba sve do današnjeg dana.",Croatian
"Ali kako je bio prorok i znao da mu se zakletvom zakle  Bog plod utrobe njegove posaditi na prijestolje njegovo,",Croatian
unaprijed je vidio i navijestio uskrsnuće Kristovo: Nije ostavljen u Podzemlju niti mu tijelo truleži ugleda.,Croatian
Toga Isusa uskrisi Bog! Svi smo mi tomu svjedoci.,Croatian
"Desnicom  dakle Božjom uzvišen, primio je od Oca Obećanje, Duha Svetoga, i izlio ga kako i sami gledate i slušate.",Croatian
"Ta David nije  bio uznesen na nebesa, a veli: Reče Gospodin Gospodinu mojemu: 'Sjedi mi zdesna'",Croatian
dok ne položim neprijatelje tvoje za podnožje nogama tvojim!,Croatian
"Pouzdano dakle neka znade sav dom Izraelov da je toga  Isusa kojega vi razapeste Bog učinio i Gospodinom i Kristom.""",Croatian
"Kad su to čuli, duboko potreseni rekoše Petru i drugim  apostolima: ""Što nam je činiti, braćo?""",Croatian
"Petar će im: ""Obratite  se i svatko od vas neka se krsti u ime Isusa Krista da vam se  oproste grijesi i primit ćete dar, Duha Svetoga.",Croatian
"Ta za vas  je ovo obećanje i za djecu vašu i za sve one izdaleka, koje  pozove Gospodin Bog naš.""",Croatian
"I mnogim je drugim riječima još svjedočio i hrabrio ih:  ""Spasite se od naraštaja ovog opakog!""",Croatian
I oni prigrliše riječ  njegovu i krstiše se te im se u onaj dan pridruži oko tri tisuće  duša.,Croatian
"Bijahu postojani u nauku apostolskom, u zajedništvu,  lomljenju kruha i molitvama.",Croatian
Strahopoštovanje obuzimaše svaku  dušu: apostoli su činili mnoga čudesa i znamenja.,Croatian
Svi koji  prigrliše vjeru bijahu združeni i sve im bijaše zajedničko.,Croatian
Sva  bi imanja i dobra prodali porazdijelili svima kako bi tko trebao.,Croatian
"Svaki bi dan jednodušno i postojano hrlili u Hram, u kućama  bi lomili kruh te u radosti i prostodušnosti srca zajednički  uzimali hranu",Croatian
hvaleći Boga i uživajući naklonost svega naroda.  Gospodin je pak danomice zajednici pridruživao spasenike.,Croatian
Petar i Ivan uzlazili su u Hram na devetu molitvenu uru.,Croatian
"Upravo  su donosili nekog čovjeka, hroma od majčine utrobe; njega bi  svaki dan postavljali kod hramskih vrata, zvanih Divna, da prosi  milostinju od onih koji ulaze u Hram.",Croatian
On ugleda Petra i Ivana  upravo kad zakoračiše u Hram te zamoli milostinju.,Croatian
"Petar ga  zajedno s Ivanom prodorno pogleda i reče: ""Pogledaj u nas!""",Croatian
"Dok  ih je molećivo motrio očekujući od njih nešto dobiti,",Croatian
"reče  mu Petar: ""Srebra i zlata nema u mene, ali što imam - to ti dajem:  u ime Isusa Krista Nazarećanina hodaj!""",Croatian
"I uhvativši ga za  desnu ruku, pridiže ga: umah mu omoćaše noge i gležnjevi",Croatian
"pa  skoči, uspravi se, stane hodati te uđe s njima u Hram hodajući, poskakujući i hvaleći Boga.",Croatian
Sav ga narod vidje kako hoda  i hvali Boga.,Croatian
Razabraše da je to on - onaj koji je na Divnim  vratima Hrama prosio milostinju - i ostadoše zapanjeni i izvan  sebe zbog onoga što se s njim dogodilo.,Croatian
"Kako se pak on držao Petra i Ivana, sav se narod zapanjen  strča k njima u trijem zvani Salomonov.",Croatian
"Kada to vidje Petar, obrati se narodu: ""Izraelci, što se ovomu čudite? Ili što nas  gledate kao da smo svojom snagom ili pobožnošću postigli da ovaj  prohoda?",Croatian
"Bog Abrahamov, Izakov i Jakovljev, Bog otaca  naših, proslavi slugu svoga, Isusa kojega vi predadoste i  kojega se odrekoste pred Pilatom kad već bijaše odlučio pustiti  ga.",Croatian
"Vi se odrekoste Sveca i Pravednika, a izmoliste da vam  se daruje ubojica.",Croatian
"Začetnika života ubiste. Ali Bog ga uskrisi  od mrtvih, čemu smo mi svjedoci.""",Croatian
"""I po vjeri u njegovo ime, to je ime dalo snagu ovomu  kojega gledate i poznate: vjera u Njega vratila je ovomu potpuno  zdravlje naočigled vas sviju.""",Croatian
"""I sada, braćo, znam da ste ono uradili iz neznanja kao  i glavari vaši.",Croatian
Ali Bog tako ispuni što unaprijed navijesti  po ustima svih proroka: da će njegov Pomazanik trpjeti.,Croatian
Pokajte  se dakle i obratite da se izbrišu grijesi vaši,Croatian
"pa od Gospodina  dođu vremena rashlade te on pošalje vama unaprijed namijenjenog  Pomazanika, Isusa.""",Croatian
"Njega treba da nebo pridrži do vremena uspostave svega  što obeća Bog na usta svetih proroka svojih odvijeka.""",Croatian
"""Mojsije tako reče: Proroka poput mene od vaše braće  podignut će vam Gospodin, Bog vaš. Njega slušajte u svemu što  vam god reče.",Croatian
"I svaka duša koja ne posluša toga proroka, neka se iskorijeni iz naroda.""",Croatian
"""I svi Proroci koji su - od Samuela dalje - govorili, također su navijestili ove dane.""",Croatian
"""Vi ste sinovi proroka i Saveza koji sklopi Bog s ocima  vašim govoreći Abrahamu: Potomstvom će se tvojim blagoslivljati  sva plemena zemlje.",Croatian
"Vama najprije podiže Bog Slugu svoga  i posla ga blagoslivljati vas da se svatko obrati od opačina  svojih.""",Croatian
"Dok su oni još govorili narodu, priđu im svećenici, hramski  zapovjednik i saduceji,",Croatian
ozlovoljeni što uče narod i navješćuju  - u Isusu - uskrsnuće od mrtvih;,Croatian
pograbe ih i bace u tamnicu  do sutra jer već bijaše večer.,Croatian
"Ipak mnogi od onih koji su  čuli Riječ, povjerovaše te broj vjernika poraste nekako do pet  tisuća.",Croatian
"Sutradan se sastadoše u Jeruzalemu glavari, starješine  i pismoznanci -",Croatian
"i veliki svećenik Ana, i Kajfa, i Ivan, i  Aleksandar, i svi od roda velikosvećeničkoga.",Croatian
"Izvedoše apostole  preda se pa ih stadoše ispitivati: ""Kojom snagom ili po kojem  imenu vi to učiniste?""",Croatian
"Onda Petar pun Duha Svetoga reče: ""Glavari narodni i starješine!",Croatian
Zar mi danas odgovaramo zbog dobra djela učinjena bolesnu  čovjeku? Po kome je ovaj spašen?,Croatian
"Neka bude znano svima vama  i svemu narodu Izraelovu: po imenu Isusa Krista Nazarećanina, kojega ste vi raspeli, a kojega Bog uskrisi od mrtvih! Po njemu  ovaj stoji pred vama zdrav!",Croatian
"On je onaj kamen koji  vi graditelji odbaciste, ali koji postade kamen zaglavni.",Croatian
"I nema ni u kome drugom spasenja. Nema uistinu pod nebom  drugoga imena dana ljudima po kojemu se možemo spasiti.""",Croatian
"Kad vidješe neustrašivost Petrovu i Ivanovu, a znajući  da su to ljudi nepismeni i neuki, bijahu u čudu; znali su ih, da bijahu s Isusom, ali",Croatian
"videći gdje s njima stoji izliječeni  čovjek, nisu mogli ništa protusloviti.",Croatian
Stoga zapovjediše  da izađu iz vijećnice pa stadoše raspravljati:,Croatian
"""Što ćemo  s tim ljudima? Ta učinili su očit znak, poznat svim Jeruzalemcima, ne možemo ga nijekati;",Croatian
"ali da se još više ne razglasi u  narod, zaprijetimo im da nikomu živom o tom Imenu više ne govore.""",Croatian
Pozvaše ih i zapovjediše im da podnipošto ne zbore niti  naučavaju u ime Isusovo.,Croatian
"Ali im Petar i Ivan odgovoriše:  ""Sudite je li pred Bogom pravo slušati radije vas nego Boga.",Croatian
"Mi doista ne možemo ne govoriti što vidjesmo i čusmo.""",Croatian
"Ali  oni ne našavši kako da ih kazne, opet im zaprijete pa ih otpuste  poradi naroda jer su svi slavili Boga zbog onoga što se dogodilo.",Croatian
Jer čovjeku na kom se dogodi čudo ozdravljenja bijaše više  od četrdeset godina.,Croatian
"Otpušteni, odoše svojima i javiše što im rekoše veliki  svećenici i starješine.",Croatian
"Kad su oni to čuli, jednodušno podigoše  glas k Bogu i rekoše: ""Gospodine, ti si stvorio nebo i zemlju i more i sve što je u njima!",Croatian
"Ti si na usta oca našega, sluge svoga Davida, po Duhu Svetom rekao: Zašto se bune narodi, zašto puci ludosti snuju?",Croatian
"Ustaju kraljevi zemaljski, Knezovi se rotÄe protiv Gospodina i protiv Pomazanika njegova.",Croatian
"RotÄe se, uistinu, u ovome gradu na svetog Slugu tvoga Isusa, kog pomaza, rotÄe se Herod i Poncije Pilat zajedno s narodima i pucima izraelskim",Croatian
da učine što tvoja ruka i tvoja volja predodredi da se zbude.,Croatian
"I evo sada, Gospodine, promotri prijetnje njihove i daj slugama svojim sa svom smjelošću navješćivati riječ tvoju!",Croatian
"Pruži ruku svoju da bude ozdravljenja, znamenja i čudesa po imenu svetoga Sluge tvoga Isusa.""",Croatian
"I pošto se pomoliše, potrese se mjesto gdje bijahu  sabrani, i svi se napuniše Duha Svetoga te stanu navješćivati  riječ Božju smjelo.",Croatian
"U mnoštva onih što prigrliše vjeru bijaše jedno srce  i jedna duša. I nijedan od njih nije svojim zvao ništa od onoga  što je imao, nego im sve bijaše zajedničko.",Croatian
Apostoli pak  velikom silom davahu svjedočanstvo o uskrsnuću Gospodina Isusa  i svi uživahu veliku naklonost.,Croatian
"Doista, nitko među njima  nije oskudijevao jer koji bi god posjedovali zemljišta ili kuće, prodavali bi ih i utržak donosili",Croatian
i stavljali pred noge  apostolima. A dijelilo se svakomu koliko je trebao.,Croatian
"A Josip, od apostola prozvan Barnaba, što znači Sin utjehe, levit, rodom Cipranin,",Croatian
posjedovaše jednu njivu; proda je  pa donese novac i postavi pred noge apostolima.,Croatian
"Neki pak čovjek po imenu Ananija, zajedno sa svojom ženom Safirom  proda imanje",Croatian
"pa u dogovoru sa ženom odvoji nešto od utrška, a samo jedan dio donese i postavi pred noge apostolima.",Croatian
"Petar  mu reče: ""Ananija, zašto ti Sotona ispuni srce te si slagao Duhu  Svetomu i odvojio od utrška imanja?",Croatian
"Da je ostalo neprodano, ne bi li tvoje ostalo; i jednoć prodano, nije li u tvojoj vlasti?  Zašto si se na takvo što odlučio? Nisi slagao ljudima, nego Bogu!""",Croatian
"Kako Ananija ču te riječi, sruši se i izdahnu. I silan strah  spopade sve koji su to čuli.",Croatian
"Nato ustanu mladići, poviju ga, iznesu i pokopaju.",Croatian
Nakon otprilike tri sata uđe njegova žena ne znajući što  se dogodilo.,Croatian
"Petar joj reče: ""Reci mi, jeste li za toliko  dali imanje?"" Ona odgovori: ""Da, za toliko.""",Croatian
"A Petar će joj:  ""Što vam bi da se složiste iskušati Duha Gospodnjega? Eto na  vratima nogu onih koji ti pokopaše muža! I tebe će iznijeti!""",Croatian
"Ona se umah sruši do njegovih nogu i izdahnu. Oni mladići  uđu, nađu je mrtvu, iznesu je i pokopaju uz muža.",Croatian
I silan strah spopade cijelu Crkvu i sve koji su to čuli.,Croatian
Po rukama se apostolskim događala mnoga znamenja i čudesa  u narodu. Svi su se jednodušno okupljali u Trijemu Salomonovu.,Croatian
"Nitko se drugi nije usuđivao pridružiti im se, ali ih je  narod veličao.",Croatian
I sve se više povećavalo mnoštvo muževa i  žena što vjerovahu Gospodinu,Croatian
"tako da su na trgove iznosili  bolesnike i postavljali ih na ležaljkama i posteljama ne bi li, kad Petar bude prolazio, bar sjena njegova osjenila kojega od  njih.",Croatian
"A slijegalo bi se i mnoštvo iz gradova oko Jeruzalema:  donosili bi bolesnike i opsjednute od nečistih duhova, i svi  bi ozdravljali.",Croatian
Onda se podiže veliki svećenik i sve njegove pristaše  - sljedba saducejska.,Croatian
"Puni zavisti, pohvataju apostole i  strpaju ih u javnu tamnicu.",Croatian
"Ali anđeo Gospodnji noću otvori  vrata tamnice, izvede ih i reče:",Croatian
"""Pođite i postojano u Hramu  navješćujte narodu sve riječi Života ovoga.""",Croatian
"Poslušni, u  praskozorje su ušli u Hram te naučavali. Uto stiže veliki svećenik i njegove pristaše, sazovu Vijeće  i sve starješinstvo sinova Izraelovih pa pošalju u zatvor da  ih dovedu.",Croatian
"Kad stražari stigoše onamo, ne nađoše ih u tamnici  pa se vrate i jave:",Croatian
"""Zatvor smo našli sa svom pomnjom zatvoren  i čuvare na straži pred vratima, ali kad smo otvorili, nikoga  unutra ne nađosmo.""",Croatian
"Kad su hramski zapovjednik i veliki svećenici čuli te  riječi, u nedoumici su se pitali što bi to moglo biti.",Croatian
"Nato  netko pristigne i dojavi im: ""Eno, ljudi koje baciste u tamnicu, u Hramu stoje i uče narod.""",Croatian
Tada zapovjednik sa stražarima  ode te ih dovede - ne na silu jer se bojahu da ih narod ne kamenuje.,Croatian
Dovedoše ih i privedoše pred Vijeće. Veliki ih svećenik  zapita:,Croatian
"""Nismo li vam strogo zabranili učiti u to Ime? A  vi ste eto napunili Jeruzalem svojim naukom i hoćete na nas navući  krv toga čovjeka.""",Croatian
"Petar i apostoli odvrate: ""Treba se većma pokoravati  Bogu negoli ljudima!",Croatian
Bog otaca naših uskrisi Isusa kojega  vi smakoste objesivši ga na drvo.,Croatian
Njega Bog desnicom  svojom uzvisi za Začetnika i Spasitelja da obraćenjem podari  Izraela i oproštenjem grijeha.,Croatian
"I mi smo svjedoci tih događaja  i Duh Sveti kojega dade Bog onima što mu se pokoravaju.""",Croatian
Nato se oni razgnjeviše i htjedoše ih ubiti.,Croatian
"Ali  ustade u Vijeću neki farizej imenom Gamaliel, zakonoznanac, kojega  je poštovao sav narod. On zapovjedi da ljude načas izvedu",Croatian
"pa  će vijećnicima: ""Izraelci, dobro promislite što ćete s tim ljudima.",Croatian
"Ta prije nekog vremena podiže se Teuda tvrdeći da je netko, i uza nj prista oko četiri stotine ljudi. Bi smaknut i sve mu  se pristaše razbjegoše i netragom ih nesta.",Croatian
Nakon toga se  u dane popisa podiže Juda Galilejac i odvuče narod za sobom.  I on propade i sve mu se pristaše raspršiše.,Croatian
"I sad evo kanite  se, velim vam, tih ljudi i otpustite ih. Jer ako je taj naum  ili to djelo od ljudi, propast će;",Croatian
"ako li je pak od Boga, nećete ga moći uništiti - da se i s Bogom u ratu ne nađete.""  Poslušaju ga",Croatian
"pa dozovu apostole, išibaju ih, zapovjede im  da ne govore u ime Isusovo pa ih otpuste.",Croatian
Oni pak odu ispred  Vijeća radosni što bijahu dostojni podnijeti pogrde za Ime.,Croatian
"I  svaki su dan u Hramu i po kućama neprestance učili i navješćivali  Krista, Isusa.",Croatian
"U one dane, kako se broj učenika množio, Židovi grčkog jezika  stadoše mrmljati protiv domaćih Židova što se u svagdanjem služenju  zanemaruju njihove udovice.",Croatian
"Dvanaestorica nato sazvaše mnoštvo  učenika i rekoše: ""Nije pravo da mi napustimo riječ Božju da  bismo služili kod stolova.",Croatian
"De pronađite, braćo, između sebe  sedam muževa na dobru glasu, punih Duha i mudrosti. Njih ćemo  postaviti nad ovom službom,",Croatian
"a mi ćemo se posvetiti molitvi  i posluživanju Riječi.""",Croatian
"Prijedlog se svidje svemu mnoštvu pa izabraše Stjepana, muža puna vjere i Duha Svetoga, zatim Filipa, Prohora, Nikanora, Timona, Parmenu te antiohijskog pridošlicu Nikolu.",Croatian
"Njih postave  pred apostole, a oni pomolivši se, polože na njih ruke.",Croatian
"I riječ je Božja rasla, uvelike se množio broj učenika u Jeruzalemu  i veliko je mnoštvo svećenika prihvaćalo vjeru.",Croatian
Stjepan je pun milosti i snage činio velika čudesa i znamenja  u narodu.,Croatian
"Nato se digoše neki iz takozvane sinagoge Slobodnjaka, Cirenaca, Aleksandrinaca te onih iz Cilicije i Azije pa počeše  raspravljati sa Stjepanom,",Croatian
ali nisu mogli odoljeti mudrosti  i Duhu kojim je govorio.,Croatian
"Onda podmetnuše neke ljude koji rekoše: ""Čuli smo ga  govoriti pogrdne riječi protiv Mojsija i Boga.""",Croatian
"Podjare i  narod, starješine i pismoznance pa priđu, zgrabe ga i odvuku  u Vijeće.",Croatian
"Ondje namjestiše lažne svjedoke koji rekoše: ""Ovaj  čovjek neprestance govori protiv svetog Mjesta i Zakona.",Croatian
"Čuli  smo ga doista govoriti: 'Isus Nazarećanin razvalit će ovo Mjesto  i izmijeniti običaje koje nam predade Mojsije'.""",Croatian
A svi koji  su sjedili u Vijeću upriješe pogled u Stjepana te opaziše - lice  mu kao u anđela.,Croatian
"Veliki svećenik upita: ""Je li to tako?""",Croatian
"Stjepan odgovori:  ""Braćo i oci, čujte! Bog slave ukaza se ocu našemu Abrahamu dok  bijaše u Mezopotamiji, prije negoli se nastani u Haranu,",Croatian
"i  reče mu: Iziđi iz zemlje svoje, iz zavičaja svoga, hajde u zemlju koju ću ti pokazati.",Croatian
On nato iziđe iz zemlje kaldejske i nastani se u Haranu.  Odande ga nakon smrti oca njegova Bog preseli u ovu zemlju u  kojoj vi sada boravite.,Croatian
"U njoj mu ne dade ni stope baštine,  nego obeća dati je u posjed njemu i potomstvu njegovu  nakon njega, premda još nije imao djeteta.",Croatian
"Bog  isto tako reče da će potomci njegovi biti pridošlice u zemlji  tuđoj, da će ih porobljavati i tlačiti četiri stotine  godina.",Croatian
"Ali narod kojemu budu robovali ja ću suditi, reče  Bog. A nakon toga izići će i iskazati mi štovanje na ovome  mjestu.",Croatian
"Dade mu i Savez obrezanja. Tako rodi Izaka  i obreza ga osmi dan, Izak Jakova, Jakov dvanaest rodozačetnika.""",Croatian
"""Rodozačetnici pak, iz zavisti, Josipa predadoše u  Egipat. Ali Bog bijaše s njim",Croatian
"te ga izbavljaše iz svih  nevolja, podari ga naklonošću i mudrošću pred faraonom, kraljem egipatskim koji ga postavi za upravitelja nad  Egiptom i nad cijelim dvorom svojim.",Croatian
Onda u cijeloj  zemlji egipatskoj i kanaanskoj nasta glad i nevolja velika:  oci naši ne mogahu naći hrane.,Croatian
"Kad Jakov doču da u Egiptu  ima žita, posla onamo najprije oce naše.",Croatian
Drugi se put  Josip očitova braći svojoj pa faraon dozna za podrijetlo  Josipovo.,Croatian
"Josip tada posla po Jakova, oca svoga, i svu rodbinu, sedamdeset i pet duša.",Croatian
Jakov tako siđe u Egipat. I umrije  on i oci naši.,Croatian
"Preneseni su u Sihem i položeni u grob  koji je Abraham za srebro kupio od sinova Hamorovih u Sihemu.""",Croatian
"""Kako se bližilo vrijeme obećanja koje Bog obreče Abrahamu, rastao je u Egiptu narod i množio se",Croatian
dok ondje  ne zavlada drugi kralj koji nije poznavao Josipa.,Croatian
"Lukav  prema rodu našemu, tlačio je on oce naše da bi djecu svoju izlagali  da ne ostanu na životu.",Croatian
"U taj se čas rodi Mojsije.  Bijaše božanski lijep. Tri je mjeseca hranjen u kući očinskoj,",Croatian
"a onda, kad je bio izložen, prigrli ga kći faraonova  i othrani sebi za sina.",Croatian
"Tako Mojsije, odgojen u svoj  mudrosti egipatskoj, bijaše silan na riječima i djelima.""",Croatian
"""Kad mu bijaše četrdeset godina, ponuka ga srce da pohodi  braću svoju, sinove Izraelove.",Croatian
"I kad vidje kako je jednomu  nanesena nepravda, suprotstavi se i osveti zlostavljenoga ubivši  Egipćanina.",Croatian
"Mislio je da će braća njegova shvatiti kako  će im Bog po njegovoj ruci pružiti spasenje, ali oni ne shvatiše.",Croatian
"Sutradan se pojavi pred onima koji su se tukli te ih stade  nagovarati da se izmire: 'Ljudi, braća ste! Zašto zlostavljate  jedan drugoga?'",Croatian
Ali ga onaj što je zlostavljao svoga bližnjega  odbi riječima: Tko te postavi glavarom i sucem nad nama?,Croatian
Kaniš  li ubiti i mene kao što si jučer ubio onog Egipćanina?,Croatian
"Na  te riječi pobježe Mojsije i skloni se u zemlju midjansku,  gdje mu se rodiše dva sina.""",Croatian
"""Nakon četrdeset godina ukaza mu se Anđeo u pustinji  brda Sinaja u rasplamtjeloj vatri jednoga grma.",Croatian
"Opazivši  to, zadivi se Mojsije viđenju. Dok je prilazio da bolje promotri, eto glasa Gospodnjega:",Croatian
"Ja sam Bog Otaca tvojih, Bog Abrahamov, Izakov i Jakovljev. Sav preplašen, Mojsije se ne usudi pogledati.",Croatian
"A Gospodin će mu: Izuj obuću s nogu! Jer mjesto na kojem  stojiš, sveto je tlo.",Croatian
"Vidio sam, vidio nevolju naroda svoga  u Egiptu i uzdisaj mu čuo pa siđoh izbaviti ga. I sad hajde!  Šaljem te u Egipat!""",Croatian
"""Toga Mojsija - kojega su se odrekli rekavši: Tko  te postavi glavarom i sucem? - toga im Bog kao glavara i  otkupitelja posla po Anđelu koji mu se ukaza u grmu.",Croatian
"On ih  izvede učinivši čudesa i znamenja u zemlji egipatskoj, u Crvenome  moru i u pustinji kroz četrdeset godina.",Croatian
To je onaj Mojsije  koji reče sinovima Izraelovim: Proroka poput mene od vaše  braće podići će vam Bog.,Croatian
To je onaj koji za skupa u pustinji  bijaše između Anđela što mu govoraše na brdu Sinaju i otaca naših;  onaj koji je primio riječi životne da ih nama preda.,Croatian
"Njemu  se ne htjedoše pokoriti oci naši, nego ga odbiše i u srcima se  svojima vratiše u Egipat",Croatian
rekavši Aronu: 'Napravi  nam bogove koji će ići pred nama! Ta ne znamo što se dogodi s  tim Mojsijem koji nas izvede iz zemlje egipatske.',Croatian
"Tele načiniše  u dane one, prinesoše žrtvu tom kumiru i veseljahu se  djelima ruku svojih.",Croatian
"Bog se pak odvrati i prepusti ih da  časte vojsku nebesku, kao što piše u Knjizi proročkoj: Prinosiste li mi žrtve i prinose četrdeset godina u pustinji, dome Izraelov?",Croatian
"Poprimiste šator Molohov i zvijezdu boga Refana - likove koje napraviste da biste im se klanjali. Odvest ću vas stoga u progonstvo onkraj Babilona!""",Croatian
"""Oci naši imahu u pustinji Šator svjedočanstva kako odredi  Onaj koji reče Mojsiju da se on načini po praliku koji  je vidio.",Croatian
"Taj su Šator preuzeli oci naši i pod Jošuom ga  unijeli u posjed s kojega Bog pred licem njihovim rastjera narode.  Tako bijaše sve do dana Davida,",Croatian
koji je našao milost pred  Bogom te molio da nađe boravište Bogu Jakovljevu.,Croatian
Istom  Salomon izgradi mu Dom.,Croatian
"Ali Svevišnji u rukotvorinama  ne prebiva, kao što veli prorok:",Croatian
"Nebesa su moje prijestolje, a zemlja podnožje nogama. Kakav dom da mi sagradite, govori Gospodin, i gdje da bude mjesto mog počinka?",Croatian
Nije li ruka moja načinila sve to?,Croatian
"Tvrdovrati i neobrezanih srdaca i ušiju, vi se uvijek opirete Duhu Svetomu: kako oci vaši tako i vi!",Croatian
"Kojega  od proroka nisu progonili oci vaši? I pobiše one koji su unaprijed  navijestili dolazak Pravednika čiji ste vi sada izdajice i ubojice,",Croatian
"vi koji po anđeoskim uredbama primiste Zakon, ali ga se  niste držali.""",Croatian
"Kad su to čuli, uskipješe u srcima i počeše škripati  zubima na njega.",Croatian
"Ali on, pun Duha Svetoga, uprije pogled  u nebo i ugleda slavu Božju i Isusa gdje stoji zdesna Bogu",Croatian
"pa  reče: ""Evo vidim nebesa otvorena i Sina Čovječjega gdje stoji  zdesna Bogu.""",Croatian
"Vičući iza glasa, oni zatisnuše uši i navališe  jednodušno na njega.",Croatian
Izbaciše ga iz grada pa ga kamenovahu.  Svjedoci odložiše haljine do nogu mladića koji se zvao Savao.,Croatian
"I dok su ga kamenovali, Stjepan je zazivao: ""Gospodine Isuse, primi duh moj!""",Croatian
"Onda se baci na koljena i povika iza glasa:  ""Gospodine, ne uzmi im ovo za grijeh!"" Kada to reče, usnu.",Croatian
Savao je pristao da se Stjepan smakne. U onaj dan navali velik progon na Crkvu u Jeruzalemu. Svi  se osim apostola raspršiše po krajevima judejskim i samarijskim.,Croatian
Bogobojazni su ljudi pokopali Stjepana i održali veliko žalovanje  za njim.,Croatian
"Savao je pak pustošio Crkvu: ulazio je u kuće, odvlačio  muževe i žene i predavao ih u tamnicu.",Croatian
Oni dakle što su se raspršili obilazili su navješćujući  Riječ.,Croatian
Filip tako siđe u grad samarijski i stade im propovijedati  Krista.,Croatian
Mnoštvo je jednodušno prihvaćalo što je Filip govorio  slušajući ga i gledajući znamenja koja je činio.,Croatian
"Doista, iz  mnogih su opsjednutih izlazili nečisti duhovi vičući iza glasa, a ozdravljali su i mnogi uzeti i hromi.",Croatian
Nasta tako velika  radost u onome gradu.,Croatian
"Čovjek se neki, imenom Šimun, u gradu već duže bavio čarobnjaštvom  i opčaravao narod tvrdeći da je neki veliki.",Croatian
"Priklanjalo  mu se sve, malo i veliko, te govorilo: ""Ovaj je Snaga Božja,  zvana Velika.""",Croatian
A priklanjahu mu se jer ih je duže vremena  opčaravao svojim vradžbinama.,Croatian
"Ali kad povjerovaše Filipu  koji navješćivaše evanđelje o kraljevstvu Božjemu i o imenu Isusa  Krista, krštavahu se - muževi i žene.",Croatian
Povjerova i Šimun te  se krsti i osta uz Filipa: bio je zanesen promatrajući znamenja  i čudesa koja su se događala.,Croatian
"Kad su apostoli u Jeruzalemu čuli da je Samarija prigrlila  riječ Božju, poslaše k njima Petra i Ivana.",Croatian
Oni siđoše i  pomoliše se za njih da bi primili Duha Svetoga.,Croatian
Jer još ni  na koga od njih ne bijaše sišao; bijahu samo kršteni u ime Gospodina  Isusa.,Croatian
Tada polagahu ruke na njih i oni primahu Duha Svetoga.,Croatian
"Kad Šimun vidje da se polaganjem ruku apostolskih daje  Duh, ponudi apostolima novaca",Croatian
"govoreći: ""Dajte i meni tu  moć da svatko na koga položim ruke primi Duha Svetoga.""",Croatian
"Petar mu odvrati: ""Novac tvoj zajedno s tobom propao  kad si mislio dar Božji novcima steći!",Croatian
Nema tebi ovdje dijela  ni udjela jer tvoje srce nije pravo pred Bogom!,Croatian
Obrati se  od te opakosti svoje i moli Gospodina ne bi li ti se kako oprostila  namisao srca tvoga.,Croatian
"Ta gledam te: žučju si gorak i nepravdom  okovan.""",Croatian
"Šimun odgovori: ""Molite i vi za me Gospodina da me ne snađe  ništa od toga što rekoste!""",Croatian
"Oni pak pošto posvjedočiše i dorekoše riječ Gospodnju, vratiše se u Jeruzalem navješćujući evanđelje mnogim selima  samarijskim.",Croatian
"Anđeo se Gospodnji obrati Filipu: ""Ustani i pođi na jug  putom što iz Jeruzalema silazi u Gazu; on je pust.""",Croatian
"On usta  i pođe. Odjednom eto nekog Etiopljanina, dvoranina, visokog dostojanstvenika  kandake, kraljice etiopske koji bijaše nad svom njezinom riznicom.",Croatian
"Vraćao se iz Jeruzalema, kamo je bio pošao pokloniti se;  sjeđaše na svojim kolima i čitaše proroka Izaiju.",Croatian
"Duh reče  Filipu: ""Pođi i pridruži se tim kolima!""",Croatian
"Filip pritrča i  ču gdje onaj čita Izaiju proroka pa će mu: ""Razumiješ li što  čitaš?""",Croatian
"On odvrati: ""Kako bih mogao ako me tko ne uputi?""  Onda zamoli Filipa da se uspne i sjedne uza nj.",Croatian
"A čitao je  ovaj odlomak Pisma: Ko ovcu na klanje odvedoše ga, ko janje nijemo pred onim što ga striže on ne otvara svojih usta.",Croatian
"U poniženju sud mu je uskraćen. Naraštaj njegov tko da opiše? Da, uklonjen je sa zemlje život njegov.",Croatian
"Dvoranin se obrati Filipu pa će mu: ""Molim te, o kome  to prorok govori? O sebi ili o kome drugom?",Croatian
"Filip prozbori  te mu, pošavši od toga Pisma, navijesti evanđelje: Isusa.",Croatian
"Putujući tako, stigoše do neke vode pa će dvoranin: ""Evo  vode! Što priječi da se krstim?""",Croatian
#,Croatian
"Zapovjedi da kola  stanu pa obojica, Filip i dvoranin, siđoše u vodu te ga Filip  krsti.",Croatian
"A kad iziđoše iz vode, Duh Gospodnji ugrabi Filipa  te ga dvoranin više ne vidje. On radosno nastavi svojim putom,",Croatian
"a Filip se nađe u Azotu. I kako je prolazio, navješćivaše  evanđelje svim gradovima dok ne stiže u Cezareju.",Croatian
"Savao pak, sveudilj zadahnut prijetnjom i pokoljem prema učenicima  Gospodnjim, pođe k velikomu svećeniku,",Croatian
"zaiska od njega pisma  za sinagoge u Damasku, da sve koje nađe od ovoga Puta, muževe  i žene, okovane dovede u Jeruzalem.",Croatian
"Kad se putujući približi Damasku, iznenada ga obasja svjetlost  s neba.",Croatian
"Sruši se na zemlju i začu glas što mu govoraše: ""Savle, Savle, zašto me progoniš?""",Croatian
"On upita: ""Tko si, Gospodine?"" A on će: ""Ja sam Isus kojega ti progoniš!",Croatian
"Nego ustani, uđi u grad i reći će ti se što ti je činiti.""",Croatian
"Njegovi suputnici ostadoše bez riječi: čuli su doduše  glas, ali ne vidješe nikoga.",Croatian
Savao usta sa zemlje. Otvorenih  očiju nije ništa vidio pa ga povedu za ruku i uvedu u Damask.,Croatian
"Tri dana nije vidio, nije jeo ni pio.",Croatian
"U Damasku bijaše neki učenik imenom Ananija. Njemu u viđenju  reče Gospodin: ""Ananija!"" On se odazva: ""Evo me, Gospodine!""",Croatian
"A Gospodin će mu: ""Ustani, pođi u ulicu zvanu Ravna i  u kući Judinoj potraži Taržanina imenom Savla. Eno, moli se;",Croatian
"i u viđenju vidje čovjeka imenom Ananiju gdje ulazi i polaže  na nj ruke da bi progledao.""",Croatian
"Ananija odgovori: ""Gospodine, od mnogih sam čuo o tom  čovjeku kolika je zla tvojim svetima učinio u Jeruzalemu.",Croatian
"On  ima od velikih svećenika i punomoć okovati sve koji prizivlju  ime tvoje.""",Croatian
"Gospodin mu odvrati: ""Pođi jer on mi je oruđe izabrano  da ponese ime moje pred narode i kraljeve i sinove Izraelove.",Croatian
"Ja ću mu uistinu pokazati koliko mu je za ime moje trpjeti.""",Croatian
"Ananija ode, uđe u kuću, položi na nj ruke i reče: ""Savle, brate! Gospodin, Isus koji ti se ukaza na putu kojim si išao, posla me da progledaš i napuniš se Duha Svetoga.""",Croatian
"I odmah mu s očiju spade nešto kao ljuske te on progleda  pa usta, krsti se",Croatian
"i uzevši hrane, okrijepi se. Nekoliko dana provede s učenicima u Damasku.",Croatian
"te odmah  stade po sinagogama propovijedati Isusa, da je on Sin Božji.",Croatian
"Koji ga god slušahu, izvan sebe govorahu: ""Nije li ovo onaj  koji je u Jeruzalemu istrebljivao sve koji Ime ovo prizivlju, pa i ovamo zato došao da ih okovane odvede pred velike svećenike?""",Croatian
"Savao pak, sve silniji, zbunjivaše Židove koji prebivahu  u Damasku dokazujući: ""Ovo je Krist!""",Croatian
"Pošto je minulo podosta vremena, odluče Židovi pogubiti  ga,",Croatian
"ali Savao dozna za njihov naum. Nadzirahu i vrata danju  i noću da bi ga pogubili,",Croatian
ali ga učenici noću uzeše i preko  zidina oprezno spustiše u košari.,Croatian
"Kad je Savao došao u Jeruzalem, gledao se pridružiti  učenicima, ali ga se svi bojahu: nisu vjerovali da je učenik.",Croatian
Tada ga Barnaba uze i povede k apostolima te im pripovjedi  kako je Savao na putu vidio Gospodina koji mu je govorio i kako  je u Damasku smjelo propovijedao u ime Isusovo.,Croatian
Od tada se s njima slobodno kretao po Jeruzalemu i smjelo  propovijedao u ime Gospodnje.,Croatian
Govorio je i raspravljao sa  Židovima grčkog jezika pa i oni snovahu pogubiti ga.,Croatian
Saznala to braća pa ga odvedoše u Cezareju i uputiše u Tarz.,Croatian
"Crkva je po svoj Judeji, Galileji i Samariji uživala  mir, izgrađivala se i napredovala u strahu Gospodnjem te rasla  utjehom Svetoga Duha.",Croatian
"Jednom Petar, obilazeći posvuda, siđe i k svetima u Lidi.",Croatian
"Ondje nađe nekog čovjeka imenom Eneja, koji je osam godina  ležao na postelji: bijaše uzet.",Croatian
"Reče mu Petar: ""Eneja, ozdravlja  te Isus Krist! Ustani i prostri sam sebi!"" On umah usta.",Croatian
Vidješe  to svi žitelji Lide i Šarona te se obratiše Gospodinu.,Croatian
"U Jopi pak bijaše učenica imenom Tabita, što prevedeno  znači Košuta. Bijaše ona bogata dobrim djelima i milostinjama  što ih je dijelila.",Croatian
"Upravo u one dane obolje i umrije. Pošto  je operu, izlože je u gornjoj sobi.",Croatian
"A kako je Lida blizu  Jope, učenici čuše da je Petar ondje i poslaše k njemu dva čovjeka  s molbom: ""Dođi k nama, ne oklijevaj!""",Croatian
"Petar usta i krenu s njima. Čim stiže, odvedoše ga u  gornju sobu. Okružiše ga sve udovice te mu plačući pokazivahu  haljine i odijela što ih je Košuta izrađivala dok je još bila  s njima.",Croatian
"Petar sve istjera van, kleknu, pomoli se pa se okrenu  prema tijelu i reče: ""Tabita, ustani!"" Ona otvori oči, pogleda  Petra i sjede.",Croatian
On joj pruži ruku i pridiže je. Onda pozove  svete i udovice pa im je pokaza živu.,Croatian
Dozna se za to po svoj  Jopi te mnogi povjerovaše u Gospodina.,Croatian
Petar osta neko vrijeme u Jopi u nekog Šimuna kožara.,Croatian
"U Cezareji bijaše neki čovjek imenom Kornelije, satnik takozvane  italske čete,",Croatian
pobožan i bogobojazan sa svim svojim domom.  Dijelio je mnoge milostinje narodu i bez prestanka se molio Bogu.,Croatian
"U viđenju negdje oko devete ure dana ugleda on jasno anđela  Božjega gdje dolazi k njemu i veli mu: ""Kornelije!""",Croatian
"Zagleda  se u nj pa mu prestrašen reče: ""Što je, Gospodine?"" A on njemu:  ""Molitve su tvoje i milostinje uzišle kao žrtva podsjetnica pred  Boga.",Croatian
Zato sada pošalji ljude u Jopu i dozovi Šimuna koji  se zove Petar.,Croatian
"On je gost u nekog Šimuna kožara čija je kuća  uz more.""",Croatian
"Čim ode anđeo koji mu je govorio, pozove on dvojicu  slugu i jednoga pobožna, privržena vojnika,",Croatian
sve im ispripovjedi  i posla ih u Jopu.,Croatian
"Sutradan, dok su oni putovali i približavali se gradu, oko šeste ure uziđe Petar na krov moliti.",Croatian
"Ogladnje i zaželje  se jela. Dok mu pripremahu, pade on u zanos.",Croatian
"Gleda on nebo  rastvoreno i posudu neku poput velika platna: uleknuta s četiri  okrajka, silazi na zemlju.",Croatian
"U njoj bijahu svakovrsni četveronošci, gmazovi zemaljski i ptice nebeske.",Croatian
"I glas će mu neki: ""Ustaj, Petre! Kolji i jedi!""",Croatian
"Petar odvrati: ""Nipošto, Gospodine!  Ta nikad još ne okusih ništa okaljano i nečisto"".",Croatian
"A glas  će mu opet, po drugi put: ""Što Bog očisti, ti ne zovi okaljanim!""",Croatian
"To se ponovi do triput, a onda je posuda ponesena na nebo.",Croatian
"Dok se Petar dvoumio što bi imalo značiti viđenje koje  vidje, eto ljudi koje je poslao Kornelije: pošto se raspitaše  za Šimunovu kuću, pojave se na vratima,",Croatian
"zovnu te upitaju  je li ondje ugošćen neki Šimun, nazvan Petar.",Croatian
"Dok je Petar sveudilj razmišljao o viđenju, reče mu Duh:  ""Evo, neka te trojica traže.",Croatian
"De ustani, siđi i pođi s njima  ne skanjujući se jer ja sam ih poslao.""",Croatian
"Petar siđe k ljudima  i reče: ""Evo me! Ja sam onaj kojega tražite! Zbog čega ste došli?""",Croatian
"Oni odgovore: ""Satnik Kornelije, muž pravedan i bogobojazan, za kojega svjedoči sav narod židovski, primi od svetog anđela  naputak da te dozove u dom svoj i čuje od tebe riječi.""",Croatian
Tada  ih Petar pozva unutra i ugosti. Sutradan usta i krenu s njima; pratila ga neka braća iz Jope.,Croatian
Drugi dan stiže u Cezareju. Kornelije ih je čekao sazvavši  rodbinu i prisne prijatelje.,Croatian
"Kad je Petar ulazio, pohrli  mu Kornelije u susret, padne mu k nogama i pokloni se.",Croatian
"Petar  ga pridigne govoreći: ""Ustani! I ja sam čovjek.""",Croatian
"I razgovarajući  s njime, uđe i nađe sabrane mnoge",Croatian
"te im reče: ""Vi znate kako  je Židovu zabranjeno družiti se sa strancem ili k njemu ulaziti, ali meni Bog pokaza da nikoga ne zovem okaljanim ili nečistim.",Croatian
"Stoga, pozvan, i dođoh bez pogovora. Da čujemo dakle zbog  čega me pozvaste!""",Croatian
"Kornelije reče: ""Prije četiri dana baš u ovo doba, o  devetoj uri, molio sam se u kući kad gle: čovjek neki u sjajnoj  odjeći stane preda me",Croatian
"i reče: 'Kornelije, uslišana ti je  molitva i milostinje su tvoje spomenute pred Bogom!",Croatian
Pošalji  dakle u Jopu i dozovi Šimuna koji se zove Petar. On je gost u  kući Šimuna kožara uz more.',Croatian
"Odmah sam dakle poslao k tebi, a ti si dobro učinio što si došao. Evo nas dakle sviju pred  Bogom da čujemo sve što ti zapovjedi Gospodin!""",Croatian
"Petar tada prozbori i reče: ""Sad uistinu shvaćam da Bog  nije pristran,",Croatian
nego - u svakom je narodu njemu mio onaj koji  ga se boji i čini pravdu.,Croatian
Riječ posla sinovima Izraelovim  navješćujući im evanđelje: mir po Isusu Kristu; on je  Gospodar sviju.,Croatian
"Vi znate što se događalo po svoj Judeji,  počevši od Galileje, nakon krštenja koje je propovijedao Ivan:",Croatian
"kako Isusa iz Nazareta Bog pomaza Duhom Svetim i snagom, njega koji je, jer Bog bijaše s njime, prošao zemljom čineći  dobro i ozdravljajući sve kojima bijaše ovladao đavao.""",Croatian
"""Mi smo svjedoci svega što on učini u zemlji judejskoj  i Jeruzalemu. I njega smakoše, objesivši ga na drvo!",Croatian
Bog  ga uskrisi treći dan i dade mu da se očituje -,Croatian
"ne svemu narodu, nego svjedocima od Boga predodređenima - nama koji smo s njime  zajedno jeli i pili pošto uskrsnu od mrtvih.""",Croatian
"""On nam i naloži propovijedati narodu i svjedočiti: Ovo  je onaj kojega Bog postavi sucem živih i mrtvih!""",Croatian
"""Za nj svjedoče svi proroci: da tko god u nj vjeruje, po imenu njegovu prima oproštenje grijeha.""",Croatian
"Dok je Petar još govorio te riječi, siđe Duh Sveti na  sve koji su slušali tu besjedu.",Croatian
"A vjernici iz obrezanja,  koji dođoše zajedno s Petrom, začudiše se što se i na pogane  izlio dar Duha Svetoga.",Croatian
Jer čuli su ih govoriti drugim jezicima  i veličati Boga. Tada Petar reče:,Croatian
"""Može li tko uskratiti vodu da se ne  krste ovi koji su primili Duha Svetoga kao i mi?""",Croatian
I zapovjedi  da se krste u ime Isusa Krista. Tada ga zamole da ostane ondje  nekoliko dana.,Croatian
Dočuli apostoli i braća po Judeji da i pogani primiše riječ  Božju,Croatian
"pa kad Petar uziđe u Jeruzalem, uzeše mu obrezanici  prigovarati:",Croatian
"""Ušao si, dobacivahu, k ljudima neobrezanima  i jeo s njima!""",Croatian
Onda započe Petar te im izloži sve po redu:,Croatian
"""Molio sam se, reče, u Jopi kadli u zanosu ugledam viđenje:  posudu neku poput velika platna, uleknuta s četiri okrajka, gdje  silazi s neba i dolazi do mene.",Croatian
"Zagledah se, promotrih je  i vidjeh četvoronošce zemaljske, zvijeri i gmazove te ptice nebeske.",Croatian
"Začuh i glas koji mi govoraše: 'Ustaj, Petre! Kolji i jedi!'",Croatian
"Ja odvratih: 'Nipošto, Gospodine! Ta nikad mi još ništa okaljano  ili nečisto ne uđe u usta.'",Croatian
"A glas će s neba po drugi put:  'Što Bog očisti, ti ne zovi nečistim.'",Croatian
"To se ponovi do triput, a onda se sve opet povuče na nebo.""",Croatian
"""I odmah se, evo, pred kućom u kojoj bijah pojaviše tri  čovjeka poslana iz Cezareje k meni.",Croatian
A Duh mi reče da pođem  s njima ništa ne premišljajući. Sa mnom pođoše i ova šestorica  braće te uđosmo u kuću tog čovjeka.,Croatian
On nam pripovjedi kako  je u svojoj kući vidio anđela koji je stao preda nj i rekao:  'Pošalji u Jopu i dozovi Šimuna nazvanog Petar;,Croatian
"on će ti  navijestiti riječi po kojima ćeš se spasiti ti i sav dom tvoj.'""",Croatian
"""I kad počeh govoriti, siđe na njih Duh Sveti kao ono  na nas u početku.",Croatian
"Sjetih se tada riječi Gospodnje: 'Ivan  je, govoraše on, krstio vodom, a vi ćete biti kršteni Duhom Svetim.'",Croatian
"Ako im je dakle Bog dao isti dar kao i nama koji povjerovasmo  u Gospodina Isusa Krista, tko sam ja da bih se smio oprijeti  Bogu?""",Croatian
"Kad su to čuli, umiriše se te stadoše slaviti Boga govoreći:  ""Dakle i poganima Bog dade obraćenje na život!""",Croatian
"Oni dakle što ih rasprši nevolja nastala u povodu Stjepana  dopriješe do Fenicije, Cipra i Antiohije, nikomu ne propovijedajući  Riječi doli samo Židovima.",Croatian
"Neki su od njih bili Ciprani i  Cirenci. Kad stigoše u Antiohiju, propovijedahu i Grcima navješćujući  evanđelje: Gospodina, Isusa.",Croatian
Ruka Gospodnja bijaše s njima  te velik broj ljudi povjerova i obrati se Gospodinu.,Croatian
Vijest o tome doprije do Crkve u Jeruzalemu pa poslaše  Barnabu u Antiohiju.,Croatian
"Kad on stiže i vidje milost Božju, obradova  se te potaknu sve da u odlučnosti srca ostanu uz Gospodina.",Croatian
"Ta  bijaše to muž čestit, pun Duha Svetoga i vjere. Znatno se mnoštvo  prikloni Gospodinu.",Croatian
Barnaba se zatim zaputi u Tarz potražiti Savla.,Croatian
"Kad  ga nađe, odvede ga u Antiohiju. Punu su se godinu dana sastajali  u toj Crkvi i poučavali poveće mnoštvo te se u Antiohiji učenici  najprije prozvaše kršćanima.",Croatian
U one dane dođoše u Antiohiju neki proroci iz Jeruzalema.,Croatian
"Jedan od njih, imenom Agab, usta i po Duhu pretkaza da će  uskoro nastati velika glad po svem svijetu. Ona i nasta za Klaudija.",Croatian
"Stoga će svatko od učenika, odlučiše, koliko smogne poslati  da se posluži braći u Judeji.",Croatian
To i učiniše te poslaše starješinama  po Barnabi i Savlu.,Croatian
U to vrijeme uze Herod zlostavljati neke od Crkve.,Croatian
"Mačem  pogubi Jakova, brata Ivanova.",Croatian
"Kad vidje da je to drago Židovima, uhvati i Petra (bijahu upravo Dani beskvasnih kruhova).",Croatian
"Uhiti  ga, baci u tamnicu i dade da ga čuvaju četiri vojničke četverostraže, nakan izvesti ga nakon Pashe pred narod.",Croatian
"Petra su dakle čuvali  u tamnici, a Crkva se svesrdno moljaše Bogu za njega.",Croatian
"One noći kad ga je Herod kanio privesti, spavao je Petar  između dva vojnika, okovan dvojim verigama, a stražari pred vratima  čuvahu stražu.",Croatian
"Kad eto: pojavi se anđeo Gospodnji te svjetlost  obasja ćeliju. Anđeo udari Petra u rebra, probudi ga i reče:  ""Ustaj brzo!"" I spadoše mu verige s ruku.",Croatian
"Anđeo mu reče: ""Opaši  se i priveži obuću!"" On učini tako. Onda će mu anđeo: ""Zaogrni  se i hajde za mnom!""",Croatian
"Petar izađe, pođe za njim, a nije znao  da je zbilja što se događa po anđelu: činilo mu se da gleda viđenje.",Croatian
"Prošavši prvu stražu, i drugu, dođoše do željeznih vrata  koja vode u grad. Ona im se sama otvore te oni izađu, prođu jednu  ulicu, a onda anđeo odjednom odstupi od njega.",Croatian
"Petar pak, došavši k sebi, reče: ""Sad uistinu znam da je Gospodin poslao  anđela svoga i izbavio me iz Herodove ruke i od svega što je  očekivao židovski narod.""",Croatian
"Kad je to uočio, zaputi se kući Marije, majke Ivana nazvanog  Marko. Ondje se mnogi bijahu sabrali i molili.",Croatian
"Kad Petar  pokuca na dvorišna vrata, dođe prisluhnuti sluškinja imenom Ruža.",Croatian
"Kad prepozna Petrov glas, od radosti i ne otvori vrata, nego  utrča i javi da je Petar pred vratima.",Croatian
"Oni joj rekoše: ""Mahnitaš!"" Ali je ona uporno tvrdila  da je tako. Nato će oni: ""Bit će njegov anđeo!""",Croatian
"Petar nastavi  kucati. Kad napokon otvoriše i ugledaše ga, ostadoše izvan sebe.",Croatian
"On im rukom mahnu neka šute pa im pripovjedi kako ga Gospodin  izvede iz tamnice te dometnu: ""Javite to Jakovu i braći!"" Onda  izađe i ode u drugo mjesto.",Croatian
"Kad se razdani, nasta među vojnicima uzbuna nemalena  što li se s Petrom dogodilo.",Croatian
"Herod ga stade tražiti, a kad  ga ne nađe, sasluša stražare i naredi da se smaknu. Onda siđe  iz Judeje u Cezareju i ondje osta.",Croatian
"A bio je u žestoku sukobu s Tircima i Sidoncima. Oni  zajednički dođoše k njemu i pošto pridobiše kraljevskoga komornika  Blasta, zaiskaše mir, jer je njihova zemlja dobivala živež od  kraljeve.",Croatian
U određeni dan sjede Herod odjeven u kraljevsko  ruho na prijestol i stade im govoriti.,Croatian
"Narod izvikivaše:  ""Božji glas, a ne ljudski!""",Croatian
"Umah ga, zbog toga što ne dade  slavu Bogu, udari anđeo Gospodnji te on rascrvotočen izdahnu.",Croatian
Riječ je pak Božja rasla i širila se.,Croatian
"Barnaba i Savao, pošto obaviše služenje u Jeruzalemu, vratiše se uzevši sa sobom  Ivana zvanog Marko.",Croatian
"U antiohijskoj je Crkvi bilo proroka i učitelja: Barnaba,  Šimun zvani Niger, Lucije Cirenac, Manahen, suothranjenik Heroda  četverovlasnika, i Savao.",Croatian
"Dok su jednom obavljali službu Božju  i postili, reče Duh Sveti: ""De mi odlučite Barnabu i Savla za  djelo na koje sam ih pozvao.""",Croatian
"Onda su postili, molili, položili  na njih ruke i otpustili ih.",Croatian
"Poslani od Svetoga Duha siđu u Seleuciju, a odande odjedre  na Cipar.",Croatian
"Kad se nađoše u Salamini, navješćivahu riječ Božju  u židovskim sinagogama. Imali su i Ivana za poslužitelja.",Croatian
"Pošto  pak prođoše sav otok do Pafa, nađoše nekog vračara, nazoviproroka, Židova, imenom Barjesu.",Croatian
"On bijaše uz namjesnika Sergija Pavla, čovjeka razborita. Sergije dozva Barnabu i Savla te zaiska čuti  riječ Božju,",Croatian
"ali im se usprotivi Elim, Vračar - tako mu se  ime prevodi - nastojeći odvratiti namjesnika od vjere.",Croatian
"Savao  pak, zvan i Pavao, pun Duha Svetoga, ošinu ga pogledom",Croatian
"i  reče: ""Pun svake lukavosti i prevrtljivosti, sine đavolski, neprijatelju  svake pravednosti, zar nikako da prestaneš iskrivljavati ravne  putove Gospodnje?",Croatian
"Evo stoga sada ruke Gospodnje na tebi:  oslijepljet ćeš i neko vrijeme nećeš gledati sunca!"" Odmah pade  na nj mrak i tama te on glavinjajući stade tražiti ruke vodilje.",Croatian
"Videći što se dogodilo, povjerova tada namjesnik, zanesen  naukom Gospodnjim.",Croatian
"Pošto se Pavao i oni oko njega otisnuše od Pafa, stigoše  u Pergu pamfilijsku. Ivan ih napusti te se vrati u Jeruzalem.",Croatian
Oni pak krenuše iz Perge i stigoše u Antiohiju pizidijsku.  U dan subotni ušli su u sinagogu i sjeli.,Croatian
"Nakon čitanja Zakona  i Proroka pošalju nadstojnici sinagoge k njima: ""Braćo, rekoše, ima li u vas koja riječ utjehe za narod, govorite!""",Croatian
"Nato usta Pavao, dadne rukom znak i reče: ""Izraelci i  vi koji se Boga bojite, čujte!",Croatian
"Bog naroda ovoga, Izraela, izabra oce naše i uzdiže narod za boravka u zemlji egipatskoj  te ga ispruženom rukom izvede iz nje.",Croatian
Oko četrdeset  ga je godina na rukama nosio u pustinji,Croatian
"pa pošto zatre  sedam naroda u zemlji kanaanskoj, ubaštini ga u zemlji njihovoj",Croatian
za kakve četiri stotine i pedeset godina. Nakon toga dade  im suce - do Samuela proroka.,Croatian
"Onda zaiskaše kralja pa im  Bog za četrdeset godina dade Šaula, sina Kiševa, iz plemena Benjaminova.",Croatian
"Pošto svrgnu njega, podiže im za kralja Davida za kojega  posvjedoči: Nađoh Davida, sina Jišajeva, čovjeka po  svom srcu, koji će ispuniti sve moje želje.",Croatian
"Iz njegova  potomstva izvede Bog po svom obećanju Izraelu Spasitelja, Isusa.",Croatian
Pred njegovim je dolaskom Ivan propovijedao krštenje obraćenja  svemu narodu izraelskomu.,Croatian
"A kad je Ivan dovršavao svoju trku, govorio je: 'Nisam ja onaj za koga me vi držite. Nego za mnom  evo dolazi onaj komu ja nisam dostojan odriješiti obuće na nogama.'""",Croatian
"""Braćo, sinovi roda Abrahamova, vi i oni koji se među  vama Boga boje, nama je upravljena ova Riječ spasenja.",Croatian
"Doista, žitelji Jeruzalema i glavari njihovi ne upoznaše njega ni riječi  proročkih što se čitaju svake subote pa ih, osudivši ga, ispuniše.",Croatian
"Premda ne nađoše nikakva razloga smrti, zatražiše od Pilata  da ga smakne.",Croatian
"Pošto pak izvršiše sve što je o njemu napisano, skinuše ga s drveta i položiše u grob.",Croatian
Ali Bog ga uskrisi  od mrtvih.,Croatian
"On se mnogo dana ukazivao onima koji s njim bijahu  uzašli iz Galileje u Jeruzalem. Oni su sada njegovi svjedoci  pred narodom.""",Croatian
"""I mi vam navješćujemo evanđelje: obećanje dano ocima",Croatian
"Bog je ispunio djeci, nama, uskrisivši Isusa, kao što je  i pisano u Psalmu drugom: Ti si Sin moj, danas te rodih.",Croatian
"Da ga pak uskrisi od mrtvih te se on više nikad neće vratiti  u trulež, rekao je ovime: Dat ću vama svetinje Davidove, pouzdane.",Croatian
Zato i na drugome mjestu kaže: Nećeš dati da Svetac tvoj  ugleda truleži.,Croatian
"David doista, pošto u svom naraštaju  posluži volji Božjoj, preminu, pridruži se ocima svojim i vidje  trulež,",Croatian
a Onaj koga Bog uskrisi ne vidje truleži.,Croatian
/,Croatian
"Neka vam dakle braćo, znano bude: po Ovome vam se navješćuje  oproštenje grijeha! Po Ovome se tko god vjeruje, opravdava od  svega od čega se po Mojsijevu zakonu niste mogli opravdati!",Croatian
Pazite  da se ne zbude što je rečeno u Prorocima:,Croatian
"Obazrite se, preziratelji, snebijte se i nestanite! Jer djelo činim u dane vaše, djelo u koje ne biste vjerovali da vam ga tko ispriča.""",Croatian
Na izlasku su ih molili da im iduće subote o tome govore.,Croatian
"A pošto se skup raspustio, mnogi Židovi i bogobojazne pridošlice  pođoše za Pavlom i Barnabom koji su ih nagovarali ustrajati u  milosti Božjoj.",Croatian
Iduće se subote gotovo sav grad zgrnu čuti riječ Gospodnju.,Croatian
"Kad su Židovi ugledali mnoštvo, puni zavisti psujući suprotstavljali  su se onomu što je Pavao govorio.",Croatian
"Na to im Pavao i Barnaba  smjelo rekoše: ""Trebalo je da se najprije vama navijesti riječ  Božja. Ali kad je odbacujete i sami sebe ne smatrate dostojnima  života vječnoga, obraćamo se evo poganima.",Croatian
"Jer ovako nam  je zapovjedio Gospodin: Postavih te za svjetlost poganima, da budeš na spasenje do nakraj zemlje.",Croatian
Pogani koji su slušali radovali su se i slavili riječ  Gospodnju te povjerovaše oni koji bijahu određeni za život vječni.,Croatian
Riječ se pak Gospodnja pronese po svoj onoj pokrajini.,Croatian
Ali Židovi potakoše ugledne bogobojazne žene i prvake  gradske te zametnuše progon protiv Pavla i Barnabe pa ih izbaciše  iz svoga kraja.,Croatian
Oni pak stresu prašinu s nogu protiv njih  pa odu u Ikonij.,Croatian
A učenici su se ispunjali radošću i Duhom  Svetim.,Croatian
U Ikoniju isto tako uđoše u židovsku sinagogu i govorahu tako  da povjerova veliko mnoštvo Židova i Grka.,Croatian
Ali nepokorni Židovi  razdražiše i podjariše pogane protiv braće.,Croatian
"Oni se ipak zadržaše  duže vremena, smjeli u Gospodinu koji je svjedočio za Riječ milosti  svoje, davao da se po njihovim rukama događaju znamenja i čudesa.",Croatian
"Mnoštvo se gradsko podvoji: jedni bijahu za Židove, drugi  za apostole.",Croatian
Pogani i Židovi sa svojim glavarima navališe  da zlostave i kamenuju apostole.,Croatian
"Kada to opaziše, prebjegoše  oni u likaonske gradove Listru i Derbu i okolicu.",Croatian
Ondje su  navješćivali evanđelje.,Croatian
"U Listri je sjedio neki čovjek uzetih nogu, hrom od majčine  utrobe; nikada nije hodao.",Croatian
Čuo je Pavla gdje govori.,Croatian
"Pavao  ga pronikne pogledom, vidje da ima vjeru u spasenje pa mu iza  glasa reče: ""Uspravi se na noge!"" On skoči i prohoda.",Croatian
"Kad mnoštvo ugleda što učini Pavao, povika likaonski:  ""Bogovi u ljudskom obličju siđoše k nama!""",Croatian
"I nazvaše Barnabu  Zeusom, a Pavla Hermesom jer je Pavao vodio riječ.",Croatian
A svećenik  Zeusa Predgradskoga dovede pred vrata bikove i vijence te u zajednici  s narodom htjede žrtvovati.,Croatian
"Kada su to dočuli apostoli Barnaba  i Pavao, razdriješe haljine i uletješe u narod vičući:",Croatian
"""Ljudi, što to radite? I mi smo smrtnici, baš kao i vi! Navješćujemo  vam da se od tih ispraznosti obratite k Bogu živomu koji stvori  nebo i zemlju, more i sve što je u njima.",Croatian
On je u prošlim  naraštajima pustio da svi pogani pođu svojim putovima.,Croatian
"Ipak  ne ostavi sebe neposvjedočena: dobročinstva iskazuje, s neba  vam kišu daje i vremena plodonosna, napunja hranom i radošću  srca vaša.""",Croatian
"I tako govoreći, jedva sklonuše mnoštvo da im  ne žrtvuje.",Croatian
"Uto iz Antiohije i Ikonija nadođu neki Židovi, pridobiju  svjetinu te kamenuju Pavla i odvuku ga izvan grada misleći da  je mrtav.",Croatian
"Kad ga pak okružiše učenici, usta on i uđe u grad.  Sutradan ode s Barnabom u Derbu.",Croatian
"Pošto navijestiše evanđelje tomu gradu i mnoge učiniše  učenicima, vratiše se u Listru, u Ikonij i u Antiohiju.",Croatian
Učvršćivali  su duše učenika bodreći ih da ustraju u vjeri jer da nam je kroz  mnoge nevolje ući u kraljevstvo Božje.,Croatian
"Postavljali su im  po crkvama starješine te ih, nakon molitve i posta, povjeravahu  Gospodinu u kojega su povjerovali.",Croatian
"Pošto su prešli Pizidiju, stigoše u Pamfiliju.",Croatian
U  Pergi navijestiše Riječ pa siđu u Ataliju.,Croatian
"Odande pak odjedriše  u Antiohiju, odakle ono bijahu povjereni milosti Božjoj za djelo  koje izvršiše.",Croatian
"Kada stigoše, sabraše Crkvu i pripovjediše što sve učini  Bog po njima: da i poganima otvori vrata vjere.",Croatian
I proveli  su nemalo vremena s učenicima.,Croatian
"Uto neki siđoše iz Judeje i počeše učiti braću: ""Ako se ne  obrežete po običaju Mojsijevu, ne možete se spasiti.""",Croatian
"Kad  između njih te Pavla i Barnabe nasta prepirka i raspra nemalena, odrediše da Pavao i Barnaba i još neki drugi između njih uzađu  u Jeruzalem k apostolima i starješinama poradi tog pitanja.",Croatian
"Oni su dakle, ispraćeni od Crkve, prolazili kroz Feniciju  i Samariju pripovijedajući o obraćenju pogana i donoseći svoj  braći veliku radost.",Croatian
"Kada pak stigoše u Jeruzalem, primi ih  Crkva, apostoli i starješine. Ispripovjediše što sve Bog učini  po njima.",Croatian
"Onda ustanu neki od onih što iz farizejske sljedbe bijahu  prigrlili vjeru pa reknu: ""Treba ih obrezati i zapovjediti im  da opslužuju Zakon Mojsijev.""",Croatian
Nato se apostoli i starješine sastanu da to razmotre.,Croatian
"Nakon duge raspre ustade Petar i reče im: ""Braćo, vi znate  kako me Bog od najprvih dana između vas izabra da iz mojih usta  pogani čuju riječ evanđelja i uzvjeruju.",Croatian
"I Bog, Poznavatelj  srdaca, posvjedoči za njih: dade im Duha Svetoga kao i nama.",Croatian
Nikakve razlike nije pravio između nas i njih: vjerom očisti  njihova srca.,Croatian
Što dakle sada iskušavate Boga stavljajući  učenicima na vrat jaram kojeg ni oci naši ni mi nismo mogli nositi?,Croatian
"Vjerujemo, naprotiv: po milosti smo Gospodina Isusa spašeni, baš kao i oni.""",Croatian
Nato sve mnoštvo umuknu. Slušali su Barnabu i Pavla koji  pripovjedahu kolika je znamenja i čudesa Bog po njima učinio  među poganima.,Croatian
"Kad oni ušutješe, progovori Jakov: ""Poslušajte me, braćo!",Croatian
Šimun je izložio kako se Bog već na početku pobrinu između  pogana uzeti narod imenu svojemu.,Croatian
S time su u skladu riječi  Proroka. Ovako je doista pisano:,Croatian
"Nakon toga vratit ću se i opet podići pali šator Davidov, iz ruševina ga podići, opet ga sazidati",Croatian
"da preostali ljudi potraže Gospodina i svi pogani na koje je zazvano ime moje, govori Gospodin, koji to",Croatian
obznanjuje odvijeka.,Croatian
"Zato smatram da ne valja dodijavati onima koji se s poganstva  obraćaju k Bogu,",Croatian
"nego im poručiti da se uzdržavaju od mesa  okaljana idolima, od bludništva, od udavljenoga i od krvi.",Croatian
"Ta  Mojsije od pradavnih naraštaja ima po gradovima propovjednike  koji ga u sinagogama svake subote čitaju.""",Croatian
"Tad apostoli i starješine zajedno sa svom Crkvom zaključe  izabrati neke muževe između sebe i poslati ih u Antiohiju s Pavlom  i Barnabom. Bijahu to Juda zvani Barsaba, i Sila, muževi vodeći  među braćom.",Croatian
"Po njima pošalju ovo pismo: ""Apostoli i starješine, braća, braći iz poganstva po Antiohiji, Siriji i Ciliciji - pozdrav!""",Croatian
"""Budući da smo čuli kako vas neki od naših, ali bez našega  naloga, nekakvim izjavama smetoše i duše vam uznemiriše,",Croatian
"zaključismo  jednodušno izabrati neke muževe i poslati ih k vama zajedno s  našim ljubljenim Barnabom i Pavlom,",Croatian
ljudima koji su svoje  živote izložili za ime Gospodina našega Isusa Krista.,Croatian
Šaljemo  vam dakle Judu i Silu. Oni će vam i usmeno priopćiti to isto.,Croatian
Zaključismo Duh Sveti i mi ne nametati vam nikakva tereta  osim onoga što je potrebno:,Croatian
"uzdržavati se od mesa žrtvovana  idolima, od krvi, od udavljenoga i od bludništva. Budete li se  toga držali, dobro ćete učiniti. Živjeli!""",Croatian
Oni su se dakle oprostili i sišli u Antiohiju; sabrali  su mnoštvo i predali pismo.,Croatian
"Kad ga pročitaše, svi se obradovaše  zbog ohrabrenja.",Croatian
"Juda i Sila, i sami proroci, mnogim riječima  ohrabriše i utvrdiše braću.",Croatian
Neko se vrijeme zadrže pa se  onda s mirom od braće vrate onima koji ih poslaše.,Croatian
#,Croatian
A  Pavao i Barnaba ostadoše u Antiohiji naučavajući i navješćujući  zajedno s mnogima drugima riječ Gospodnju.,Croatian
"Nakon nekog vremena reče Pavao Barnabi: ""Vratimo se i  pohodimo braću po svim gradovima u kojima smo navješćivali riječ  Gospodnju, da vidimo kako su!""",Croatian
Barnaba je htio povesti i  Ivana zvanog Marko.,Croatian
Pavao pak nije smatrao uputnim sa sobom  voditi onoga koji se u Pamfiliji odvojio od njih te nije s njima  pošao na djelo.,Croatian
"Spopade ih takva ogorčenost da se raziđoše:  Barnaba povede Marka i otplovi na Cipar,",Croatian
a Pavao sebi izabra  Silu pa od braće povjeren milosti Gospodnjoj,Croatian
"proputova Siriju  i Ciliciju, utvrđujući Crkve.",Croatian
"Stiže tako u Derbu i Listru. Ondje, gle, bijaše učenik neki  imenom Timotej, sin neke pokrštene Židovke i oca Grka.",Croatian
Uživao  je dobar glas među braćom u Listri i Ikoniju.,Croatian
Pavao htjede  da on pođe s njime pa ga uze i obreza zbog Židova koji bijahu  u onim mjestima. Jer svi su znali da mu je otac Grk.,Croatian
"I kako su prolazili gradovima, predavali su im za opsluživanje  odredbe koje su apostoli i starješine utvrdili u Jeruzalemu.",Croatian
Tako se Crkve učvršćivahu u vjeri i broj im se danomice povećavao.,Croatian
Prođoše Frigiju i galacijski kraj jer ih je Duh Sveti  spriječio propovijedati riječ u Aziji.,Croatian
"Kad su došli do Mizije, htjedoše u Bitiniju, ali im ne dopusti Duh Isusov.",Croatian
Onda prođoše  Miziju i siđoše u Troadu.,Croatian
"Noću je Pavao imao viđenje: Makedonac neki stajaše i zaklinjaše  ga: ""Prijeđi u Makedoniju i pomozi nam!""",Croatian
"Nakon viđenja nastojasmo  odmah otputovati u Makedoniju, uvjereni da nas Bog zove navješćivati  im evanđelje.",Croatian
"Otplovismo iz Troade i zaputismo se ravno u Samotraku  pa sutradan u Neapol,",Croatian
a odande u naseobinu Filipe - grad  prvog dijela Makedonije. U tom se gradu zadržasmo nekoliko dana.,Croatian
"U dan subotni iziđosmo izvan gradskih vrata k rijeci, gdje  smo mislili da će biti bogomolja. Sjedosmo i stadosmo govoriti  okupljenim ženama.",Croatian
"Slušala je tako i neka bogobojazna žena  imenom Lidija, prodavačica grimiza iz grada Tijatire. Gospodin  joj otvori srce, te ona prihvati što je Pavao govorio.",Croatian
"Pošto  se pak krsti ona i njezin dom, zamoli: ""Ako smatrate da sam vjerna  Gospodinu, uđite u moj dom i ostanite u njemu."" I prisili nas.",Croatian
Jednom nas na putu u bogomolju sretne neka ropkinja koja  je imala duha vračarskoga i gatajući donosila veliku dobit svojim  gospodarima.,Croatian
"Pošla je za Pavlom i za nama te vikala: ""Ovi  su ljudi sluge Boga Svevišnjega; navješćuju vam put spasenja.""",Croatian
"To je činila mnogo dana. Pavlu to napokon dodija pa se okrenu  i reče duhu: ""Zapovijedam ti u ime Isusa Krista: iziđi iz nje!""  I iziđe toga časa.",Croatian
"Kad njezini gospodari vidješe da im nesta nade u dobit, pograbiše Pavla i Silu te ih odvukoše na trg pred glavare.",Croatian
"Privedoše  ih pretorima i rekoše: ""Ovi ljudi uznemiruju naš grad. Židovi  su",Croatian
"te šire običaje kojih mi Rimljani ne smijemo ni prihvatiti  ni držati.""",Croatian
"Nato svjetina nahrupi na njih, a pretori trgoše  s njih odijelo i zapovjediše da se išibaju.",Croatian
"Pošto ih izudaraše, bace ih u tamnicu i zapovjede tamničaru da ih pomno čuva.",Croatian
"Primivši  takvu zapovijed, uze ih on i baci u nutarnju tamnicu, a noge  im stavi u klade.",Croatian
"Oko ponoći su Pavao i Sila molili pjevajući hvalu Bogu, a uznici ih slušali.",Croatian
"Odjednom nasta potres velik te se poljuljaše  temelji zatvora, umah se otvoriše sva vrata, i svima spadoše  okovi.",Croatian
"Tamničar se prenu oda sna pa kad ugleda tamnička vrata  otvorena, trgnu mač i samo što se ne ubi misleći da su uznici  pobjegli.",Croatian
"Ali Pavao povika iza glasa: ""Ne čini sebi nikakva  zla! Svi smo ovdje!""",Croatian
"Onaj nato zaiska svjetlo, uleti i dršćući baci se pred  Pavla i Silu;",Croatian
"izvede ih i upita: ""Gospodo, što mi je činiti  da se spasim?""",Croatian
"Oni će mu: ""Vjeruj u Gospodina Isusa i spasit  ćeš se - ti i dom tvoj!""",Croatian
Onda navijestiše riječ Gospodnju  njemu i svima u domu njegovu.,Croatian
"Te iste noćne ure uze ih, opra im rane pa se odmah krsti  - on i svi njegovi.",Croatian
"Onda ih uvede u dom, prostre stol te  se zajedno sa svim domom obradova što je povjerovao Bogu.",Croatian
"Kad se razdani, poslaše pretori liktore s porukom: ""Pusti  te ljude!""",Croatian
"Tamničar to priopći Pavlu: ""Pretori, reče, poručiše  da vas pustim. Iziđite dakle sad i pođite u miru!""",Croatian
"Nato im  Pavao odvrati: ""Javno su nas neosuđene išibali, nas rimske građane, i bacili u tamnicu. A sada da nas potajno izbace? Nipošto, nego  neka oni sami dođu i izvedu nas!""",Croatian
Liktori to jave pretorima. Oni su se uplašili kada doznaše  da su Rimljani.,Croatian
Zato dođu da ih nagovore pa ih izvedu i zamole  da odu iz grada.,Croatian
"Izišavši iz tamnice, oni pođu k Lidiji,  pogledaju i obodre braću pa odu.",Croatian
"Prošavši kroz Amfipol i Apoloniju, stigoše u Solun, gdje bijaše  židovska sinagoga.",Croatian
Po običaju uđe Pavao onamo. Tri je subote  s njima raspravljao na temelju Pisama.,Croatian
"Tumačio je i izlagao:  ""Trebalo je da Krist trpi i uskrsne od mrtvih. Taj Krist jest  Isus koga vam ja navješćujem.""",Croatian
Neki se od njih uvjeriše pa  se pridružiše Pavlu i Sili; tako i veliko mnoštvo bogobojaznih  Grka i nemalo uglednih žena.,Croatian
"Židove nato spopade zavist pa pridobiše neke opake uličnjake, potakoše ih i pobuniše grad te nahrupiše u kuću Jasonovu tražeći  da se Pavao i Sila izvedu pred narod.",Croatian
"Kako ih ne nađoše, odvukoše  Jasona i neke od braće pred gradske glavare vičući: ""Evo i ovdje  onih koji pobuniše sav svijet.",Croatian
"Jason ih je ugostio. Svi oni  rade protiv carskih odredaba: tvrde da postoji drugi kralj -  Isus.""",Croatian
Time uzbuniše svjetinu i glavare koji su to čuli,Croatian
te  oni od Jasona i ostalih uzeše jamčevinu pa ih pustiše.,Croatian
"Braća su pak brže-bolje noću odaslala Pavla i Silu u  Bereju. Kad su stigli, odoše u židovsku sinagogu.",Croatian
"Ovi su  Židovi bili plemenitiji od solunskih: primili su Riječ sa svom  spremnošću i danomice istraživali Pisma, da li je to tako.",Croatian
"Mnogi  od njih stoga povjerovaše, a tako i nemalo uglednih grčkih žena  i muževa.",Croatian
"Ali kad su solunski Židovi doznali da Pavao i u Bereji  navješćuje riječ Božju, odoše te i ondje podjariše i uzbuniše  svjetinu.",Croatian
Braća tada brže-bolje uputiše Pavla k moru. Sila  pak i Timotej ostadoše ondje.,Croatian
Pratioci dovedoše Pavla do  Atene pa se vratiše noseći Sili i Timoteju zapovijed da što prije  dođu k njemu.,Croatian
"Dok ih je u Ateni iščekivao, ogorči se Pavao u duši promatrajući  kako je grad pokumiren.",Croatian
"Međutim raspravljaše u sinagogi sa  Židovima i bogobojaznima, a na trgu svaki dan s onima koji bi  se ondje zatekli.",Croatian
"Dobacivahu mu i neki od epikurejskih i  stoičkih filozofa. Jedni su govorili: ""Što bi htjela reći ta  čavka?"" Drugi pak: ""Navješćuje, čini se, neke tuđe bogove."" Jer  navješćivaše Isusa i uskrsnuće.",Croatian
"Onda su ga uzeli i odveli na Areopag i upitali: ""Bismo  li mogli znati kakav to nov nauk naučavaš?",Croatian
"Čudnovatim nam  nekim tvrdnjama uši puniš. Željeli bismo stoga znati što bi to  imalo biti.""",Croatian
Nijedan Atenjanin ni doseljeni stranac ni na što drugo  ne trati vrijeme nego na pripovijedanje i slušanje novosti.,Croatian
"Tada Pavao stade posred Areopaga i reče: ""Atenjani! U  svemu ste, vidim, nekako veoma bogoljubni.",Croatian
"Doista, prolazeći  i promatrajući vaše svetinje nađoh i žrtvenik s natpisom: Nepoznatom  Bogu. Što dakle ne poznajete, a štujete, to vam ja navješćujem.""",Croatian
"""Bog koji stvori svijet i sve na njemu,  on, neba i zemlje Gospodar, ne prebiva u rukotvorenim hramovima;",Croatian
"i ne poslužuju ga ljudske ruke, kao da bi što trebao, on  koji svima daje život, dah i - sve.",Croatian
Od jednoga sazda cijeli  ljudski rod da prebiva po svem licu zemlje; ustanovi određena  vremena i međe prebivanja njihova,Croatian
"da traže Boga, ne bi li  ga kako napipali i našli. Ta nije daleko ni od koga od nas.",Croatian
"U  njemu doista živimo, mičemo se i jesmo, kao što i neki od vaših  pjesnika rekoše: ""Njegov smo čak i rod!""",Croatian
"""Ako smo dakle rod Božji, ne smijemo smatrati da je božanstvo  slično zlatu, srebru ili kamenu, liku isklesanu umijećem i maštom  ljudskom.""",Croatian
"""I ne obazirući se na vremena neznanja, nutka sada Bog  ljude da se svi i posvuda obrate",Croatian
"jer ustanovi Dan u koji  će suditi svijetu po pravdi, po Čovjeku kojega odredi, pred svima ovjerovi uskrisivši ga od mrtvih.""",Croatian
"Kad čuše ""uskrsnuće od mrtvih"", jedni se stadoše rugati, a drugi rekoše: ""Još ćemo te o tom slušati!""",Croatian
Tako se Pavao  povuče od njih.,Croatian
"Neki ipak prionuše uza nj i povjerovaše;  među njima i Dionizije Areopagit, neka žena imenom Damara i drugi  s njima.",Croatian
Nakon toga napusti Pavao Atenu i ode u Korint.,Croatian
"Ondje nađe  nekog Židova imenom Akvilu, rodom iz Ponta, koji netom bijaše  došao iz Italije sa svojom ženom Priscilom jer je Klaudije naredio  da svi Židovi napuste Rim. Pohodio ih je",Croatian
"i, kako bijahu istog  zanimanja, ostao kod njih i radio. Po zanimanju bijahu šatorari.",Croatian
Svake je pak subote raspravljao u sinagogi i uvjeravao Židove  i Grke.,Croatian
"Kad iz Makedonije pristigoše Sila i Timotej, Pavao se  potpuno posveti Riječi svjedočeći Židovima da Isus jest Krist.",Croatian
"Kako se pak oni stadoše protiviti i huliti, otrese on haljine  i reče im: ""Krv vaša na glave vaše! Ja sam nedužan. Od sada idem  k poganima.""",Croatian
"I ode odande te prijeđe u kuću nekoga bogobojazna  čovjeka, imenom Ticija Justa, čija kuća bijaše tik do sinagoge.",Croatian
A nadstojnik sinagoge Krisp povjerova Gospodinu zajedno sa  svim svojim domom. I mnogi od Korinćana koji su to slušali povjerovaše  i pokrstiše se.,Croatian
"Jedne noći reče Gospodin Pavlu u viđenju: ""Ne boj se,  nego govori i ne daj se ušutkati!",Croatian
"Ta ja sam s tobom  i nitko se neće usuditi da ti naudi. Jer mnogo je naroda mojega  u ovome gradu.""",Croatian
Tako se zadrža godinu i šest mjeseci naučavajući  među njima riječ Božju.,Croatian
"Ali dok je Galion bio prokonzul Ahaje, navališe Židovi  jednodušno na Pavla, dovukoše ga u sudnicu",Croatian
"i rekoše: ""Ovaj  potiče ljude da protiv zakona štuju Boga.""",Croatian
"Pavao samo što  nije zaustio kadli Galion reče Židovima: ""Da je posrijedi zločin  kakav ili nedjelo opako, saslušao bih vas, Židovi, kako je pravo;",Croatian
"je li pak raspra o riječi i imenima i o nekom vašem zakonu, proviđajte sami; u tome ja ne želim biti sudac.""",Croatian
I otpremi  ih iz sudnice.,Croatian
A oni svi pograbiše nadstojnika sinagoge Sostena  i stadoše ga šibati pred sudnicom. Galion nije za to ništa mario.,Croatian
"Pavao osta još podosta vremena, a onda se oprosti s braćom  pa pošto se u Kenhreji ošiša jer imaše zavjet, zaplovi prema  Siriji, a s njime i Priscila i Akvila.",Croatian
"Stigoše u Efez. Tu  ih ostavi, a on uđe u sinagogu i stade raspravljati sa Židovima.",Croatian
"Oni ga zamole da ostanu duže vremena, ali on ne pristade,",Croatian
"nego se oprosti: ""Još ću se, reče, vratiti k vama, bude  li Božja volja."" I otplovi iz Efeza.",Croatian
"Kad stiže u Cezareju, uziđe pozdraviti Crkvu pa onda siđe  u Antiohiju.",Croatian
Neko se vrijeme zadrža pa onda ode i zareda galacijskim  područjem i Frigijom utvrđujući sve učenike.,Croatian
"Uto neki Židov imenom Apolon, rodom Aleksandrijac, čovjek  rječit i upućen u Pisma, stiže u Efez.",Croatian
"On bijaše upućen u  Put Gospodnji pa je vatrene duše govorio i naučavao pomno o Isusu, premda je znao samo za Ivanovo krštenje.",Croatian
"Poče on tako smjelo  govoriti u sinagogi. Čuše ga Priscila i Akvila, uzeše ga k sebi  i pomnije mu izložiše Put Božji.",Croatian
"A kad je nakanio otići u Ahaju, ohrabriše ga braća i  napisaše učenicima da ga prime. Kad je stigao onamo, uvelike  je koristio vjernicima po milosti",Croatian
jer je snažno pobijao Židove  javno pokazujući iz Pisama da Isus jest Krist.,Croatian
"Dok je Apolon bio u Korintu, Pavao, pošto prođe gornje krajeve, dođe u Efez, nađe neke učenike",Croatian
"pa ih upita: ""Jeste li primili  Duha Svetoga kad ste povjerovali?"" Oni će mu: ""Ta ni čuli nismo  da ima Duh Sveti.""",Croatian
"Nato će on: ""Kako ste onda kršteni?"" ""Krštenjem  Ivanovim"", odvrate oni.",Croatian
"Nato će Pavao: ""Ivan je krstio krštenjem  obraćenja govoreći narodu da vjeruje u Onoga koji za njim dolazi, to jest u Isusa.""",Croatian
"Čuvši to, krste se u ime Gospodina Isusa,",Croatian
"pa kad Pavao položi na njih ruke, dođe Duh Sveti na njih  te stanu govoriti drugim jezicima i prorokovati.",Croatian
Bijaše u  svemu dvanaestak muževa.,Croatian
Onda Pavao uđe u sinagogu te je tri mjeseca hrabro raspravljao  i uvjeravao o kraljevstvu Božjem.,Croatian
"Ali kako neki, okorjeli  i nepokorni, ocrnjivahu ovaj Put pred mnoštvom, odstupi od njih, odvoji učenike i danomice raspravljaše u školi nekog Tirana.",Croatian
"Trajalo je to dvije godine, tako da su svi azijski žitelji, Židovi i Grci, čuli riječ Božju.",Croatian
Bog je pak činio čudesa nesvakidašnja po rukama Pavlovima,Croatian
tako da bi na bolesnike stavljali rupce ili rublje s Pavlova  tijela pa bi s njih nestajalo bolesti i zli duhovi iz njih izlazili.,Croatian
"Zato i neki Židovi zaklinjaoci-potukači pokušaše zazvati  ime Gospodina Isusa nad one koji imahu zle duhove. Govorili su:  ""Zaklinjem vas Isusom koga Pavao propovijeda.""",Croatian
"To činjaše  sedam sinova nekog Skeve, židovskoga velikog svećenika.",Croatian
"Zli  im duh odvrati: ""Isusa poznajem i Pavla znam, ali tko ste vi?""",Croatian
"I čovjek u kome bijaše zli duh, nasrnu na njih i nadjača  ih te oni goli i izranjeni pobjegoše iz one kuće.",Croatian
"Doznaše  to svi žitelji efeški, Židovi i Grci, pa ih sve obuze strah te  se stade veličati ime Gospodina Isusa.",Croatian
Mnogi pak od onih koji su povjerovali dolazili su ispovijedati  i očitovati svoja djela.,Croatian
I podosta onih koji su se bavili  praznovjerjem donosili su knjige i spaljivali ih pred svima.  Procijeniše ih te nađoše da vrijede pedeset tisuća srebrnjaka.,Croatian
TAko se snagom Gospodnjom Riječ širila i jačala.,Croatian
"Pošto se to ispuni, naumi Pavao preko Makedonije i Ahaje  otići u Jeruzalem te reče: ""Pošto budem ondje, trebat će da i  Rim vidim.""",Croatian
"Onda posla u Makedoniju dvojicu svojih poslužitelja, Timoteja i Erasta, a on provede još neko vrijeme u Aziji.",Croatian
Nekako u ono doba nasta nemalena pobuna protiv ovog Puta.,Croatian
"Neki srebrar, imenom Demetrije, izrađivao je srebrne hramiće  Artemidine i namicao obrtnicima nemalu dobit.",Croatian
"Skupi on njih  i sve koji su se bavili takvim poslom te im reče: ""Ljudi, vi  znate, u ovom je umijeću naše blagostanje.",Croatian
A vidite i čujete  da je taj Pavao ne samo u Efezu nego gotovo i u svoj Aziji uvjerio  i preokrenuo poveliko mnoštvo govoreći da nema bogova rukama  izdjeljanih.,Croatian
"Tako prijeti opasnost ne samo da na zao glas  dođe naše zanimanje, nego i to da se ništa neće držati do hrama  velike božice Artemide te će nestati veličanstva one koju štuje  sva Azija i sav svijet.""",Croatian
"Čuvši to, razgnjeve se pa poviču: ""Velika je Artemida  efeška!""",Croatian
"Sav se grad uskomeša; jednodušno nahrupe u kazalište  vukući sa sobom Makedonce Gaja i Aristarha, suputnike Pavlove.",Croatian
"Kad je Pavao htio među narod, ne dopustiše mu učenici.",Croatian
"Čak  i neki azijarsi, njegovi prijatelji, poslaše k njemu i zamoliše  da ne dolazi u kazalište.",Croatian
"Jedni su izvikivali jedno, drugi drugo jer je skup bio  uskomešan te mnogi nisu ni znali zašto su se strčali.",Croatian
Neki  iz svjetine uputiše nekog Aleksandra jer su ga Židovi gurali  naprijed. Aleksandar pak mahnu rukom i htjede se obraniti pred  narodom.,Croatian
"Ali kada doznaše da je Židov, udarahu gotovo dva  sata svi u jedan glas: ""Velika je Artemida efeška!""",Croatian
"Onda  tajnik umiri svjetinu pa reče: ""Efežani! Tko to od ljudi ne zna  da je grad Efez čuvar hrama velike Artemide i kipa s neba palog?",Croatian
"Budući dakle da je to neporecivo, valja da budete mirni te  ništa brzopleto ne činite.",Croatian
"Doveli ste ove ljude, a nisu ni  svetokradice ni hulitelji naše božice.",Croatian
"Ako pak Demetrije  i njegovi obrtnici imaju protiv koga kakvu tužbu, sudovi se sastaju, a tu su i prokonzuli. Neka se tuže!",Croatian
"Ištete li pak što drugo, u zakonitu će se skupu riješiti.",Croatian
"Ta izlažemo se opasnosti  da za ovo današnje budemo optuženi s pobune jer nema nikakva  razloga kojim bismo mogli opravdati ovu strku."" To rekavši, raspusti  skup.",Croatian
- - -,Croatian
"Kad se sleže metež, posla Pavao po učenike, ohrabri ih, pozdravi  i otputova u Makedoniju.",Croatian
"Prešavši one krajeve, hrabreći braću  besjedom mnogom, dođe u Grčku",Croatian
"i provede ondje tri mjeseca.  Upravo kad je htio otploviti u Siriju, postaviše mu Židovi zasjedu  pa odluči vratiti se preko Makedonije.",Croatian
"Pratili su ga: Sopater  Pirov, Berejac, Solunjani Aristarh i Sekund, Gaj Derbanin, Timotej  i Azijci Tihik i Trofim.",Croatian
Oni odoše prije te nas dočekaše u  Troadi.,Croatian
Mi pak nakon dana Beskvasnih kruhova otplovismo iz  Filipa i nakon pet dana dođosmo k njima u Troadu gdje proboravismo  sedam dana.,Croatian
"U prvi dan tjedna, kad se sabrasmo lomiti kruh, Pavao  im govoraše i kako je sutradan kanio otputovati, probesjedi sve  do ponoći.",Croatian
U gornjoj sobi gdje smo se sabrali bijaše dosta  svjetiljaka.,Croatian
"Na prozoru je sjedio neki mladić imenom Eutih.  Kako je Pavao dulje govorio, utone on u dubok san. Svladan snom, pade s trećeg kata dolje. Digoše ga mrtva.",Croatian
"Pavao siđe, nadnese  se nad dječaka, obujmi ga i reče: ""Ne uznemirujte se! Duša je  još u njemu!""",Croatian
"Zatim se pope pa pošto razlomi kruh i blagova, dugo je još zborio, sve do zore. Tad otputova.",Croatian
"Mladića odvedoše  živa, neizmjerno utješeni.",Croatian
Mi pak pođosmo naprijed lađom: otplovismo u As. Odande  smo imali povesti Pavla - tako je odredio kad se spremao poći  pješice.,Croatian
"Kad nam se u Asu pridruži, uzesmo ga i stigosmo  u Mitilenu.",Croatian
"Odande odjedrismo sutradan i stigosmo nadomak  Hija, prekosutra krenusmo u Sam, a idućeg dana stigosmo u Milet.",Croatian
"Jer Pavao je odlučio mimoići Efez da se ne bi zadržao u Aziji:  žurio se da, uzmogne li, na dan Pedesetnice bude u Jeruzalemu.",Croatian
Ipak iz Mileta posla u Efez po starješine Crkve.,Croatian
"Kad  stigoše, reče im: ""Vi znate kako sam se sve vrijeme, od prvog  dana kada stupih u Aziju, ponašao među vama:",Croatian
služio sam Gospodinu  sa svom poniznošću u suzama i kušnjama koje me zadesiše zbog  zasjeda židovskih;,Croatian
ništa korisno nisam propustio navijestiti  vam i naučiti vas - javno i po kućama;,Croatian
"upozoravao sam Židove  i Grke da se obrate k Bogu i da vjeruju u Gospodina našega Isusa.""",Croatian
"""A sad, evo, okovan Duhom idem u Jeruzalem. Što će me  u njemu zadesiti, ne znam,",Croatian
osim što mi Duh Sveti u svakom  gradu jamči da me čekaju okovi i nevolje.,Croatian
"Ali ni najmanje  mi nije do života, samo da dovršim trku svoju i službu koju primih  od Gospodina Isusa: svjedočiti za evanđelje milosti Božje.""",Croatian
"""I sad, evo, znam: nećete više vidjeti lica moga, svi  vi posred kojih prođoh propovijedajući Kraljevstvo.",Croatian
Zato  vam u ovaj dan današnji jamčim: čist sam od krvi sviju,Croatian
"jer  nisam propustio navijestiti vam ništa od svega nauma Božjega.""",Croatian
"""Pazite na sebe i na sve stado u kojem vas Duh Sveti  postavi nadglednicima, da pasete Crkvu Božju koju steče krvlju  svojom.""",Croatian
"""Ja znam da će nakon mog odlaska među vas uljesti vuci  okrutni koji ne štede stada,",Croatian
a između vas će samih ustati  ljudi koji će iskrivljavati nauk da bi odvukli učenike za sobom.,Croatian
"Zato bdijte imajući na pameti da sam tri godine bez prestanka  noću i danju suze lijevajući urazumljivao svakoga od vas.""",Croatian
"""I sada vas povjeravam Bogu i Riječi milosti njegove  koja je kadra izgraditi vas i dati vam baštinu među svima posvećenima.""",Croatian
"""Ni za čijim srebrom, zlatom ili ruhom nisam hlepio.",Croatian
Sami znate: za potrebe moje i onih koji su sa mnom zasluživale  su ove ruke.,Croatian
"U svemu vam pokazah: tako se trudeći treba se  zauzimati za nemoćne i na pameti imati riječi Gospodina Isusa  jer on reče: 'Blaženije je davati nego primati.'""",Croatian
"Kada to doreče, klekne te se zajedno sa svima njima pomoli.",Croatian
"Tad svi briznuše u velik plač, obisnuše Pavlu oko vrata i  stadoše ga cjelivati,",Croatian
ražalošćeni nadasve riječju koju im  reče: da više neće vidjeti lica njegova. Zatim ga ispratiše na  lađu.,Croatian
"Pošto se otrgosmo od njih, zaplovismo. Jedreći ravno, stigosmo  na Kos, a sutradan na Rod pa odande u Pataru.",Croatian
"Kad nađosmo  lađu za Feniciju, popesmo se i otplovismo.",Croatian
"Kad bijasmo napomol  Cipru, ostavismo ga slijeva jedreći prema Siriji. Pristadosmo  u Tiru jer je ondje lađa imala iskrcati tovar.",Croatian
Pronađosmo  učenike i ostadosmo ondje sedam dana. Oni po Duhu nagovarahu  Pavla da ne uzlazi u Jeruzalem.,Croatian
"Ali kad nam istekoše dani, ipak otputovasmo. Ispratiše nas svi, sa ženama i djecom, do  izvan grada. Na žalu klekosmo i pomolismo se.",Croatian
"Pozdravismo  se, popesmo se na lađu, a oni se vratiše kući.",Croatian
Tako dovršismo plovidbu. Iz Tira stigosmo u Ptolemaidu.  Pozdravili smo braću i ostali jedan dan u njih.,Croatian
"Sutradan otputovasmo  i stigosmo u Cezareju. Uđosmo u kuću Filipa evanđelista, jednog  od sedmorice, i ostadosmo kod njega.",Croatian
On je imao četiri kćeri  djevice koje su prorokovale.,Croatian
"Kako smo se zadržali mnogo dana, siđe iz Judeje neki  prorok imenom Agab,",Croatian
"dođe k nama, uze Pavlov pojas, sveza  sebi noge i ruke te reče: ""Ovo govori Duh Sveti: Čovjeka čiji  je ovo pojas ovako će svezati Židovi u Jeruzalemu i predati u  ruke pogana.""",Croatian
"Kada smo to čuli, stadosmo mi i mještani zaklinjati  Pavla da ne uzlazi u Jeruzalem.",Croatian
"Nato on odvrati: ""Što plačete  i parate mi srce? Ta spreman sam ne samo biti svezan nego i umrijeti  u Jeruzalemu za ime Gospodina Isusa.""",Croatian
"A kako se nije dao  nagovoriti, ušutjesmo rekavši: ""Gospodnja budi volja!""",Croatian
Nakon tih dana spremismo se i uzađosmo u Jeruzalem.,Croatian
"S  nama pođoše i učenici iz Cezareje pa nas odvedoše k nekomu Mnasonu  Cipraninu, starom učeniku, da u njega odsjednemo.",Croatian
"Kad stigosmo u Jeruzalem, primiše nas braća radosno.",Croatian
Sutradan ode Pavao zajedno s nama k Jakovu. Nađoše se ondje  i sve starješine.,Croatian
"Pošto ih pozdravi, stade im potanko izlagati  što učini Bog među poganima po njegovoj službi.",Croatian
"Pošto su  ga oni poslušali, dadoše slavu Bogu pa mu rekoše: ""Vidiš, brate:  deseci su tisuća Židova povjerovali i svi su revnitelji Zakona.",Croatian
A o tebi im je dojavljeno da sve Židove koji su među poganima  upućuješ na otpad od Mojsija učeći ih da ne obrezuju djece i  ne žive po običajima.,Croatian
Što dakle? Čut će svakako da si došao.,Croatian
Učini stoga što ti kažemo. U nas su četiri čovjeka koji imaju  zavjet.,Croatian
"Njih uzmi, s njima se zajedno posveti, plati za njih  da se ošišaju pa će svi spoznati da nema ništa od onoga što im  je o tebi dojavljeno, nego da si i ti na pravu putu i da opslužuješ  Zakon.",Croatian
"A što se tiče pogana koji povjerovaše - poslali smo  što odlučismo: da se klone mesa žrtvovana idolima, krvi, udavljenoga  i bludništva.""",Croatian
"Nato Pavao uze one ljude, sutradan se s njima zajedno  posveti, uđe u Hram, oglasi svršetak dana posvećenja nakon kojih  će se za svakoga od njih prinijeti prinos.",Croatian
"Kad se upravo navršavalo tih sedam dana, neki ga Židovi  iz Azije opaze u Hramu, uzbune sav narod pa podignu na nj ruke",Croatian
"vičući: ""Izraelci, u pomoć! Evo čovjeka koji sve posvuda  poučava protiv naroda, Zakona i ovoga mjesta pa je još i Grke  uveo u Hram i oskvrnuo ovo sveto mjesto.""",Croatian
Jer prije su s  njime u Gradu vidjeli Trofima Efežanina i mislili da je Pavao  njega uveo u Hram.,Croatian
"Sav se grad uskomeša, nasta strka naroda. Pograbe Pavla  i odvuku ga izvan Hrama pa odmah pozatvaraju vrata.",Croatian
"Dok su  mu o glavi radili, dođe do tisućnika čete glas da je sav Jeruzalem  uzavreo.",Croatian
"On odmah uze vojnike i satnike pa otrča dolje k  njima. Oni pak kako ugledaše tisućnika i vojnike, prestadoše  udarati Pavla.",Croatian
"Onda se tisućnik približi, uhvati ga, zapovjedi  da ga okuju dvojim verigama pa stade ispitivati tko je i što  je učinio.",Croatian
"Iz svjetine su jedni izvikivali ovo, drugi ono.  Kako zbog graje nije mogao saznati ništa pouzdano, zapovjedi  da se odvede u vojarnu.",Croatian
"Kad se Pavao pojavi na stubama, morali su ga vojnici  nositi zbog silovitosti svjetine.",Croatian
"Jer mnoštvo je naroda išlo  za njima i vikalo: ""Smakni ga!""",Croatian
"Upravo na ulazu u vojarnu reče Pavao tisućniku: ""Smijem  li nešto reći?"" On ga upita: ""Zar znaš grčki?",Croatian
"Ti dakle nisi  onaj Egipćanin koji je prije nekoliko dana pobunio i u pustinju  odveo one četiri tisuće bodežara?""",Croatian
"Pavao odvrati: ""Ja sam  Židov iz Tarza cilicijskoga, građanin grada znamenitoga. Molim  te, dopusti mi progovoriti narodu.""",Croatian
"Kad mu on dopusti, Pavao  stojeći na stubama mahnu rukom narodu pa kad nasta velika tišina, prozbori hebrejskim jezikom:",Croatian
"""Braćo i oci, poslušajte što ću vam sad u svoju obranu reći.""",Croatian
"Kad čuše da im govori hebrejskim jezikom, još većma utihnuše.  On nastavi:",Croatian
"""Ja sam Židov, rođen u Tarzu cilicijskom, ali  odrastao u ovom gradu, do nogu Gamalielovih odgojen točno po  otačkom Zakonu; bijah revnitelj Božji kao što ste svi vi još  danas.",Croatian
"Ovaj sam Put na smrt progonio, u okove bacao i predavao  u tamnice muževe i žene,",Croatian
"kako mi to može posvjedočiti i veliki  svećenik i sve starješinstvo. Od njih sam i pisma dobio za braću  u Damasku pa se zaputio da i one ondje okovane dovedem u Jeruzalem  da se kazne.""",Croatian
"""Dok sam tako putovao i približavao se Damasku, s neba  me oko podneva iznenada obasja svjetlost velika.",Croatian
"Sruših se  na tlo i začuh glas što mi govoraše: 'Savle, Savle, zašto me  progoniš?'",Croatian
"Ja odgovorih: 'Tko si, Gospodine?' Reče mi: 'Ja  sam Isus Nazarećanin koga ti progoniš.'",Croatian
"Oni koji bijahu sa  mnom svjetlost doduše primijetiše, ali ne čuše glasa Onoga koji  mi govoraše.",Croatian
"Rekoh nato: 'Što mi je činiti, Gospodine?' Gospodin  će mi: 'Ustani, pođi u Damask i ondje će ti se reći što ti je  određeno učiniti.'",Croatian
"Kako od sjaja one svjetlosti obnevidjeh, pratioci me povedoše za ruku te stigoh u Damask.""",Croatian
"""Neki Ananija, čovjek po Zakonu pobožan i na dobru glasu  u Židova ondje nastanjenih -",Croatian
"dođe k meni, pristupi mi i reče:  'Savle, brate, progledaj!' I ja se u taj čas zagledah u nj.",Croatian
"A  on će: 'Bog otaca naših predodredi te da upoznaš volju njegovu, da vidiš Pravednika i čuješ glas iz usta njegovih",Croatian
jer bit  ćeš mu pred svim ljudima svjedokom onoga što si vidio i čuo.,Croatian
"I što sad oklijevaš? Ustani, krsti se i operi grijehe svoje, prizivljući Ime njegovo!'""",Croatian
"""Pošto se vratih u Jeruzalem, dok sam se jednom molio  u Hramu, padoh u zanos",Croatian
"i vidjeh Gospodina gdje mi govori:  'Pohiti, žurno izađi iz Jeruzalema jer neće primiti tvoga svjedočanstva  o meni.'",Croatian
"Ja rekoh: 'Gospodine, oni znaju da sam ja u tamnice  bacao i bičevao po sinagogama one koji vjeruju u te.",Croatian
"I dok  se prolijevala krv Stjepana, svjedoka tvoga, i ja sam ondje stajao  i odobravao te čuvao haljine onih koji ga ubijahu.'",Croatian
Nato  mi reče: 'Pođi jer ću te poslati daleko k poganima!',Croatian
"Slušali su ga sve do te riječi, a tada podigoše glas:  ""Ukloni takva sa zemlje! Nije pravo da živi!""",Croatian
"Kako oni stadoše  bučiti, odbacivati haljine i vitlati prašinu u zrak,",Croatian
zapovjedi  tisućnik da Pavla uvedu u vojarnu pa odredi da ga bičevima ispitaju  kako bi doznao zašto tako viču protiv njega.,Croatian
"Kad ga remenjem  rastegoše, reče on nazočnom satniku: ""Rimskoga građanina, i još  neosuđena, smijete bičevati?""",Croatian
"Kad je to čuo satnik, priđe tisućniku i dojavi mu: ""Što  si to nakanio? Ovaj je čovjek Rimljanin!""",Croatian
"Tisućnik tada priđe Pavlu pa mu reče: ""Reci mi, jesi  li Rimljanin!"" On odvrati: ""Da.""",Croatian
"Tisućnik dometnu: ""Ja stekoh  to građanstvo za skupe novce."" Pavao nato reče: ""Ja sam se pak  s njim i rodio.""",Croatian
"Brže stoga odstupe od njega oni koji su ga imali ispitivati.  I tisućnik se preplaši kad sazna da je Pavao Rimljanin, a on  ga bijaše okovao.",Croatian
"Sutradan pak kad je htio točno saznati za što ga Židovi  optužuju, odriješi ga pa zapovjedi da se sastanu veliki svećenici  i sve Vijeće te privede Pavla i postavi ga pred njih.",Croatian
"Pavao uprije pogled u Vijeće i reče: ""Braćo, ja sam posve  mirne savjesti živio pred Bogom sve do dana današnjega.""",Croatian
Nato  veliki svećenik Ananija naredi onima što stajahu uza nj da ga  udare po ustima.,Croatian
"Onda mu Pavao reče: ""Udarit će Bog tebe,  zide obijeljeni! Ti li sjediš da me po Zakonu sudiš, a protuzakonito  zapovijedaš da me biju?""",Croatian
"Oni što su ondje stajali rekoše nato:  ""Zar velikog svećenika Božjega da pogrđuješ?""",Croatian
"Pavao odvrati:  ""Nisam znao, braćo, da je veliki svećenik. Ta pisano je: Glavara  naroda svoga ne proklinji.""",Croatian
"Pavao je znao da su oni dijelom saduceji, a dijelom farizeji  pa povika u Vijeću: ""Braćo, ja sam farizej, sin farizeja. Sudi  mi se zbog nade, uskrsnuća mrtvih.""",Croatian
"Tek što je on to rekao, nasta razmirica između farizeja  i saduceja i mnoštvo se razdijeli.",Croatian
"Jer saduceji vele da nema  uskrsnuća, ni anđela, ni duha, a farizeji sve to priznaju.",Croatian
"Nasta  velika graja te ustadoše neki pismoznanci farizejske stranke  i zaoštre boj govoreći: ""Ništa zlo ne nalazimo na tom čovjeku!  A što ako mu je duh govorio, ili anđeo?""",Croatian
"Kad razmirica posta  još većom, poboja se tisućnik da Pavla ne rastrgaju pa zapovjedi  da vojska siđe, otme ga ispred njih i povede u vojarnu.",Croatian
"Iduće noći pristupi mu Gospodin i reče: ""Hrabro samo!  Jer kao što si za me svjedočio u Jeruzalemu tako treba da i u  Rimu posvjedočiš!""",Croatian
"Kad osvanu dan, skovaše Židovi urotu i zakleše se da  neće ni jesti ni piti dok ne ubiju Pavla.",Croatian
Bilo je više od  četrdeset onih koji su skovali tu zavjeru.,Croatian
"Oni odu k velikim  svećenicima i starješinama pa reknu: ""Zakletvom se zaklesmo ništa  ne okusiti dok ne ubijemo Pavla.",Croatian
"Stoga vi sada zajedno s  Vijećem predočite tisućniku neka vam ga dovede kao da kanite  točnije razaznati njegov slučaj. A mi smo spremni pogubiti ga  prije negoli se i približi.""",Croatian
"Ali sin Pavlove sestre doču za zavjeru, približi se i  uđe u vojarnu dojaviti Pavlu.",Croatian
"Pavao pak pozove jednog satnika  i reče mu: ""Ovog mladića odvedi k tisućniku: ima mu nešto dojaviti.""",Croatian
"On ga uze, odvede k tisućniku i reče mu: ""Uznik me Pavao  pozva i zaiska da ovog mladića privedem k tebi; ima ti nešto  reći.""",Croatian
"Tisućnik ga prihvati za ruku, povede nasamo pa ga  upita: ""Što mi imaš dojaviti?""",Croatian
"""Židovi su se, reče on, dogovorili  da te zamole da im sutra Pavla dovedeš u Vijeće kao da se kane  točnije raspitati o njemu.",Croatian
"Ne vjeruj im! U zasjedi ga čeka  više od četrdeset onih koji se zakleše da neće jesti ni piti  dok ga ne smaknu. Već su spremni, samo čekaju tvoju privolu.""",Croatian
"Tisućnik onda otpusti mladića i zapovjedi mu: ""Nikomu ne  kazuj da si mi to dojavio.""",Croatian
"Zatim dozva dva satnika i reče im: ""Pripravite dvjesta  vojnika, sedamdeset konjanika i dvjesta strijelaca da nakon treće  noćne ure pođu u Cezareju.",Croatian
"Neka se pripravi živina na koju  će se posaditi Pavao te živ i zdrav dovesti k upravitelju Feliksu.""",Croatian
Napisa i pismo ovoga sadržaja:,Croatian
"""Klaudije Lizija vrlom  upravitelju Feliksu - pozdrav!",Croatian
Ovoga čovjeka Židovi uhvatiše  i tek što ga ne smakoše kadli s vojskom pritrčah i istrgoh im  ga kada doznah da je Rimljanin.,Croatian
Htjedoh saznati za što ga  okrivljuju pa ga dovedoh u njihovo Vijeće.,Croatian
Utvrdih da ga  okrivljuju za nešto prijeporno u njihovu zakonu i da nema nikakve  krivnje kojom bi zaslužio smrt ili okove.,Croatian
"Kad mi pak dojaviše  da su protiv njega skovali zavjeru, poslah ga k tebi, a tužitelje  uputih neka se tebi obrate protiv njega.""",Croatian
"Vojnici dakle, po primljenoj naredbi uzeše Pavla i odvedoše  ga noću u Antipatridu.",Croatian
"Sutradan ostave konjanike da s njime  pođu dalje, a oni se vratiše u vojarnu.",Croatian
"Kad konjanici stigoše  u Cezareju, uručiše upravitelju pismo i privedoše mu Pavla.",Croatian
"Pošto  upravitelj pročita pismo, zapita iz koje je pokrajine. Kad sazna  da je iz Cilicije:",Croatian
"""Saslušat ću te, reče, kad pristignu i  tužitelji tvoji."" Onda zapovjedi čuvati ga u dvoru Herodovu.",Croatian
"Nakon pet dana siđe veliki svećenik Ananija s nekim starješinama  i odvjetnikom, nekim Tertulom te izniješe upravitelju tužbu protiv  Pavla.",Croatian
"Pošto dozvaše Pavla, poče ga Tertul optuživati: ""Veliki  mir što ga po tebi, vrli Felikse, uživamo i boljitak što tvojom  providnošću narodu ovomu nastaje,",Croatian
u svemu i posvuda primamo  sa svom zahvalnošću.,Croatian
"Ali, da ti dulje ne dodijavam, molim  te da nas u svojoj blagonaklonosti ukratko poslušaš.",Croatian
"Utvrdismo  da je ovaj čovjek kuga, da pokreće bune među svim Židovima po  svijetu, da je kolovođa nazaretske sljedbe,",Croatian
da je čak i Hram  pokušao oskvrnuti pa ga uhitismo.,Croatian
#,Croatian
"Od njega, ako ga  o svemu tomu ispitaš, možeš saznati za što ga mi optužujemo.""",Croatian
Podržaše ga i Židovi tvrdeći da je tako.,Croatian
"Nato Pavao odvrati pošto mu upravitelj kimnu da govori: ""Kako znam da si već mnogo godina sudac narodu ovomu, mirne se  duše branim.",Croatian
Ta možeš se osvjedočiti da nema više od dvanaest  dana otkad uzađoh u Jeruzalem da se poklonim.,Croatian
"A nisu me našli  ni u Hramu da s kim raspravljam ili bunu podižem, ni u sinagogama, ni po gradu.",Croatian
"I ne mogu ti dokazati ono za što me sada optužuju.""",Croatian
"""Jamčim ti, naprotiv, ovo: Putom koji nazivaju sljedbom  služim otačkom Bogu vjerujući u sve što je u Zakonu i u Prorocima  napisano,",Croatian
"uzdajući se u Boga da će uskrsnuti pravednici i  nepravednici, što oni i sami očekuju.",Croatian
"Zato se i ja trudim  uvijek imati savjest besprijekornu pred Bogom i pred ljudima.""",Croatian
"""Nakon više godina dođoh da donesem milostinju za svoj  narod i prinose;",Croatian
"dok sam ih prinosio, nađoše me posvećena  u Hramu, a ne sa svjetinom ni u metežu.",Croatian
"Ali neki Židovi iz  Azije - da, trebalo bi da se oni pojave pred tobom i optuže me  ako što imaju protiv mene.",Croatian
"Ili neka ovi sami kažu: koji su  zločin na meni našli kad sam stajao pred Vijećem,",Croatian
"osim možda  one jedne riječi koju doviknuh među njima stojeći: Zbog uskrsnuća  mrtvih sudi mi se danas pred vama!""",Croatian
"Nato Feliks, koji je točno znao sve o ovom Putu, odgodi  njihovu parnicu rekavši: ""Kada dođe tisućnik Lizija, riješit  ću vaš spor.""",Croatian
"Satniku pak naredi da se Pavao čuva, ali da  uživa olakšice i da se nikomu od njegovih ne brani posluživati  ga.",Croatian
Nakon nekoliko dana stigne i Feliks sa svojom ženom Druzilom  koja bijaše Židovka; posla po Pavla i posluša ga o vjeri u Isusa  Krista.,Croatian
"Kad Pavao stade raspravljati o pravednosti, uzdržljivosti  i budućem Sudu, Feliks uplašen reče: ""Zasad idi, a kad nađem  vremena, pozvat ću te.""",Croatian
Ujedno se nadao da će mu Pavao dati  novaca. Zato ga je češće pozivao i s njim razgovarao.,Croatian
"Nakon dvije godine dobi Feliks za nasljednika Porcija  Festa. Hoteći ugoditi Židovima, ostavi Feliks Pavla u okovima.",Croatian
Fest dakle tri dana nakon dolaska u provinciju uziđe iz Cezareje  u Jeruzalem.,Croatian
Veliki mu svećenici i prvaci židovski izniješe  tužbu protiv Pavla te ga zaklinjahu,Croatian
ištući milost protiv Pavla:  da ga pošalje u Jeruzalem. Jer spremali su zasjedu da ga putom  smaknu.,Croatian
"Ali Fest odvrati kako Pavao treba da ostane zatvoren  u Cezareji, a i on da će uskoro onamo.",Croatian
"""Ovlašteni dakle među  vama, reče, neka sa mnom siđu pa ako na tom čovjeku ima krivnje, neka ga tuže.""",Croatian
"Pošto se u njih zadrži najviše osam ili deset dana, siđe  u Cezareju. Sutradan sjede na sudačku stolicu i zapovjedi da  se dovede Pavao.",Croatian
"Kad se on pojavi, okružiše ga Židovi koji  su sišli iz Jeruzalema i izniješe protiv njega mnoge i teške  optužbe kojih ne mogahu dokazati.",Croatian
"Pavao se branio: ""Ničim  se nisam ogriješio ni o židovski Zakon, ni o Hram, ni o cara.""",Croatian
"Nato Fest hoteći ugoditi Židovima, odvrati Pavlu: ""Hoćeš li  u Jeruzalem da ti se ondje za to sudi preda mnom?""",Croatian
"A Pavao  će: ""Stojim pred sudom carevim, gdje treba da mi se sudi. Židovima  ništa ne skrivih, kao što i ti veoma dobro znaš.",Croatian
"Ako sam  pak doista što skrivio i učinio štogod što zavređuje smrt, ne  izmičem smrti; ako li pak ne stoji ono za što me ovi tuže, nitko  me ne može njima izručiti. Na cara se prizivljem!""",Croatian
"Tada se  Fest posavjetova s vijećem pa odgovori: ""Na cara si se prizvao, pred cara ćeš ići!""",Croatian
Nekoliko dana poslije dođu kralj Agripa i Berenika u  Cezareju da pozdrave Festa.,Croatian
"Kako se ondje zadržaše nekoliko  dana, izloži Fest kralju to o Pavlu: ""Ima neki čovjek, reče,  što ga je Feliks ostavio uznikom.",Croatian
"Kad bijah u Jeruzalemu, izniješe veliki svećenici i starješine protiv njega tužbu i  zatražiše osudu.",Croatian
"Odgovorih im da u Rimljana nije običaj izručivati  kojega čovjeka prije negoli se, optužen, suoči s tužiteljima  i dobije prigodu da se brani od optužbe.",Croatian
"Pošto zajedno dođosmo  ovamo, bez ikakva odgađanja sjedoh ja sutradan na sudačku stolicu  i zapovjedih dovesti toga čovjeka.",Croatian
"Tužitelji ga okružiše, ali ne izniješe tužbe ni za jedno od zlodjela koja sam ja naslućivao,",Croatian
"nego su protiv njega imali nešto prijeporno o svojoj vjeri  i o nekom Isusu koji je umro, a Pavao tvrdi da je živ.",Croatian
"Ne  snalazeći se u takvoj raspravi, upitah bi li htio u Jeruzalem  da mu se ondje za to sudi.",Croatian
"Budući da se Pavao prizivom podložio  presudi njegova Veličanstva, zapovjedih da ga čuvaju dok ga ne  pošaljem caru.""",Croatian
"Na to će Agripa Festu: ""Htio bih i ja čuti  toga čovjeka."" ""Sutra ćeš ga, reče, čuti.""",Croatian
"Sutradan dakle dođu Agripa i Berenika s velikim sjajem  te uđu u dvoranu zajedno s tisućnicima i najuglednijim gradskim  muževima. Kad na zapovijed Festovu dovedu Pavla,",Croatian
"reče Fest:  ""Agripa, kralju, i vi svi ovdje s nama nazočni, gledajte ovoga  čovjeka! Zbog njega me sav narod židovski salijetao i u Jeruzalemu  i ovdje vičući da on ne smije više živjeti.",Croatian
"Ali ja nađoh  da nije učinio ništa čime bi zaslužio smrt pa kad se on sam prizvao  na njegovo Veličanstvo, odlučih poslati mu ga.",Croatian
"Ja nemam ništa  pouzdano o njemu napisati Gospodaru. Zato ga izvedoh pred vas, ponajpače preda te, kralju Agripa, da bih nakon ove istrage  imao što napisati.",Croatian
"Čini mi se doista besmislenim poslati  uznika, a ne naznačiti optužbu protiv njega.""",Croatian
"Nato Agripa reče Pavlu: ""Dopušta ti se o sebi govoriti."" Pavao  ispruži ruku i stade se braniti:",Croatian
"""Smatram se sretnim što se u svemu za što me Židovi optužuju  mogu, evo, danas braniti pred tobom, kralju Agripa,",Croatian
"jer ti  najbolje poznaješ židovske običaje i zadjevice. Zato me, molim, velikodušno poslušaj.""",Croatian
"""Dakle, život moj od najranije mladosti proveden u narodu  mojem, u Jeruzalemu, znaju svi Židovi.",Croatian
"Poznaju me odavna te  mogu, ako samo hoće, svjedočiti da sam po najstrožoj sljedbi  naše vjere živio kao farizej.",Croatian
I sada stojim pred sudom zbog  nade u obećanje koje Bog dade ocima našim,Croatian
"i kojemu se dovinuti  nada dvanaest plemena naših, svesrdno noću i danju služeći Bogu.  Za tu me nadu, kralju, tuže Židovi.",Croatian
"Zašto nevjerojatnim smatrate  da Bog mrtve uskrisuje?""",Croatian
"""Pa i ja sam nekoć smatrao da mi se svim silama boriti  protiv imena Isusa Nazarećanina.",Croatian
"To sam i činio u Jeruzalemu:  mnoge sam svete, pošto od velikih svećenika dobih punomoć, u  tamnice zatvorio, dao svoj glas kad su ih ubijali",Croatian
"i po svim  ih sinagogama često mučenjem prisiljavao psovati i, prekomjerno  bijesan na njih, progonio sam ih čak i u tuđim gradovima.""",Croatian
"""Radi toga pođoh u Damask s punomoći i ovlaštenjem velikih  svećenika",Croatian
"kadli u pol bijela dana na putu vidjeh, kralju, kako s neba svjetlost od sunca sjajnija obasja mene i moje suputnike.",Croatian
"Pošto popadasmo na zemlju, začuh glas što mi govoraše hebrejskim  jezikom: 'Savle, Savle, zašto me progoniš? Teško ti se protiv  ostana praćakati.'",Croatian
"Ja odvratih: 'Tko si, Gospodine?' Gospodin  će mi: 'Ja sam Isus koga ti progoniš!",Croatian
"Nego ustani, na  noge se jer zato ti se ukazah da te postavim za poslužitelja  i svjedoka onoga što si vidio i što ću ti pokazati.",Croatian
Izbavit  ću te od naroda i od pogana kojima te šaljem,Croatian
"da im  otvoriš oči pa se obrate od tame k svjetlosti, od  vlasti Sotonine k Bogu te po vjeri u mene prime oproštenje grijeha  i baštinu među posvećenima.'""",Croatian
"""Otada, kralju Agripa, ne bijah neposlušan nebeskom viđenju.",Croatian
"Nego najprije onima u Damasku pa onda i u Jeruzalemu, svoj  zemlji židovskoj i poganima navješćivah da se pokaju i obrate  k Bogu i čine djela dostojna obraćenja.",Croatian
Zbog toga me Židovi  uhvatiše u Hramu i pokušaše ubiti.,Croatian
"Ali s pomoću Božjom sve  do dana današnjega svjedočim, evo, malu i veliku, ne govoreći  ništa osim onoga što Proroci govorahu i Mojsije da se ima zbiti:",Croatian
"da će Krist trpjeti i da će on, prvouskrsli od mrtvih, svjetlost  navješćivati narodu i poganima.""",Croatian
"Dok se on tako branio, Fest će mu u sav glas: ""Mahnitaš, Pavle! Veliko ti znanje mozgom zavrnulo.""",Croatian
"""Ne mahnitam,  vrli Feste, odvrati Pavao, nego riječi istine i razbora kazujem.",Croatian
"Ta znade za to kralj komu s pouzdanjem govorim. Ništa mu  od toga, uvjeren sam, nije nepoznato; jer nije se to dogodilo  u kakvu zakutku.",Croatian
"Vjeruješ li, kralju Agripa, Prorocima? Znam  da vjeruješ!""",Croatian
"Agripa će Pavlu: ""Zamalo pa me uvjeri te kršćaninom  postah!""",Croatian
"Pavao pak: ""Dao Bog te i za malo i za mnogo, ne  samo ti nego i svi koji me danas slušaju postali ovakvima kakav  sam ja, osim ovih okova!""",Croatian
"Nato usta kralj, upravitelj, Berenika i oni koji su s  njima zasjedali.",Croatian
"Udaljujući se govorili su među sobom: ""Ovaj  čovjek ne čini ništa čime bi zaslužio smrt ili okove.""",Croatian
"Agripa  pak reče Festu: ""Ovaj bi čovjek mogao biti pušten da se nije  prizvao na cara.""",Croatian
"Kad je odlučeno da odjedrimo u Italiju, predadoše i Pavla  i neke druge uznike satniku carske čete, imenom Juliju.",Croatian
"Popesmo  se na neku adramitsku lađu koja je imala ploviti u azijska mjesta  pa otplovismo. S nama je bio Aristarh Makedonac, Solunjanin.",Croatian
"Sutradan doplovismo u Sidon. Julije, koji je s Pavlom čovječno  postupao, dopusti mu poći k prijateljima da se pobrinu za nj.",Croatian
"Odande smo otplovili, jedrili uz Cipar - jer su nam vjetrovi  bili protivni -",Croatian
pa preplovili more duž Cilicije i Pamfilije  i stigli u Miru licijsku.,Croatian
Ondje satnik nađe neku aleksandrijsku  lađu za Italiju i ukrca nas na nju.,Croatian
"Više smo dana plovili sporo i jedva doprli do Knida. Kako  nam vjetar ne dade pristati, doplovismo pod Kretu kod Salmone",Croatian
"pa jedva jedvice ploveći uza nju, stigosmo na neko mjesto  zvano Dobra pristaništa, blizu kojega je grad Laseja.",Croatian
"Kad je nakon duljeg vremena plovidba već postala pogibeljna  jer je Post već bio izminuo, opominjaše Pavao:",Croatian
"""Ljudi, govorio  im je, vidim da će plovidba biti nezgodna i na veliku štetu ne  samo za tovar i lađu nego i za naše živote.""",Croatian
Ali je satnik  više vjerovao kormilaru i brodovlasniku negoli Pavlovim riječima.,Croatian
"A kako luka nije bila prikladna za zimovanje, većina je predlagala  da odande otplove ne bi li kako doprli do kretske luke Feniksa, što gleda prema jugozapadu i sjeverozapadu, pa ondje prezimili.",Croatian
"Uto duhne blagi južnjak i oni, misleći da bi mogli ostvariti  naum, digoše sidro i zaploviše tik uz Kretu.",Croatian
Ali nedugo zatim  razbjesni se žestok vjetar zvan sjeveroistočnjak.,Croatian
Zahvati  lađu te mu nije mogla odoljeti pa se prepustismo da nas nosi.,Croatian
"Prolazeći ispod nekog otočića zvanog Kauda, jedva uspjesmo  dohvatiti čamac.",Croatian
"Podigoše ga pa upotrijebiše snast da potpašu  lađu. Bojeći se pak da se ne nasuču u Sirti, spustiše prvenjaču.  Tako ih je nosilo.",Croatian
"Budući da nas je oluja silovito udarala, sutradan se riješiše tovara,",Croatian
a treći dan svojim rukama izbaciše  brodsku opremu.,Croatian
"Kako se pak više dana nije pomaljalo ni sunce  ni zvijezde, a oluja bjesnjela nemalena, bila je već propala  svaka nada da ćemo se spasiti.",Croatian
"Ni jelo se već dugo nije. Onda usta Pavao posred njih  i reče: ""Trebalo je, ljudi, poslušati me, ne se otiskivati od  Krete i izbjeći ovu nepogodu i štetu.",Croatian
"Sada vas pak opominjem:  razvedrite se jer ni živa duša između vas neće stradati, nego  samo lađa.",Croatian
Noćas mi se ukaza anđeo Boga čiji sam i komu služim,Croatian
"te reče: 'Ne boj se, Pavle! Pred cara ti je stati i evo Bog  ti daruje sve koji plove s tobom.'",Croatian
"Zato razvedrite se, ljudi!  Vjerujem Bogu: bit će kako mi je rečeno.",Croatian
"Ali treba da se  nasučemo na neki otok.""",Croatian
Bijaše već četrnaesta noć što smo bili tamo-amo gonjani  po Jadranu kad oko ponoći naslutiše mornari da im se primiče  neka zemlja.,Croatian
"Bacivši olovnicu, nađoše dvadeset hvati dubine;  malo poslije baciše je opet i nađoše ih petnaest.",Croatian
"Kako se bojahu da ne naletimo na grebene, baciše s krme  četiri sidra iščekujući da se razdani.",Croatian
"Kad su mornari bili  naumili uteći iz lađe i počeli spuštati čamac u more pod izlikom  da s pramca kane spustiti sidra,",Croatian
"reče Pavao satniku i vojnicima:  ""Ako ovi ne ostanu na lađi, vi se spasiti ne možete!""",Croatian
Nato  vojnici presjekoše užad čamca i pustiše da padne.,Croatian
"Do pred svanuće nutkao je Pavao sve da uzmu hrane: ""Četrnaesti  je danas dan, reče, što bez jela čekate, ništa ne okusivši.",Croatian
"Stoga  vas molim: založite nešto jer to je za vaš spas. Ta nikome od  vas ni vlas s glave neće propasti.""",Croatian
"Rekavši to, uze kruh, pred svima zahvali Bogu, razlomi i stade jesti.",Croatian
Svi se razvedre  te i oni uzmu hrane.,Croatian
A svih nas je u lađi bilo dvjesta sedamdeset  i šest duša.,Croatian
"Jednom nasićeni, stanu rasterećivati lađu bacajući  žito u more.",Croatian
"Kad osvanu, mornari ne prepoznaše zemlje; razabraše  neki zaljev ravne obale pa odluče, bude li moguće, u nj zavesti  lađu.",Croatian
"Odriješe sidra i ostave ih u moru. Istodobno popuste  i spone kormila, razapnu prvenjaču prema vjetru pa udare k obali.",Croatian
"Ali naletješe na plićak i nasukaše brod: pramac, nasađen, osta nepomičan, a krmu razdiraše žestina valova.",Croatian
"Tada vojnici naumiše poubijati sužnje da ne bi koji isplivao  i pobjegao,",Croatian
"ali im satnik, hoteći spasiti Pavla, omete naum:  zapovjedi da oni koji znaju plivati najprvi poskaču i izađu na  kraj,",Croatian
"a ostali će, tko na daskama, tko na olupinama lađe.  Tako svi živi i zdravi prispješe na kopno.",Croatian
"Jednom spašeni, doznasmo da se otok zove Malta.",Croatian
Urođenici  nam iskazivahu nesvakidašnje čovjekoljublje. Zapališe krijes  i okupiše nas oko njega jer je počela kiša i bilo zima.,Croatian
Pavao  nakupi naramak granja i baci na krijes kadli zbog vrućine izađe  zmija i pripije mu se za ruku.,Croatian
"Kad su urođenici vidjeli gdje  mu životinja visi o ruci, govorili su među sobom: ""Ovaj je čovjek  zacijelo ubojica: umakao je moru i Pravda mu ne da živjeti.""",Croatian
Ali on otrese životinju u vatru i ne bi mu ništa;,Croatian
"a oni  očekivahu da će oteći i umah se srušiti mrtav. Pošto su dugo  čekali i vidjeli da mu se ništa neobično nije dogodilo, promijeniše  mišljenje te stadoše govoriti da je bog.",Croatian
"U okolici onoga mjesta bilo je imanje prvaka otoka, imenom  Publija. On nas je primio i tri dana uljudno gostio.",Croatian
"A Publijeva  je oca uhvatila ognjica i srdobolja pa je ležao. Pavao uđe k  njemu, pomoli se, stavi na nj ruke i izliječi ga.",Croatian
Nakon toga  su dolazili i drugi koji na otoku bijahu bolesni te ozdravljali.,Croatian
Oni nas mnogim počastima počastiše i na odlasku nam priskrbiše  što je potrebno.,Croatian
Nakon tri mjeseca otplovismo aleksandrijskom lađom koja  je prezimila na otoku i imala za znak Dioskure.,Croatian
Doplovismo  u Sirakuzu i ostadosmo ondje tri dana.,Croatian
"Odande ploveći uz  obalu, stigosmo u Regij. Sutradan okrenu južnjak te za dva dana  stigosmo u Puteole.",Croatian
Ondje nađosmo braću koja nas zamoliše  da ostanemo u njih sedam dana. Tako stigosmo u Rim.,Croatian
"Kada su tamošnja braća čula za nas, iziđoše nam u susret  do Apijeva trga i Triju gostionica. Kad ih Pavao ugleda, zahvali  Bogu i ohrabri se.",Croatian
"A kad uđosmo u Rim, Pavlu su dopustili  stanovati zasebno, zajedno s vojnikom koji ga je čuvao.",Croatian
"Nakon tri dana sazva on židovske prvake. Kad se sabraše, reče im: ""Ja, braćo, ne učinih ništa protiv naroda ni običaja  otačkih, a ipak me okovana u Jeruzalemu predadoše u ruke Rimljana.",Croatian
Oni me nakon istrage htjedoše pustiti jer nije na meni bilo  ništa čime bih bio zaslužio smrt.,Croatian
"Kako se Židovi tome opriješe, bio sam prisiljen prizvati se na cara; ne dakle stoga što bih  imao bilo za što tužiti svoj narod.",Croatian
"S toga dakle razloga  zamolih vidjeti vas i obratiti vam se jer zbog nade Izraelove  nosim ove verige.""",Croatian
"Oni mu odvrate: ""Mi o tebi nismo primili nikakva pisma  iz Judeje niti nam je tko od pristigle braće o tebi što zlo javio  ili rekao.",Croatian
"Nego htjeli bismo od tebe čuti što misliš jer  o toj sljedbi znamo samo da joj se posvuda proturječi.""",Croatian
Nato urekoše dan pa dođoše mnogi k njemu u stan. Izlagao  im je i svjedočio o kraljevstvu Božjemu te ih od jutra do večeri  iz Mojsijeva Zakona i Proroka uvjeravao o Isusu.,Croatian
"I jedne  uvjeriše njegove riječi, a drugi nisu vjerovali.",Croatian
"Nesložni  tako među sobom, stadoše se razilaziti kadli im Pavao reče još  jednu riječ: ""Lijepo Duh Sveti po Izaiji proroku reče ocima vašim:",Croatian
"Idi k tomu narodu i reci mu: Slušat ćete, slušati - i nećete razumjeti; gledat ćete, gledati - i nećete vidjeti!",Croatian
"Jer usalilo se srce naroda ovoga: uši začepiše, oči zatvoriše da očima ne vide, ušima ne čuju, srcem ne razumiju te se ne obrate pa ih izliječim.",Croatian
"Neka vam je dakle svima znano: poganima je poslano ovo  spasenje Božje; oni će poslušati!""",Croatian
#,Croatian
"Pavao osta pune dvije godine u svom unajmljenom stanu  gdje je primao sve koji su dolazili k njemu,",Croatian
"propovijedao  kraljevstvo Božje i naučavao o Gospodinu Isusu Kristu sa svom  slobodom, nesmetano.",Croatian
"Pavao,  sluga Krista Isusa, pozvan za apostola, odlučen za evanđelje Božje -",Croatian
koje Bog unaprijed obećavaše po svojim prorocima u Pismima svetim,Croatian
"o Sinu svome, potomku Davidovu po tijelu,",Croatian
"postavljenu Sinom Božjim, u snazi, po Duhu posvetitelju uskrsnućem od mrtvih, o Isusu Kristu, Gospodinu našemu,",Croatian
po komu primismo milost i apostolstvo da na slavu imena njegova k poslušnosti vjere privodimo sve pogane,Croatian
među kojima ste i vi pozvanici Isusa Krista:,Croatian
"svima u Rimu, miljenicima Božjim, pozvanicima, svetima. Milost vam i mir od Boga, Oca našega, i Gospodina Isusa Krista.",Croatian
Ponajprije zahvaljujem Bogu mojemu po Isusu Kristu za  sve vas: što se vaša vjera navješćuje po svem svijetu.,Croatian
"Doista, svjedok mi je Bog - komu duhom svojim služim u evanđelju Sina  njegova - da vas se",Croatian
u svojim molitvama neprekidno spominjem  i uvijek molim ne bi li mi se već jednom s voljom Božjom nekako  posrećilo doći k vama.,Croatian
"Jer čeznem vidjeti vas da vam predam  nešto dara duhovnoga te se ojačate, zapravo -",Croatian
"da se zajedno  s vama ohrabrim zajedničkom vjerom, vašom i mojom.",Croatian
"A ne bih  htio, braćo, da ne znate: često sam bio nakanio doći k vama -  i sve dosad bio spriječen - da i među vama uberem koji plod kao  i među drugim narodima.",Croatian
"Dužnik sam Grcima i barbarima, mudracima  i neznalicama.",Croatian
Odatle moja nakana da i vama u Rimu navijestim  evanđelje.,Croatian
"Ne stidim se, uistinu, evanđelja: ono je snaga Božja  na spasenje svakomu tko vjeruje - Židovu najprije, pa Grku.",Croatian
Jer  pravednost se Božja od vjere k vjeri u njemu otkriva kao što  je pisano: Pravednik će od vjere živjeti.,Croatian
Otkriva se doista s neba gnjev Božji na svaku bezbožnost  i nepravednost ljudi koji istinu sputavaju nepravednošću.,Croatian
"Jer  što se o Bogu može spoznati, očito im je: Bog im očitova.",Croatian
"Uistinu, ono nevidljivo njegovo, vječna njegova moć i božanstvo, onamo  od stvaranja svijeta, umom se po djelima razabire tako da nemaju  isprike.",Croatian
"Jer premda upoznaše Boga, ne iskazaše mu kao Bogu  ni slavu ni zahvalnost, nego ishlapiše u mozganjima svojim te  se pomrači bezumno srce njihovo.",Croatian
"Gradeći se mudrima, poludješe  i",Croatian
"zamijeniše slavu neraspadljivog Boga likom,  obličjem raspadljiva čovjeka, i ptica, i četveronožaca, i gmazova.",Croatian
"Zato ih je Bog po pohotama srdaca njihovih predao nečistoći  te sami obeščašćuju svoja tijela,",Croatian
"oni što su Istinu - Boga  zamijenili lažju, častili i štovali stvorenje umjesto Stvoritelja, koji je blagoslovljen u vjekove. Amen.",Croatian
"Stoga ih je Bog predao sramotnim strastima: njihove žene  zamijeniše naravno općenje protunaravnim,",Croatian
a tako su i muškarci  napustili naravno općenje sa ženom i raspalili se pohotom jedni  za drugima te muškarci s muškarcima sramotno čine i sami na sebi  primaju zasluženu plaću svoga zastranjenja.,Croatian
"I kako nisu smatrali vrijednim držati se spoznaje Boga, predade ih Bog nevaljanu umu te čine što ne dolikuje,",Croatian
"puni  svake nepravde, pakosti, lakomosti, zloće; puni zavisti, ubojstva, svađe, prijevare, zlonamjernosti; došaptavači,",Croatian
"klevetnici, mrzitelji Boga, drznici, oholice, preuzetnici, izmišljači zala, roditeljima neposlušni,",Croatian
"nerazumni, nevjerni, bešćutni, nemilosrdni.",Croatian
Znaju za odredbu Božju - da smrt zaslužuju koji takvo što  čine - a oni ne samo da to čine nego i povlađuju onima koji čine.,Croatian
"Zato nemaš isprike, čovječe koji sudiš, tko god ti bio. Jer  time što drugoga sudiš, sebe osuđuješ: ta to isto činiš ti što  sudiš.",Croatian
Znamo pak: Bog po istini sudi one koji takvo što čine.,Croatian
"Misliš li da ćeš izbjeći sudu Božjemu, ti čovječe što sudiš  one koji takvo što čine, a sam to isto činiš?",Croatian
"Ili prezireš  bogatstvo dobrote, strpljivosti i velikodušnosti njegove ne shvaćajući  da te dobrota Božja k obraćenju privodi?",Croatian
Tvrdokornošću svojom  i srcem koje neće obraćenja zgrćeš na se gnjev za Dan gnjeva  i objavljenja pravedna suda Boga,Croatian
koji će uzvratiti svakom  po djelima:,Croatian
"onima koji postojanošću u dobrim djelima ištu  slavu, čast i neraspadljivost - život vječni;",Croatian
"buntovnicima  pak i nepokornima istini, a pokornima nepravdi - gnjev i srdžba!",Croatian
"Nevolja i tjeskoba na svaku dušu čovječju koja čini zlo, na  Židova najprije, pa na Grka;",Croatian
"a slava, čast i mir svakomu  koji čini dobro, Židovu najprije, pa Grku!",Croatian
Ta u Boga nema  pristranosti.,Croatian
"Uistinu koji bez Zakona sagriješiše, bez Zakona će i  propasti; i koji pod Zakonom sagriješiše, po Zakonu će biti suđeni.",Croatian
"Ne, pred Bogom nisu pravedni slušatelji Zakona, nego - izvršitelji  će Zakona biti opravdani.",Croatian
"Ta kad se god pogani, koji nemaju  Zakona, po naravi drže Zakona, i nemajući Zakona, oni su sami  sebi Zakon:",Croatian
"pokazuju da je ono što Zakon nalaže upisano u  srcima njihovim. O tom svjedoči i njihova savjest, a i prosuđivanja  kojima se među sobom optužuju ili brane.",Croatian
"To će se očitovati  na Dan u koji će, po mojem evanđelju, Bog po Isusu Kristu suditi  ono što je skriveno u ljudima.",Croatian
"Ako pak ti koji se Židovom nazivaš, koji mirno počivaš  na Zakonu i dičiš se Bogom,",Croatian
koji poznaješ Volju i iz Zakona  poučen razlučuješ što je bolje,Croatian
"te si uvjeren da si vođa slijepih, svjetlo onih u tami,",Croatian
"odgojitelj nerazumnih, učitelj nejačadi  jer u Zakonu imaš oličenje znanja i istine;",Croatian
"ti, dakle, koji  drugoga učiš, sam sebe ne učiš! Ti koji propovijedaš da se ne  krade, kradeš!",Croatian
"Ti koji zabranjuješ preljub, preljub počinjaš!  Ti komu su odvratni kumiri, pljačkaš hramove!",Croatian
"Ti koji se  Zakonom dičiš, kršenjem toga Zakona Boga obeščašćuješ!",Croatian
"Doista, kako je pisano, ime se Božje zbog vas huli među narodima.",Croatian
"Da, obrezanje koristi ako vršiš Zakon; ako pak kršiš  Zakon, obrezanje tvoje postalo je neobrezanje.",Croatian
"Ako dakle  neobrezani opslužuje propise Zakona, neće li se njegovo neobrezanje  smatrati obrezanjem?",Croatian
"I onaj koji je podrijetlom neobrezanik, a ispunja Zakon, sudit će tebi koji si, uza sve slovo i obrezanje, prijestupnik Zakona.",Croatian
"Ta nije Židov tko je Židov naizvana  i nije obrezanje ono izvana,",Croatian
"na tijelu, nego pravi je Židov  u nutrini i pravo je obrezanje u srcu, po duhu, ne po slovu.  Pohvala mu nije od ljudi, nego od Boga.",Croatian
Koja je dakle prednost Židova? Ili kakva korist od obrezanja?,Croatian
Velika u svakom pogledu. Ponajprije: povjerena su im obećanja  Božja.,Croatian
"Da, a što ako su se neki iznevjerili? Neće li njihova  nevjernost obeskrijepiti vjernost Božju?",Croatian
"Nipošto! Nego neka  Bog bude istinit, a svaki čovjek lažac, kao što je pisano: Da pravedan budeš po obećanjima svojim i pobijediš kada te sudili budu.",Croatian
"Ako pak naša nepravednost ističe Božju pravednost, što  ćemo na to reći? Nije li onda - po ljudsku govorim - nepravedan  Bog koji daje maha gnjevu?",Croatian
Nipošto! Ta kako će inače Bog suditi  svijet?,Croatian
"Ako je, doista, istina Božja po mojoj lažljivosti  obilno zasjala njemu na slavu, zašto da ja još budem suđen kao  grešnik?",Croatian
"I zar da ne ""činimo zlo da dođe dobro"", kako nas  kleveću i kako neki kažu da govorimo? Sud ih pravedni čeka!",Croatian
"Što dakle? Imamo li prednost? Ne baš! Jer upravo optužismo  sve, i Židove i Grke, da su pod grijehom,",Croatian
"kao što je pisano: Nema pravedna ni jednoga,",Croatian
"nema razumna, nema ga tko bi Boga tražio.",Croatian
"Svi skrenuše, svi se zajedno pokvariše, nitko da čini dobro - nijednoga nema.",Croatian
"Grob otvoren grlo je njihovo, jezikom lažno laskaju, pod usnama im je otrov ljutičin,",Croatian
usta im puna kletve i grkosti;,Croatian
"noge im hitre da krv proliju,",Croatian
"razvaline i nevolja na njinim su putima,",Croatian
"put mira oni ne poznaju,",Croatian
straha Božjega nemaju pred očima.,Croatian
"A znamo: što god Zakon veli, govori onima pod Zakonom, da svaka usta umuknu i sav svijet bude krivac pred Bogom.",Croatian
"Zato  se po djelima Zakona nitko neće opravdati pred njim. Uistinu, po Zakonu - samo spoznaja grijeha!",Croatian
"Sada se pak izvan Zakona očitovala pravednost Božja,  posvjedočena Zakonom i Prorocima,",Croatian
"pravednost Božja po vjeri  Isusa Krista, prema svima koji vjeruju. Ne, nema razlike!",Croatian
Svi  su zaista sagriješili i potrebna im je slava Božja;,Croatian
"opravdani  su besplatno, njegovom milošću po otkupljenju u Kristu Isusu.",Croatian
Njega je Bog izložio da krvlju svojom bude Pomirilište po  vjeri. Htio je tako očitovati svoju pravednost kojom je u svojoj  božanskoj strpljivosti propuštao dotadašnje grijehe;,Croatian
htio  je očitovati svoju pravednost u sadašnje vrijeme - da bude pravedan  i da opravdava onoga koji je od vjere Isusove.,Croatian
"Gdje je dakle hvastanje? Isključeno je. Po kojem zakonu?  Po zakonu djela? Ne, nego po zakonu vjere.",Croatian
Smatramo zaista  da se čovjek opravdava vjerom bez djela Zakona.,Croatian
"Ili je Bog  samo Bog Židova? Nije li i pogana? Da, i pogana.",Croatian
Jer jedan  je Bog: on će opravdati obrezane zbog vjere i neobrezane po vjeri.,Croatian
"Obeskrepljujemo li dakle Zakon po vjeri? Nipošto! Naprotiv, Zakon utvrđujemo.",Croatian
"Što ćemo dakle reći? Što je Abraham, otac naš, našao po tijelu?",Croatian
"Doista, ako je Abraham po djelima opravdan, ima se čime dičiti  - ali ne pred Bogom.",Croatian
Ta što veli Pismo? Povjerova Abraham  Bogu i uračuna mu se u pravednost.,Croatian
"Onomu tko radi ne računa  se plaća kao milost, nego kao dug.",Croatian
"Onomu tko ne radi, a vjeruje  u Onoga koji opravdava bezbožnika, vjera se uračunava u pravednost,",Croatian
kao što i David blaženim proglašuje čovjeka kojemu Bog uračunava  pravednost bez djela:,Croatian
"Blaženi oni kojima je zločin otpušten, kojima je grijeh pokriven!",Croatian
Blago čovjeku komu Gospodin ne ubraja krivnju.,Croatian
Ide li dakle ovo blaženstvo samo obrezane ili i neobrezane?  Ta velimo: Vjera se Abrahamu uračuna u pravednost.,Croatian
"A  kako mu se uračuna? Već obrezanu ili još neobrezanu? Ne obrezanu, nego neobrezanu!",Croatian
"I znak obrezanja primi kao pečat pravednosti  koju je po vjeri zadobio još neobrezan, da bude ocem svih vjernika:  neobrezanih - te im se uračuna pravednost -",Croatian
"i ocem obrezanih, ne onih koji su samo obrezani, nego onih koji uz to idu stopama  vjere još neobrezana oca našeg Abrahama.",Croatian
"Doista, obećanje da će biti baštinik svijeta nije Abrahamu  ili njegovu potomstvu dano na temelju nekog zakona, nego na temelju  pravednosti vjere.",Croatian
"Jer ako su baštinici oni iz Zakona, prazna  je vjera, jalovo obećanje.",Croatian
"Ta Zakon rađa gnjev; gdje pak  nema Zakona, nema ni prekršaja.",Croatian
"Zato - zbog vjere da bude  po milosti to obećanje zajamčeno svemu potomstvu, ne potomstvu  samo po Zakonu, nego i po vjeri Abrahama, koji je otac svih nas  -",Croatian
"kao što je pisano: Ocem mnoštva naroda ja te postavljam  - pred Onim komu povjerova, pred Bogom koji oživljuje mrtve i  zove da bude ono što nije.",Croatian
U nadi protiv svake nade povjerova Abraham da postane  ocem naroda mnogih po onom što je rečeno: Toliko će  biti tvoje potomstvo.,Croatian
Nepokolebljivom vjerom promotri  on tijelo svoje već obamrlo - bilo mu je blizu sto godina - i  obamrlost krila Sarina.,Croatian
"Ali pred Božjim obećanjem nije nevjeran  dvoumio, nego se vjerom ojačao davši slavu Bogu,",Croatian
posve uvjeren  da on može učiniti što je obećao.,Croatian
Zato mu se i uračuna  u pravednost.,Croatian
"Ali nije samo za nj napisano: Uračuna mu se,",Croatian
"nego  i za nas kojima se ima uračunati, nama što vjerujemo u Onoga  koji od mrtvih uskrisi Isusa, Gospodina našega,",Croatian
koji je predan  za opačine naše i uskrišen radi našeg opravdanja.,Croatian
"Opravdani dakle vjerom, u miru smo s Bogom po Gospodinu našem  Isusu Kristu.",Croatian
Po njemu imamo u vjeri i pristup u ovu milost  u kojoj stojimo i dičimo se nadom slave Božje.,Croatian
"I ne samo to!  Mi se dičimo i u nevoljama jer znamo: nevolja rađa postojanošću,",Croatian
"postojanost prokušanošću, prokušanost nadom.",Croatian
Nada pak  ne postiđuje. Ta ljubav je Božja razlivena u srcima našim po  Duhu Svetom koji nam je dan!,Croatian
"Doista, dok mi još bijasmo nemoćni, Krist je, već u to vrijeme, za nas bezbožnike umro.",Croatian
"Zbilja, jedva bi tko za pravedna umro; možda bi se za dobra tko i odvažio  umrijeti.",Croatian
"A Bog pokaza ljubav svoju prema nama ovako: dok  još bijasmo grešnici, Krist za nas umrije.",Croatian
"Koliko li ćemo  se više sada, pošto smo opravdani krvlju njegovom, spasiti po  njemu od srdžbe?",Croatian
"Doista, ako se s Bogom pomirismo po smrti  Sina njegova dok još bijasmo neprijatelji, mnogo ćemo se više, pomireni, spasiti životom njegovim.",Croatian
I ne samo to! Dičimo  se u Bogu po Gospodinu našemu Isusu Kristu po kojem zadobismo  pomirenje.,Croatian
"Zbog toga, kao što po jednom Čovjeku uđe u svijet  grijeh i po grijehu smrt, i time što svi sagriješiše, na sve ljude prijeđe smrt...",Croatian
"Doista, do Zakona bilo je grijeha  u svijetu, ali se grijeh ne ubraja kad nema zakona.",Croatian
"Da, ali  smrt je od Adama do Mojsija doista kraljevala i nad onima koji  ne sagriješiše prekršajem sličnim kao Adam, koji je pralik Onoga  koji ima doći.",Croatian
"Ali s darom nije kao s grijehom. Jer ako su grijehom  jednoga mnogi umrli, mnogo se obilatije na sve razlila milost  Božja, milost darovana u jednom čovjeku, Isusu Kristu.",Croatian
"I  dar - to nije kao kad je ono jedan sagriješio: jer presuda nakon  jednoga grijeha posta osudom, a dar nakon mnogih grijeha - opravdanjem.",Croatian
"Uistinu, ako grijehom jednoga smrt zakraljeva - po jednome, mnogo će više oni koji primaju izobilje milosti i dara pravednosti  kraljevati u životu - po Jednome, Isusu Kristu.",Croatian
"Dakle, grijeh jednoga - svim ljudima na osudu, tako i  pravednost Jednoga - svim ljudima na opravdanje, na život!",Croatian
"Doista, kao što su neposluhom jednoga čovjeka mnogi postali grešnici  tako će i posluhom Jednoga mnogi postati pravednici.",Croatian
"A zakon nadođe da se umnoži grijeh. Ali gdje se umnožio  grijeh, nadmoćno izobilova milost:",Croatian
"kao što grijeh zakraljeva  smrću, da tako i milost kraljuje pravednošću za život vječni  po Isusu Kristu Gospodinu našemu.",Croatian
Što ćemo dakle reći? Da ostanemo u grijehu da milost izobiluje?,Croatian
"Nipošto! Jednom umrli grijehu, kako da još živimo u njemu?",Croatian
"Ili zar ne znate: koji smo god kršteni u Krista Isusa, u smrt  smo njegovu kršteni.",Croatian
"Krštenjem smo dakle zajedno s njime ukopani  u smrt da kao što Krist slavom Očevom bi uskrišen od mrtvih,  i mi tako hodimo u novosti života.",Croatian
"Ako smo doista s njime srasli po sličnosti smrti njegovoj, očito ćemo srasti i po sličnosti njegovu uskrsnuću.",Croatian
Ovo znamo:  naš je stari čovjek zajedno s njim raspet da onemoća ovo grešno  tijelo te više ne robujemo grijehu.,Croatian
"Ta tko umre, opravdan  je od grijeha.",Croatian
"Pa ako umrijesmo s Kristom, vjerujemo da ćemo i živjeti  zajedno s njime.",Croatian
"Znamo doista: Krist uskrišen od mrtvih, više  ne umire, smrt njime više ne gospoduje.",Croatian
"Što umrije, umrije  grijehu jednom zauvijek; a što živi, živi Bogu.",Croatian
"Tako i vi:  smatrajte sebe mrtvima grijehu, a živima Bogu u Kristu Isusu!",Croatian
Neka dakle ne kraljuje grijeh u vašem smrtnom tijelu  da slušate njegove požude;,Croatian
"i ne predajite grijehu udova svojih  za oružje nepravde, nego sebe, od mrtvih oživjele, predajte Bogu  i udove svoje dajte Bogu za oružje pravednosti.",Croatian
Valjda grijeh  neće vama gospodovati! Ta niste pod Zakonom nego pod milošću!,Croatian
Što dakle? Da griješimo jer nismo pod Zakonom nego pod  milošću? Nipošto!,Croatian
"Ne znate li: ako se komu predate za robove, na poslušnost, robovi ste onoga koga slušate: bilo grijeha -  na smrt, bilo poslušnosti - na pravednost.",Croatian
"Bijaste robovi  grijeha, ali ste, hvala Bogu, od srca poslušali ono pravilo nauka  kojemu ste povjereni;",Croatian
"da, oslobođeni grijeha, postadoste  sluge pravednosti.",Croatian
"Po ljudsku govorim zbog vaše ljudske slabosti:  kao što nekoć predadoste udove svoje za robove nečistoći i bezakonju  - do bezakonja, tako sada predajte udove svoje za robove pravednosti  - do posvećenja.",Croatian
"Uistinu, kad bijaste robovi grijeha, ""slobodni""  bijaste od pravednosti.",Croatian
Pa kakav ste plod onda imali? Onoga  se sada stidite jer svršetak je tomu - smrt.,Croatian
"Sada pak pošto  ste oslobođeni grijeha i postali sluge Božje, imate plod svoj  za posvećenje, a svršetak - život vječni.",Croatian
"Jer plaća je grijeha  smrt, a dar Božji jest život vječni u Kristu Isusu, Gospodinu  našem.",Croatian
"Ili zar ne znate, braćo - poznavaocima zakona govorim - da  zakon gospodari čovjekom samo za vrijeme njegova života.",Croatian
"Doista, udana je žena vezana zakonom dok joj muž živi; umre li joj muž, riješena je zakona o mužu.",Croatian
"Dakle: dok joj muž živi, zvat  će se, očito, preljubnicom pođe li za drugoga. Ako li joj pak  muž umre, slobodna je od zakona te nije preljubnica pođe li za  drugoga.",Croatian
"Tako, braćo moja, i vi po tijelu Kristovu umrijeste Zakonu  da pripadnete drugomu, Onomu koji je od mrtvih uskrišen, te plodove  donosimo Bogu.",Croatian
"Doista, dok bijasmo u tijelu, grešne su strasti, Zakonom izazvane, djelovale u našim udovima te smrti donosile  plodove;",Croatian
"sada pak umrijevši onomu što nas je sputavalo, riješeni  smo Zakona te služimo u novosti Duha, a ne u stareži slova.",Croatian
Što ćemo dakle reći? Je li Zakon grijeh? Nipošto! Nego:  grijeha ne spoznah doli po Zakonu jer za požudu ne bih znao da  Zakon nije govorio: Ne poželi!,Croatian
"A grijeh je, uhvativši  priliku, po zapovijedi u meni prouzročio svakovrsnu požudu. Ta  bez zakona grijeh je mrtav.",Croatian
"Da, ja sam nekoć živio bez zakona.  Ali kad je došla zapovijed, grijeh oživje.",Croatian
Ja pak umrijeh  i ustanovi se: zapovijed dana za život bi mi na smrt.,Croatian
"Doista  grijeh, uhvativši priliku, zapovijeđu me zavede, njome me i ubi.",Croatian
"Tako: Zakon je svet, i zapovijed je sveta, i pravedna, i  dobra.",Croatian
"Pa zar se to dobro meni u smrt prometnu? Nipošto! Nego:  grijeh, da se grijehom očituje, po tom dobru uzrokuje mi smrt  - da grijeh po zapovijedi postane najvećim grešnikom.",Croatian
"Zakon je, znamo, duhovan; ja sam pak tjelesan, prodan  pod grijeh.",Croatian
"Zbilja ne razumijem što radim: ta ne činim ono  što bih htio, nego što mrzim - to činim.",Croatian
"Ako li pak činim  što ne bih htio, slažem se sa Zakonom, priznajem da je dobar.",Croatian
"Onda to ne činim više ja, nego grijeh koji prebiva u meni.",Croatian
"Doista znam da dobro ne prebiva u meni, to jest u mojem tijelu.  Uistinu: htjeti mi ide, ali ne i činiti dobro.",Croatian
"Ta ne činim  dobro koje bih htio, nego zlo koje ne bih htio - to činim.",Croatian
"Ako  li pak činim ono što ne bih htio, nipošto to ne radim ja, nego  grijeh koji prebiva u meni.",Croatian
"Nalazim dakle ovaj zakon: kad bih htio činiti dobro,  nameće mi se zlo.",Croatian
"Po nutarnjem čovjeku s užitkom se slažem  sa Zakonom Božjim,",Croatian
ali opažam u svojim udovima drugi zakon  koji vojuje protiv zakona uma moga i zarobljuje me zakonom grijeha  koji je u mojim udovima.,Croatian
Jadan li sam ja čovjek! Tko će me istrgnuti iz ovoga tijela  smrtonosnoga?,Croatian
"Hvala Bogu po Isusu Kristu Gospodinu našem! Ja, dakle, umom ja služim zakonu Božjemu, a tijelom zakonu grijeha.",Croatian
Nikakve dakle sada osude onima koji su u Kristu Isusu!,Croatian
Ta  zakon Duha života u Kristu Isusu oslobodi me zakona grijeha i  smrti.,Croatian
"Uistinu, što je bilo nemoguće Zakonu, jer je zbog tijela  onemoćao, Bog je učinio: poslavši Sina svoga u obličju grešnoga  tijela i s obzirom na grijeh, osudi grijeh u tijelu",Croatian
da se  pravednost Zakona ispuni u nama koji ne živimo po tijelu nego  po Duhu.,Croatian
"Da, oni koji žive po tijelu, teže za onim što je tjelesno;  a koji po Duhu, za onim što je Duhovo:",Croatian
"težnja je tijela smrt, a težnja Duha život i mir.",Croatian
"Jer težnja je tijela protivna  Bogu: zakonu se Božjemu ne podvrgava, a i ne može.",Croatian
"Oni pak  koji su u tijelu, ne mogu se Bogu svidjeti.",Croatian
"A vi niste u tijelu, nego u Duhu, ako Duh Božji prebiva u vama. A nema li tko Duha  Kristova, taj nije njegov.",Croatian
"I ako je Krist u vama, tijelo  je doduše mrtvo zbog grijeha, ali Duh je život zbog pravednosti.",Croatian
"Ako li Duh Onoga koji uskrisi Isusa od mrtvih prebiva u vama, Onaj koji uskrisi Krista od mrtvih oživit će i smrtna tijela  vaša po Duhu svome koji prebiva u vama.",Croatian
"Dakle, braćo, dužnici smo, ali ne tijelu da po tijelu  živimo!",Croatian
"Jer ako po tijelu živite, umrijeti vam je, ako li  pak Duhom usmrćujete tjelesna djela, živjet ćete.",Croatian
Svi koje vodi Duh Božji sinovi su Božji.,Croatian
"Ta ne primiste  duh robovanja da se opet bojite, nego primiste Duha posinstva  u kojem kličemo: ""Abba! Oče!""",Croatian
Sam Duh susvjedok je s našim  duhom da smo djeca Božja;,Croatian
"ako pak djeca, onda i baštinici, baštinici Božji, a subaštinici Kristovi, kada doista s njime  zajedno trpimo, da se zajedno s njime i proslavimo.",Croatian
"Smatram, uistinu: sve patnje sadašnjega vremena nisu  ništa prema budućoj slavi koja se ima očitovati u nama.",Croatian
"Doista, stvorenje sa svom žudnjom iščekuje ovo objavljenje sinova Božjih:",Croatian
"stvorenje je uistinu podvrgnuto ispraznosti - ne po svojoj  volji, nego zbog onoga koji ga podvrgnu - ali u nadi.",Croatian
Jer  i stvorenje će se osloboditi robovanja pokvarljivosti da sudjeluje  u slobodi i slavi djece Božje.,Croatian
Jer znamo: sve stvorenje zajedno  uzdiše i muči se u porođajnim bolima sve do sada.,Croatian
"Ali ne  samo ono! I mi koji imamo prvine Duha, i mi u sebi uzdišemo iščekujući  posinstvo, otkupljenje svoga tijela.",Croatian
"Ta u nadi smo spašeni!  Nada pak koja se vidi nije nada. Jer što tko gleda, kako da se  tomu i nada?",Croatian
"Nadamo li se pak onomu čega ne gledamo, postojano  to iščekujemo.",Croatian
"Tako i Duh potpomaže našu nemoć. Doista ne znamo što  da molimo kako valja, ali se sam Duh za nas zauzima neizrecivim  uzdasima.",Croatian
A Onaj koji proniče srca zna koja je želja Duha  - da se on po Božju zauzima za svete.,Croatian
"Znamo pak da Bog u svemu na dobro surađuje s onima koji  ga ljube, s onima koji su odlukom njegovom pozvani.",Croatian
"Jer koje  predvidje, te i predodredi da budu suobličeni slici Sina njegova  te da on bude prvorođenac među mnogom braćom.",Croatian
"Koje pak predodredi, te i pozva; koje pozva, te i opravda; koje opravda, te i proslavi.",Croatian
"Što ćemo dakle na to reći? Ako je Bog za nas, tko će  protiv nas?",Croatian
"Ta on ni svojega Sina nije poštedio, nego ga  je za sve nas predao! Kako nam onda s njime neće sve darovati?",Croatian
Tko će optužiti izabranike Božje? Bog opravdava!,Croatian
"Tko  će osuditi? Krist Isus umrije, štoviše i uskrsnu, on je i zdesna  Bogu - on se baš zauzima za nas!",Croatian
Tko će nas rastaviti od  ljubavi Kristove? Nevolja? Tjeskoba? Progonstvo? Glad? Golotinja?  Pogibao? Mač?,Croatian
Kao što je pisano: Poradi tebe ubijaju nas dan za danom i mi smo im ko ovce za klanje.,Croatian
U svemu tome nadmoćno pobjeđujemo po onome koji nas uzljubi.,Croatian
"Uvjeren sam doista: ni smrt ni život, ni anđeli ni vlasti, ni sadašnjost ni budućnost, ni sile,",Croatian
"ni dubina ni visina, ni ikoji drugi stvor neće nas moći rastaviti od ljubavi Božje  u Kristu Isusu Gospodinu našem.",Croatian
"Istinu govorim u Kristu, ne lažem; susvjedok mi je savjest  moja u Duhu Svetom:",Croatian
silna mi je tuga i neprekidna bol u srcu.,Croatian
"Da, htio bih ja sam proklet biti, odvojen od Krista, za braću  svoju, sunarodnjake svoje po tijelu.",Croatian
"Oni su Izraelci, njihovo  je posinstvo, i Slava, i Savezi, i zakonodavstvo, i bogoštovlje, i obećanja;",Croatian
"njihovi su i oci, od njih je, po tijelu, i Krist, koji je iznad svega, Bog blagoslovljen u vjekove. Amen.",Croatian
Ali ne kao da se izjalovila riječ Božja. Jer nisu Izrael  svi koji potječu od Izraela;,Croatian
"i nisu svi djeca Abrahamova zato  što su njegovo potomstvo, nego po Izaku će ti se nazivati  potomstvo;",Croatian
"to jest: djeca tijela nisu i djeca Božja, nego  - djeca obećanja računaju se u potomstvo.",Croatian
Evo doista riječi  obećanja: U ovo ću doba doći i Sara će imati sina.,Croatian
"Ali  ne samo to! I Rebeka je s jednim, s Izakom, ocem našim, zanijela.",Croatian
Pa kad još blizanci ne bijahu rođeni niti učiniše što dobro  ili zlo - da bi trajnom ostala odluka Božja o izabranju:,Croatian
"ne  po djelima, nego po onome tko poziva - rečeno joj je: Stariji  će služiti mlađemu,",Croatian
"kako je pisano: Jakova sam zavolio, a Ezav mi omrznu.",Croatian
Što ćemo dakle reći? Možda da u Boga ima nepravde? Nipošto!,Croatian
Ta Mojsiju veli: Smilovat ću se komu hoću da se smilujem;  sažalit ću se nad kim hoću da se sažalim.,Croatian
"Nije dakle  do onoga koji hoće ni do onoga koji trči, nego do Boga koji se  smiluje.",Croatian
Jer Pismo veli faraonu: Zato te upravo podigoh  da na tebi pokažem svoju moć i da se razglasi ime moje po svoj  zemlji.,Croatian
"Tako dakle: smiluje se komu hoće, a otvrdnjuje  koga hoće.",Croatian
"Da, reći ćeš mi: Što se onda još tuži? Ta tko se to volji  njegovoj odupro?",Croatian
"Čovječe, tko si ti zapravo da se pravdaš  s Bogom? Zar da djelo rekne tvorcu: ""Što si me ovakvim  načinio?""",Croatian
"Ili zar lončar nema vlasti nad glinom  da od istoga tijesta načini posudu sad časnu, sad nečasnu.",Croatian
"A  što ako je Bog, hoteći očitovati gnjev i obznaniti svoju moć  u silnoj strpljivosti podnosio posude gnjeva, dozrele za propast,",Croatian
"da obznani bogatstvo slave svoje na posudama milosrđa, koje  unaprijed pripravi za slavu,",Croatian
na nama koje pozva ne samo između  Židova nego i između pogana?,Croatian
Tako i u Hošeji veli: Ne-narod moj prozvat ću narodom mojim i Neljubljenu ljubljenom.,Croatian
Na mjestu gdje im je rečeno: Vi niste moj narod prozvat će se sinovi Boga živoga.,Croatian
"Izaija pak proglasuje o Izraelu: Zaista, sinova će  Izraelovih brojem biti kao pijeska morskog - Ostatak će se spasiti;",Croatian
jer riječ će ispuniti i uskoro izvršiti Gospodin na zemlji.,Croatian
"Tako je Izaija i prorekao: Da nam Gospodin nad Vojskama ne ostavi sjeme, ko Sodoma bismo bili i Gomori nalik.",Croatian
"Što ćemo dakle reći? Da pogani koji nisu tražili pravednosti  stekoše pravednost, pravednost po vjeri.",Croatian
"Izrael pak koji  je tražio neki zakon pravednosti, nije do zakona dopro.",Croatian
"Zašto?  Jer nije tražio po vjeri, nego kao po djelima. Spotakoše se o  kamen spoticanja,",Croatian
"kao što je pisano: Evo postavljam na Sionu kamen spoticanja i stijenu posrtanja. Ali tko u nj vjeruje, neće se postidjeti.",Croatian
Braćo! Želja je srca moga i molitva Bogu za njih: da se spase.,Croatian
"Svjedočim doista za njih: imaju revnosti Božje, ali ne u pravom  razumijevanju.",Croatian
"Ne priznajući, doista, Božje pravednosti i  tražeći uspostaviti svoju, pravednosti se Božjoj ne podložiše.",Croatian
Jer dovršetak je Zakona Krist - na opravdanje svakomu tko  vjeruje.,Croatian
"Da, Mojsije piše o onoj pravednosti iz Zakona: Tko  je vrši, naći će život u njoj.",Croatian
A pravednost iz vjere ovako  veli: Nemoj reći u srcu svom: Tko će se popeti na nebo  - to jest Krista svesti?,Croatian
Ili: Tko će sići u bezdan  - to jest izvesti Krista od mrtvih?,Croatian
"Nego što veli? Blizu  ti je Riječ, u ustima tvojim i u srcu tvome - to jest Riječ  vjere koju propovijedamo.",Croatian
"Jer ako ustima ispovijedaš da je Isus Gospodin, i srcem  vjeruješ da ga je Bog uskrisio od mrtvih, bit ćeš spašen.",Croatian
"Doista, srcem vjerovati opravdava, a ustima ispovijedati spasava.",Croatian
"Jer  veli Pismo: Tko god u nj vjeruje, neće se postidjeti.",Croatian
"Nema uistinu razlike između Židova i Grka jer jedan je  Gospodin sviju, bogat prema svima koji ga prizivlju.",Croatian
"Jer:  Tko god prizove ime Gospodnje, bit će spašen.",Croatian
Ali kako da prizovu onoga u koga ne povjerovaše? A kako  da povjeruju u onoga koga nisu čuli? Kako pak da čuju bez propovjednika?,Croatian
A kako propovijedati bez poslanja? Tako je pisano: Kako li su ljupke noge onih koji donose blagovijest dobra.,Croatian
"Ali nisu svi poslušali blagovijesti - evanđelja! Zaista, Izaija veli: Gospodine, tko povjerova našoj poruci?",Croatian
"Dakle: vjera po poruci, a poruka riječju Kristovom.",Croatian
"Nego pitam: Zar nisu čuli? Dapače! Po svoj zemlji razliježe se jeka, riječi njihove sve do nakraj svijeta.",Croatian
"Onda pitam: Zar Izrael nije shvatio? Najprije Mojsije veli: Ja ću vas na ljubomor izazvati pukom ništavnim, razdražit ću vas glupim nekim narodom.",Croatian
"Izaija pak hrabro veli: Nađoše me koji me ne tražahu, objavih se onima koji me ne pitahu.",Croatian
A Izraelu veli: Cio dan pružah ruku narodu nepokornom i buntovnom.,Croatian
"Pitam dakle: Zar je Bog odbacio narod svoj? Nipošto?  Ta i ja sam Izraelac, iz potomstva Abrahamova, plemena Benjaminova.",Croatian
"Nije Bog odbacio naroda svojega koga predvidje. Ili  zar ne znate što veli Pismo, ono o Iliji - kako se tuži Bogu  na Izraela:",Croatian
"Gospode, proroke tvoje pobiše, žrtvenike tvoje  porušiše; ja ostadoh sam i još mi o glavi rade.",Croatian
Pa što  mu veli Božji glas? Ostavih sebi sedam tisuća ljudi  koji ne prignuše koljena pred Baalom.,Croatian
Tako dakle i u sadašnje  vrijeme postoji Ostatak po milosnom izboru.,Croatian
"Ako pak po milosti, nije po djelima; inače milost nije više milost!",Croatian
"Što dakle? Što Izrael ište, to nije postigao, ali izabrani  postigoše. Ostali pak otvrdnuše,",Croatian
"kao što je pisano: Dade im Bog duh obamrlosti, oči da ne vide, uši da ne čuju sve do dana današnjega.",Croatian
"I David veli: Nek im stol pred njima bude zamkom, i mrežom, i stupicom, i plaćom.",Croatian
Nek im potamne oči da ne vide i leđa im zauvijek pogni!,Croatian
"Pitam dakle: jesu li posrnuli da propadnu? Nipošto! Naprotiv:  po njihovu posrtaju spasenje poganima da se tako oni, Židovi, izazovu na ljubomor.",Croatian
"Pa ako je njihov posrtaj bogatstvo  za svijet, i njihovo smanjenje bogatstvo za pogane, koliko li  će više to biti njihov puni broj?",Croatian
"Vama pak, poganima, velim: ja kao apostol pogana službu  svoju proslavljam",Croatian
"ne bih li na ljubomor izazvao njih, tijelo  svoje, i spasio neke od njih.",Croatian
"Jer ako je njihovo odbačenje  izmirenje svijeta, što li će biti njihovo prihvaćanje ako ne  oživljenje od mrtvih?",Croatian
"Ako li su prvine svete, sveto je i tijesto; ako li je  korijen svet, svete su i grane.",Croatian
"Pa ako su neke grane odlomljene, a ti, divlja maslina, pricijepljen umjesto njih, postao suzajedničar  korijena, sočnosti masline,",Croatian
"ne uznosi se nad grane. Ako li  se hoćeš uznositi - ne nosiš ti korijena, nego korijen tebe.",Croatian
Reći ćeš na to: grane su odlomljene da se ja pricijepim.,Croatian
"Dobro! Oni su zbog nevjere odlomljeni, a ti po vjeri stojiš.  Ne uznosi se, nego strahuj!",Croatian
"Jer ako Bog ne poštedje prirodnih  grana, ni tebe neće poštedjeti.",Croatian
"Promotri dakle dobrotu i  strogost Božju: strogost na palima, a dobrotu Božju na sebi ako  ostaneš u toj dobroti, inače ćeš i ti biti odsječen.",Croatian
"A i  oni, ako ne ostanu u nevjeri, bit će pricijepljeni; ta moćan  je Bog da ih opet pricijepi.",Croatian
"Doista, ako si ti, po naravi  divlja maslina, odsječen pa mimo narav pricijepljen na pitomu  maslinu, koliko li će lakše oni po naravi biti pricijepljeni  na vlastitu maslinu!",Croatian
"Jer ne bih htio, braćo, da budete sami po sebi pametni, a da ne znate ovo otajstvo: djelomično je otvrdnuće zadesilo  Izraela dok punina pogana ne uđe.",Croatian
"I tako će se cio Izrael  spasiti, kako je pisano: Doći će sa Siona Otkupitelj, odvratit će bezbožnost od Jakova.",Croatian
"I to će biti moj Savez s njima, kad uklonim grijehe njihove.",Croatian
"U pogledu evanđelja oni su, istina, protivnici poradi  vas, ali u pogledu izabranja oni su ljubimci poradi otaca.",Croatian
Ta  neopozivi su dari i poziv Božji!,Croatian
"Doista, kao što vi nekoć bijaste neposlušni Bogu, a sada  po njihovoj neposlušnosti zadobiste milosrđe",Croatian
tako i oni sada  po milosrđu vama iskazanu postadoše neposlušni da i oni sada  zadobiju milosrđe.,Croatian
Jer Bog je sve zatvorio u neposlušnost  da se svima smiluje.,Croatian
"O dubino bogatstva, i mudrosti, i spoznanja Božjega!  Kako li su nedokučivi sudovi i neistraživi putovi njegovi!",Croatian
"Doista, tko spozna misao Gospodnju, tko li mu bi savjetnikom?",Croatian
Ili: tko ga darom preteče da bi mu se uzvratiti moralo?,Croatian
Jer sve je od njega i po njemu i za njega! Njemu slava  u vjekove! Amen.,Croatian
"Zaklinjem vas, braćo, milosrđem Božjim: prikažite svoja tijela  za žrtvu živu, svetu, Bogu milu - kao svoje duhovno bogoslužje.",Croatian
"Ne suobličujte se ovomu svijetu, nego se preobrazujte obnavljanjem  svoje pameti da mognete razabirati što je volja Božja, što li  je dobro, Bogu milo, savršeno.",Croatian
"Da, po milosti koja mi je dana svakomu između vas velim:  ne precjenjujte se više no što se treba cijeniti, nego cijenite  se razumno, kako je već komu Bog odmjerio mjeru vjere.",Croatian
"Jer  kao što u jednom tijelu imamo mnogo udova, a nemaju svi isto  djelovanje,",Croatian
"tako smo i mi, mnogi, jedno tijelo u Kristu, a  pojedinci udovi jedan drugomu.",Croatian
Dare pak imamo različite po  milosti koja nam je dana: je li to prorokovanje - neka je primjereno  vjeri;,Croatian
je li služenje - neka je u služenju; je li poučavanje  - u poučavanju;,Croatian
"je li hrabrenje - u hrabrenju; tko dijeli, neka je darežljiv; tko je predstojnik - revan; tko iskazuje  milosrđe - radostan!",Croatian
"Ljubav nehinjena! Zazirite oda zla, prianjajte uz dobro!",Croatian
Srdačno se ljubite pravim bratoljubljem! Pretječite jedni  druge poštovanjem!,Croatian
"U revnosti budite hitri, u duhu gorljivi, Gospodinu služite!",Croatian
"U nadi budite radosni, u nevolji strpljivi, u molitvi postojani!",Croatian
"Pritječite u pomoć svetima u nuždi, gajite gostoljubivost!",Croatian
"Blagoslivljajte svoje progonitelje, blagoslivljajte,  a ne proklinjite!",Croatian
"Radujte se s radosnima, plačite sa zaplakanima!",Croatian
"Budite istomišljenici među sobom! Neka vas ne zanosi što  je visoko, nego privlači što je ponizno. Ne umišljajte si da  ste mudri!",Croatian
Nikome zlo za zlo ne vraćajte; zauzimajte se  za dobro pred svim ljudima!,Croatian
"Ako je moguće, koliko je  do vas, u miru budite sa svim ljudima!",Croatian
"Ne osvećujte se, ljubljeni, nego dajte mjesta Božjem  gnjevu. Ta pisano je: Moja je odmazda, ja ću je vratiti,  veli Gospodin.",Croatian
"Naprotiv: Ako je gladan neprijatelj tvoj, nahrani ga, i ako je žedan, napoj ga! Činiš li tako, ugljevlje mu ražareno zgrćeš na glavu.",Croatian
"Ne daj se pobijediti zlom, nego dobrim svladavaj zlo.",Croatian
"Svaka duša neka se podlaže vlastima nad sobom. Jer nema vlasti  doli od Boga: koje postoje, od Boga su postavljene.",Croatian
"Stoga  tko se suprotstavlja vlasti, Božjoj se odredbi protivi; koji  se pak protive, sami će na se navući osudu.",Croatian
"Vladari doista  nisu strah i trepet zbog dobra, nego zbog zla djela. Hoćeš li  se ne bojati vlasti? Dobro čini pa ćeš imati pohvalu od nje!",Croatian
"Ta Božji je ona poslužitelj - tebi na dobro. Ako li zlo činiš, strahuj! Ne nosi uzalud mača! Božji je ona poslužitelj: gnjev  njegov iskaljuje na onome koji zlo čini.",Croatian
"Treba se stoga podlagati, ne samo zbog gnjeva nego i zbog savjesti.",Croatian
Zato i poreze plaćate:  ta službenici su Božji oni koji se time bave.,Croatian
"Dajte svakomu  što mu pripada: komu porez - porez, komu carina - carina, komu  poštovanje - poštovanje, komu čast - čast.",Croatian
"Nikomu ništa ne dugujte, osim da jedni druge ljubite.  Jer tko drugoga ljubi, ispunio je Zakon.",Croatian
"Uistinu: Ne čini  preljuba! Ne ubij! Ne ukradi! Ne poželi! i ima li koja druga  zapovijed, sažeta je u ovoj riječi: Ljubi svoga bližnjega  kao sebe samoga.",Croatian
Ljubav bližnjemu zla ne čini. Punina  dakle Zakona jest ljubav.,Croatian
To tim više što shvaćate ovaj čas: vrijeme je već da  se oda sna prenemo jer nam je sada spasenje bliže nego kad povjerovasmo.,Croatian
"Noć poodmače, dan se približi! Odložimo dakle djela tame  i zaodjenimo se oružjem svjetlosti.",Croatian
"Kao po danu pristojno  hodimo, ne u pijankama i pijančevanjima, ne u priležništvima  i razvratnostima, ne u svađi i ljubomoru,",Croatian
"nego zaodjenite  se Gospodinom Isusom Kristom i, u brizi za tijelo, ne pogodujte  požudama.",Croatian
"Slaboga u vjeri prigrlite, ali ne da se prepirete o mišljenjima.",Croatian
"Netko vjeruje da smije sve jesti, slabi opet jede samo povrće.",Croatian
"Tko jede, neka ne prezire onoga tko ne jede; tko pak ne jede, neka ne sudi onoga tko jede. Ta Bog ga je prigrlio.",Croatian
Tko si  ti da sudiš tuđega slugu? Svojemu Gospodaru i stoji i pada! A  stajat će jer moćan je Gospodin da ga podrži.,Croatian
"Netko razlikuje dan od dana, nekomu je opet svaki dan  jednak. Samo nek je svatko posve uvjeren u svoje mišljenje.",Croatian
"Tko  na dan misli, poradi Gospodina misli; i tko jede, poradi Gospodina  jede: zahvaljuje Bogu. I tko ne jede, poradi Gospodina ne jede  i - zahvaljuje Bogu.",Croatian
"Jer nitko od nas sebi ne živi, nitko sebi ne umire.",Croatian
"Doista, ako živimo, Gospodinu živimo, i ako umiremo, Gospodinu umiremo.  Živimo li dakle ili umiremo - Gospodinovi smo.",Croatian
Ta Krist zato  umrije i oživje da gospodar bude i mrtvima i živima.,Croatian
"A ti, što sudiš brata svoga? Ili ti, što prezireš brata svoga? Ta  svi ćemo stati pred sudište Božje.",Croatian
"Jer pisano je: Života mi moga, govori Gospodin, prignut će se preda mnom svako koljeno i svaki će jezik priznati Boga.",Croatian
Svaki će dakle od nas za sebe Bogu dati račun.,Croatian
"Dakle, ne sudimo više jedan drugoga, nego radije sudite  o tome da ne valja postavljati bratu stupice ili spoticala.",Croatian
Znam  i uvjeren sam u Gospodinu: ništa samo od sebe nije nečisto. Samo  je onomu nečisto tko to smatra nečistim.,Croatian
"Doista, ako je poradi  hrane tvoj brat ražalošćen, već nisi na putu ljubavi. Ne upropašćuj  tom svojom hranom onoga za koga je Krist umro!",Croatian
Nemojte da se pogrđuje vaše dobro!,Croatian
"Ta kraljevstvo  Božje nije jelo ili piće, nego pravednost, mir i radost u Duhu  Svetome.",Croatian
"Da, tko tako Kristu služi, mio je Bogu i cijene  ga ljudi.",Croatian
Nastojmo stoga promicati mir i uzajamno izgrađivanje!,Croatian
"Ne razaraj djela Božjega poradi hrane! Sve je, istina, čisto, ali je zlo za onoga tko na sablazan jede.",Croatian
Dobro je ne jesti  mesa i ne piti vina i ne uzimati ništa o što se tvoj brat spotiče.,Croatian
Ti imaš uvjerenje. Za sebe ga imaj pred Bogom. Blago  onomu tko samoga sebe ne osuđuje u onom na što se odlučuje!,Croatian
"Jede  li tko dvoumeći, osudio se jer ne radi iz uvjerenja. A sve što  nije iz uvjerenja, grijeh je.",Croatian
"Mi jaki treba da nosimo slabosti slabih, a ne da sebi ugađamo.",Croatian
"Svaki od nas neka ugađa bližnjemu na dobro, na izgrađivanje.",Croatian
"Ta ni Krist nije sebi ugađao, nego kao što je pisano: Poruge  onih koji se rugaju tebi padoše na me.",Croatian
"Uistinu, što je nekoć napisano, nama je za pouku napisano  da po postojanosti i utjesi Pisama imamo nadu.",Croatian
A Bog postojanosti  i utjehe dao vam da međusobno budete složni po Kristu Isusu,Croatian
"te  jednodušno, iz jednoga grla, slavite Boga i Oca Gospodina našega  Isusa Krista.",Croatian
Prigrljujte jedni druge kao što je Krist prigrlio vas  na slavu Božju.,Croatian
"Krist je, velim, postao poslužitelj obrezanika  za istinu Božju da ispuni obećanja dana ocima,",Croatian
"a pogani da  za milosrđe proslave Boga, kao što je pisano: Zato ću te slaviti među pucima i psalam pjevati tvome imenu.",Croatian
"I još veli: Kličite, puci, s njegovim narodom.",Croatian
"I još: Hvalite, svi puci, Gospodina, slavili ga svi narodi!",Croatian
"Izaija opet veli: Pojavit će se Jišajev izdanak, dignut da vlada narodima, u njemu je nada narodima.",Croatian
A Bog nade napunio vas svakom radošću i mirom u vjeri da  izobilujete u nadi snagom Duha Svetoga.,Croatian
"Ja sam, braćo moja, uvjeren: vi ste i sami puni čestitosti, ispunjeni svakim znanjem, sposobni jedni druge urazumljivati.",Croatian
Ipak vam djelomično smionije napisah da vas na poznato nekako  podsjetim poradi milosti koja mi je dana od Boga -,Croatian
"da budem  bogoslužnik Krista Isusa među poganima, svećenik evanđelja Božjega  te prinos pogana postane ugodan, posvećen Duhom Svetim.",Croatian
Imam se dakle čime dičiti u Kristu Isusu s obzirom na  ono što je Božje.,Croatian
/,Croatian
"Jer ne bih se usudio govoriti o nečemu  što Krist riječju i djelom, snagom znamenja i čudesa, snagom  Duha nije po meni učinio da k poslušnosti privede pogane. Tako  sam od Jeruzalema pa uokolo sve do Ilirika pronio evanđelje Kristovo,",Croatian
i to tako da sam se trsio navješćivati evanđelje ne gdje  se već spominjao Krist - da ne bih gradio na temeljima drugih  -,Croatian
"nego, kako je pisano: Vidjet će ga oni kojima nije naviješten, shvatiti oni koji za nj nisu čuli.",Croatian
Time sam ponajčešće i bio spriječen doći k vama.,Croatian
"Sad  mi pak više nema mjesta u ovim krajevima, a živa mi je želja, ima već mnogo godina, doći k vama",Croatian
kad pođem u Španjolsku.  Nadam se doista da ću vas na proputovanju posjetiti i da ćete  me onamo otpraviti pošto mi se najprije bar donekle ispuni želja  biti s vama.,Croatian
Ali sad idem u Jeruzalem da poslužim svetima.,Croatian
Makedonija  i Ahaja odlučiše očitovati neko zajedništvo prema siromašnim  svetima u Jeruzalemu.,Croatian
"Da, odlučiše, a i dužnici su im. Jer  ako su pogani postali sudionicima njihovih duhovnih dobara, dužni  su im u tjelesnima poslužiti.",Croatian
Pošto dakle to obavim - ovaj im plod zapečaćen uručim  - uputit ću se u Španjolsku i usput k vama.,Croatian
"A kada dođem  k vama, doći ću, znam, s puninom blagoslova Kristova.",Croatian
"Ali zaklinjem vas, braćo, Gospodinom Isusom Kristom i  ljubavlju Duha: suborci mi budite u molitvama Bogu upravljenima  za me,",Croatian
da umaknem onim nevjernima u Judeji i da moja pomoć  Jeruzalemu bude po volji svetima,Croatian
te s Božjom voljom radosno  dođem k vama i s vama zajedno odahnem.,Croatian
Bog mira sa svima vama! Amen.,Croatian
"Preporučujem vam Febu, sestru našu, poslužiteljicu Crkve u  Kenhreji:",Croatian
primite je u Gospodinu kako dolikuje svetima i priskočite  joj u pomoć u svemu što od vas ustreba jer je i ona bila zaštitnicom  mnogima i meni samomu.,Croatian
"Pozdravite Prisku i Akvilu, suradnike moje u Kristu Isusu.",Croatian
Oni su za moj život podmetnuli svoj vrat; zahvaljujem im ne  samo ja nego i sve Crkve pogana.,Croatian
Pozdravite i Crkvu u njihovoj  kući.  Pozdravite ljubljenog mi Epeneta koji je prvina Azije za  Krista.,Croatian
Pozdravite Mariju koja se mnogo trudila za vas.,Croatian
"Pozdravite  Andronika i Juniju, rođake i suuznike moje; oni su ugledni među  apostolima i prije mene bili su u Kristu.",Croatian
"Pozdravite Amplijata, ljubljenoga moga u Gospodinu.",Croatian
"Pozdravite Urbana, suradnika  moga u Kristu, i ljubljenog mi Staha.",Croatian
"Pozdravite Apela, prokušanoga  u Kristu. Pozdravite Aristobulove.",Croatian
"Pozdravite Herodiona,  rođaka moga. Pozdravite Narcisove koji su u Gospodinu.",Croatian
Pozdravite  Trifenu i Trifozu koje se trude u Gospodinu. Pozdravite ljubljenu  Persidu koja se mnogo trudila u Gospodinu.,Croatian
"Pozdravite Rufa, izabranika u Gospodinu, i majku njegovu i moju.",Croatian
"Pozdravite  Asinkrita, Flegonta, Herma, Patrobu, Hermu i braću koja su s  njima.",Croatian
"Pozdravite Filologa i Juliju, Nereja i njegovu sestru, i Olimpu, i sve svete koji su s njima.",Croatian
Pozdravite jedni druge cjelovom svetim. Pozdravljaju vas  sve Crkve Kristove.,Croatian
"Zaklinjem vas, braćo, čuvajte se onih koji siju razdore  i sablazni mimo nauk u kojem ste poučeni, i klonite ih se.",Croatian
"Jer  takvi ne služe Gospodinu našemu Kristu, nego svom trbuhu te lijepim  i laskavim riječima zavode srca nedužnih.",Croatian
"Doista, vaša je  poslušnost doprla do sviju. Zbog vas se dakle radujem i htio  bih da budete mudri za dobro, a bezazleni za zlo.",Croatian
Bog mira  satrt će ubrzo Sotonu pod vašim nogama. Milost Gospodina Isusa  s vama!,Croatian
"Pozdravlja vas Timotej, suradnik moj, i Lucije, Jason  i Sosipater, rođaci moji.",Croatian
"Pozdravljam vas u Gospodinu ja, Tercije, koji napisah ovu  poslanicu.",Croatian
"Pozdravlja vas Gaj, gostoprimac moj i cijele Crkve. Pozdravlja  vas Erast, gradski blagajnik, i brat Kvart.",Croatian
#,Croatian
"Onomu koji vas može učvrstiti - po mojem evanđelju i  propovijedanju Isusa Krista, po objavljenju Otajstva prešućenog  drevnim vremenima,",Croatian
"a sada očitovanog i po proročkim pismima  odredbom vječnoga Boga svim narodima obznanjenog za poslušnost, vjeru -",Croatian
"jedinomu Mudromu, Bogu, po Isusu Kristu: Njemu slava  u vijeke! Amen.",Croatian
"Pavao, po Božjoj volji pozvan za apostola Krista Isusa, i brat  Sosten",Croatian
"Crkvi Božjoj u Korintu - posvećenima u Kristu Isusu, pozvanicima, svetima, sa svima što na bilo kojemu mjestu prizivlju  ime Isusa Krista, Gospodina našega, njihova i našega.",Croatian
"Milost vam i mir od Boga, Oca našega, i Gospodina Isusa  Krista!",Croatian
Zahvaljujem Bogu svojemu svagda za vas zbog milosti Božje  koja vam je dana u Kristu Isusu:,Croatian
u njemu se obogatiste u svemu  - u svakoj riječi i svakom spoznanju.,Croatian
Kako li se svjedočanstvo  o Kristu utvrdilo u vama,Croatian
te ne oskudijevate ni na jednom daru  čekajući Objavljenje Gospodina našega Isusa Krista!,Croatian
"On će  vas učiniti i postojanima do kraja, besprigovornima u Dan Gospodina  našega Isusa Krista.",Croatian
"Vjeran je Bog koji vas pozva u zajedništvo  Sina svojega Isusa Krista, Gospodina našega.",Croatian
"Zaklinjem vas, braćo, imenom Gospodina našega Isusa Krista:  svi budite iste misli; neka ne bude među vama razdora, nego budite  savršeno istog osjećanja i istog mišljenja.",Croatian
"Jer Klojini mi, braćo moja, o vama rekoše da među vama ima svađa.",Croatian
"Mislim  to što svaki od vas govori: ""Ja sam Pavlov"", ""A ja Apolonov"", ""A ja Kefin"", ""A ja Kristov"".",Croatian
Zar je Krist razdijeljen?  Zar je Pavao raspet za vas? Ili ste u Pavlovo ime kršteni?,Croatian
"Hvala  Bogu što ne krstih nikoga od vas, osim Krispa i Gaja;",Croatian
da  ne bi tko rekao da ste u moje ime kršteni.,Croatian
"A da, krstih i  Stefanin dom. Inače ne znam krstih li koga drugoga.",Croatian
"Jer ne posla me Krist krstiti, nego navješćivati evanđelje, i to ne mudrošću besjede, da se ne obeskrijepi križ Kristov.",Croatian
"Uistinu, besjeda o križu ludost je onima koji propadaju, a nama spašenicima sila je Božja.",Croatian
"Ta pisano je: Upropastit  ću mudrost mudrih, i odbacit ću umnost umnih.",Croatian
Gdje je mudrac?  Gdje je književnik? Gdje je istraživač ovoga svijeta? Zar  ne izludi Bog mudrost svijeta?,Croatian
"Doista, kad svijet u mudrosti  Božjoj Boga ne upozna mudrošću, svidjelo se Bogu ludošću propovijedanja  spasiti vjernike.",Croatian
"Jer i Židovi znake ištu i Grci mudrost  traže,",Croatian
"a mi propovijedamo Krista raspetoga: Židovima sablazan, poganima ludost,",Croatian
"pozvanima pak - i Židovima i Grcima - Krista, Božju snagu i Božju mudrost.",Croatian
Jer ludo Božje mudrije je od  ljudi i slabo Božje jače je od ljudi.,Croatian
"Ta gledajte, braćo, sebe, pozvane: nema mnogo mudrih po tijelu, nema mnogo snažnih, nema mnogo plemenitih.",Croatian
"Nego lude svijeta izabra Bog da posrami  mudre, i slabe svijeta izabra Bog da posrami jake;",Croatian
"i neplemenite  svijeta i prezrene izabra Bog, i ono što nije, da uništi ono  što jest,",Croatian
da se nijedan smrtnik ne bi hvalio pred Bogom.,Croatian
"Od njega je da vi jeste u Kristu Isusu, koji nama posta mudrost  od Boga, i pravednost, i posvećenje, i otkupljenje,",Croatian
"da bude  kako je pisano: Tko se hvali, u Gospodu neka se hvali.",Croatian
"I ja kada dođoh k vama, braćo, ne dođoh s uzvišenom besjedom  ili mudrošću navješćivati vam svjedočanstvo Božje",Croatian
"jer ne htjedoh  među vama znati što drugo osim Isusa Krista, i to raspetoga.",Croatian
"I ja priđoh k vama slab, u strahu i u veliku drhtanju.",Croatian
"I  besjeda moja i propovijedanje moje ne bijaše u uvjerljivim riječima  mudrosti, nego u pokazivanju Duha i snage",Croatian
da se vjera vaša  ne temelji na mudrosti ljudskoj nego na snazi Božjoj.,Croatian
"Mudrost doduše navješćujemo među zrelima, ali ne mudrost  ovoga svijeta, ni knezova ovoga svijeta koji propadaju,",Croatian
"nego  navješćujemo Mudrost Božju, u Otajstvu, sakrivenu; onu koju predodredi  Bog prije vjekova za slavu našu,",Croatian
"a koje nijedan od knezova  ovoga svijeta nije upoznao. Jer da su je upoznali, ne bi Gospodina  slave razapeli.",Croatian
"Nego, kako je pisano: Što oko ne vidje, i uho ne ču, i u srce čovječje ne uđe, to pripravi Bog onima  koji ga ljube.",Croatian
"A nama to Bog objavi po Duhu jer Duh sve  proniče, i dubine Božje.",Croatian
"Jer tko od ljudi zna što je u čovjeku  osim duha čovječjega u njemu? Tako i što je u Bogu, nitko ne  zna osim Duha Božjega.",Croatian
"A mi, mi ne primismo duha svijeta, nego Duha koji je od Boga da znamo čime nas je obdario Bog.",Croatian
"To i navješćujemo, ne naučenim riječima čovječje mudrosti, nego naukom Duha izlažući duhovno duhovnima.",Croatian
Naravan čovjek  ne prima što je od Duha Božjega; njemu je to ludost i ne može  spoznati jer po Duhu valja prosuđivati.,Croatian
"Duhovan pak prosuđuje  sve, a njega nitko ne prosuđuje.",Croatian
"Jer tko spozna misao  Gospodnju, tko da ga pouči? A mi imamo misao Kristovu.",Croatian
"I ja, braćo, nisam mogao govoriti vama kao duhovnima, nego  kao tjelesnima, kao nejačadi u Kristu.",Croatian
"Mlijekom vas napojih, ne jelom: još ne mogoste, a ni sada još ne možete",Croatian
"jer još  ste tjelesni. Doista, dok je među vama zavist i prepiranje, zar  niste tjelesni, zar po ljudsku ne postupate?",Croatian
"Jer kad jedan  govori: ""Ja sam Pavlov"", a drugi: ""Ja Apolonov"", niste li odveć  ljudi?",Croatian
Ta što je Apolon? Što je Pavao? Poslužitelji po kojima  povjerovaste - kako već komu Gospodin dade.,Croatian
"Ja zasadih, Apolon  zali, ali Bog dade rasti.",Croatian
"Tako niti je što onaj tko sadi ni  onaj tko zalijeva, nego Bog koji daje rasti.",Croatian
"Tko sadi i tko  zalijeva, jedno su; a svaki će po svome trudu primiti plaću.",Croatian
"Jer Božji smo suradnici: Božja ste njiva, Božja građevina.",Croatian
"Po milosti Božjoj koja mi je dana ja kao mudri graditelj  postavih temelj, a drugi naziđuje; ali svaki neka pazi kako naziđuje.",Croatian
"Jer nitko ne može postaviti drugoga temelja osim onoga koji  je postavljen, a taj je Isus Krist.",Croatian
"Naziđuje li tko na ovom  temelju zlatom, srebrom, dragim kamenjem, drvom, sijenom, slamom  -",Croatian
"svačije će djelo izići na svjetlo. Onaj će Dan pokazati  jer će se u ognju očitovati. I kakvo je čije djelo, oganj će  iskušati.",Croatian
"Ostane li djelo, primit će plaću onaj tko ga je  nazidao.",Croatian
"Izgori li čije djelo, taj će štetovati; ipak, on  će se sam spasiti, ali kao kroz oganj.",Croatian
Ne znate li? Hram ste Božji i Duh Božji prebiva u vama.,Croatian
"Ako tko upropašćuje hram Božji, upropastit će njega Bog.  Jer hram je Božji svet, a to ste vi.",Croatian
"Nitko neka se ne vara. Ako tko misli da je mudar među  vama na ovome svijetu, neka bude lud da bude mudar.",Croatian
Jer mudrost  ovoga svijeta ludost je pred Bogom. Ta pisano je: On hvata  mudre u njihovu lukavstvu.,Croatian
"I opet: Gospodin poznaje  namisli mudrih, one su isprazne.",Croatian
Zato neka se nitko ne  hvasta ljudima jer sve je vaše.,Croatian
"Bio Pavao, ili Apolon, ili  Kefa, bio svijet, ili život, ili smrt, ili sadašnje, ili buduće:  sve je vaše,",Croatian
"vi Kristovi, a Krist Božji.",Croatian
"Tako, neka nas svatko smatra službenicima Kristovim i upraviteljima  otajstava Božjih.",Croatian
A od upravitelja iziskuje se napokon da  budu vjerni.,Croatian
Meni pak nije nimalo do toga da me sudite vi  ili bilo koji ljudski sud; a ni ja sam sebe ne sudim.,Croatian
"Doista, ničega sebi nisam svjestan, no time nisam opravdan: moj je sudac  Gospodin.",Croatian
Zato ne sudite ništa prije vremena dok ne dođe Gospodin  koji će iznijeti na vidjelo što je sakriveno u tami i razotkriti  nakane srdaca. I tada će svatko primiti pohvalu od Boga.,Croatian
"Time, braćo, smjerah na sebe i Apolona radi vas: da na  nama naučite onu ""Ne preko onoga što je pisano"" te se ne nadimate  jednim protiv drugoga.",Croatian
"Ta tko tebi daje prednost? Što imaš  da nisi primio? Ako si primio, što se hvastaš kao da nisi primio?",Croatian
"Već ste siti, već se obogatiste, bez nas se zakraljiste! Kamo  sreće da se zakraljiste da i mi s vama zajedno kraljujemo!",Croatian
"Jer  Bog je, čini mi se, nas apostole prikazao posljednje, kao na  smrt osuđene, jer postali smo prizor svijetu, i anđelima, i ljudima  -",Croatian
"mi ludi poradi Krista, vi mudri u Kristu; mi slabi, vi  jaki; vi čašćeni, mi prezreni;",Croatian
"sve do ovoga časa i gladujemo, i žeđamo, i goli smo, i pljuskaju nas, i beskućnici smo,",Croatian
"i  patimo se radeći svojim rukama. Proklinjani blagoslivljamo, proganjani  ustrajavamo,",Croatian
"pogrđivani tješimo. Kao smeće svijeta postasmo, svačiji izmet sve do sada.",Croatian
"Ne pišem ovoga da vas postidim, nego da vas kao ljubljenu  svoju djecu urazumim.",Croatian
"Jer da imate u Kristu i deset tisuća  učitelja, ipak ne biste imali više otaca. Ta u Kristu Isusu po  evanđelju ja vas rodih!",Croatian
"Zaklinjem vas, dakle: nasljedovatelji  moji budite.",Croatian
"Zato upravo poslah k vama Timoteja, koji mi  je dijete ljubljeno i vjerno u Gospodinu, da vas podsjeti na  naputke moje, u Kristu, kako posvuda u svakoj crkvi učim.",Croatian
Neki  se uzniješe kao da ja neću doći k vama.,Croatian
"Ipak, eto me ubrzo  k vama, ako Gospodin htjedne, i rasudit ću ne riječi onih nadutih, nego krepost.",Croatian
"Ta nije u riječi kraljevstvo Božje, nego u  kreposti.",Croatian
Što želite? Da k vama dođem sa šibom ili s ljubavlju  i duhom blagosti?,Croatian
"Općenito se čuje o bludnosti među vama, i to takvoj bludnosti  kakve nema ni među poganima: da netko ima očevu ženu.",Croatian
"I vi  mi se uznijeli, mjesto da žalujete pa da se iskorijeni iz vaše  sredine onaj koji takvo djelo počini.",Croatian
"A ja, i nenazočan tijelom, ali nazočan duhom, već sam presudio kao nazočan onoga koji je  takvo što počinio.",Croatian
"Pošto se u ime Gospodina našega Isusa Krista  okupite vi i moj duh, snagom Gospodina našega Isusa,",Croatian
neka  se takav preda Sotoni na propast tijela da bi se spasio duh u  Dan Gospodina Isusa.,Croatian
Ne valja vam hvastanje! Zar ne znate da malo kvasca sve  tijesto ukvasa?,Croatian
"Očistite stari kvasac da budete novo tijesto, kao što i jeste beskvasni jer već je žrtvovana Pasha naša, Krist.",Croatian
"Zato svetkujmo, ne sa starim kvascem ni s kvascem zloće i  pakosti, nego s beskvasnim kruhovima čistoće i istine.",Croatian
Napisah vam u poslanici da se ne miješate s bludnicima  -,Croatian
"ne općenito s bludnicima ovoga svijeta, ili lakomcima,  ili razbojnicima, ili idolopoklonicima jer biste inače morali  iz svijeta izići.",Croatian
"Napisah vam zapravo da se ne miješate s  nazovibratom koji bi bio bludnik, ili lakomac, ili idolopoklonik, ili pogrđivač, ili pijanica, ili razbojnik. S takvim ni za stol!",Croatian
Što spada na me suditi one vani? Ne sudite li vi one koji  su unutra?,Croatian
A one vani sudit će Bog. Iskorijenite opakoga  iz svoje sredine.,Croatian
"Tko bi se od vas u sporu s drugim usudio parničiti se pred  nepravednima, a ne pred svetima?",Croatian
"Ili zar ne znate da će sveti  suditi svijet? Pa ako ćete vi suditi svijet, zar niste vrijedni  suditi sitnice?",Croatian
"Ne znate li da ćemo suditi anđele, kamo li  ne ono svagdanje?",Croatian
"A vi, kad imate sporove o svagdanjem, sucima  postavljate one do kojih Crkva ništa ne drži!",Croatian
Vama na sramotu  govorim. Tako? Zar nema među vama ni jednoga mudra koji bi mogao  rasuditi među braćom?,Croatian
"Nego brat se s bratom parniči, i to  pred nevjernicima?",Croatian
"Zapravo, već vam je to nedostatak što se  parničite među sobom. Zašto radije ne trpite nepravdu? Zašto  se radije ne pustite oplijeniti?",Croatian
"Nego vi činite nepravdu i  plijenite, i to braću.",Croatian
"Ili zar ne znate da nepravednici neće  baštiniti kraljevstva Božjega? Ne varajte se! Ni bludnici, ni  idolopoklonici, ni preljubnici, ni mekoputnici, ni muškoložnici,",Croatian
"ni kradljivci, ni lakomci, ni pijanice, ni psovači, ni razbojnici  neće baštiniti kraljevstva Božjega.",Croatian
"To evo, bijahu neki od  vas, ali oprali ste se, ali posvetili ste se, ali opravdali ste  se u imenu Gospodina našega Isusa Krista i u Duhu Boga našega.",Croatian
"""Sve mi je dopušteno!"" Ali - sve ne koristi. ""Sve mi  je dopušteno!"" Ali - neću da mnome išta vlada.",Croatian
"""Jela trbuhu, a trbuh jelima; Bog će i jedno i drugo uništiti."" Ali ne tijelo  bludnosti, nego Gospodinu, i Gospodin tijelu!",Croatian
Ta Bog koji  je Gospodina uskrisio i nas će uskrisiti snagom njegovom.,Croatian
Ne  znate li da su tijela vaša udovi Kristovi? Hoću li dakle uzeti  udove Kristove i učiniti ih udovima bludničinim? Nipošto!,Croatian
"Ili  zar ne znate: tko uz bludnicu prione, jedno je tijelo? Jer veli  se: Bit će njih dvoje jedno tijelo.",Croatian
"A tko prione uz  Gospodina, jedan je duh.",Croatian
"Bježite od bludnosti! Svaki grijeh  koji učini čovjek, izvan tijela je, a bludnik griješi protiv  svojega tijela.",Croatian
"Ili zar ne znate? Tijelo vaše hram je Duha  Svetoga koji je u vama, koga imate od Boga, te niste svoji.",Croatian
Jer  kupljeni ste otkupninom. Proslavite dakle Boga u tijelu svojem!,Croatian
Sada o onome što ste mi pisali. Dobro je čovjeku ne dotaći  ženu.,Croatian
"Ipak, zbog bludnosti, neka svaki ima svoju ženu i svaka  neka ima svoga muža.",Croatian
"Muž neka vrši dužnost prema ženi, a tako  i žena prema mužu.",Croatian
"Žena nije gospodar svoga tijela, nego muž, a tako ni muž nije gospodar svoga tijela, nego žena.",Croatian
"Ne uskraćujte  se jedno drugome, osim po dogovoru, povremeno, da se posvetite  molitvi pa se opet združite da vas Sotona ne bi napastovao zbog  vaše neizdržljivosti.",Croatian
"Ali to velim kao dopuštenje, ne kao  zapovijed.",Croatian
"A htio bih da svi ljudi budu kao i ja; ali svatko  ima svoj dar od Boga, ovaj ovako, onaj onako.",Croatian
Neoženjenima pak i udovicama velim: dobro im je ako ostanu  kao i ja.,Croatian
"Ako li se ne mogu uzdržati, neka se žene, udaju.  Jer bolje je ženiti se negoli izgarati.",Croatian
"A oženjenima zapovijedam, ne ja, nego Gospodin: žena  neka se od muža ne rastavlja -",Croatian
"ako se ipak rastavi, neka  ostane neudana ili neka se s mužem pomiri - i muž neka ne otpušta  žene.",Croatian
"Ostalima pak velim - ja, ne Gospodin: ima li koji brat  ženu nevjernicu i ona privoli stanovati s njime, neka je ne otpušta.",Croatian
"I žena koja ima muža nevjernika te on privoli stanovati s  njome, neka ne otpušta muža.",Croatian
"Ta muž nevjernik posvećen je  ženom i žena nevjernica posvećena je bratom. Inače bi djeca vaša  bila nečista, a ovako - sveta su.",Croatian
"Ako li se nevjernik hoće  rastaviti, neka se rastavi; brat ili sestra u takvim prilikama  nisu vezani: ta na mir nas je pozvao Bog.",Croatian
"Jer što znaš, ženo, hoćeš li spasiti muža? Ili što znaš, mužu, hoćeš li spasiti  ženu?",Croatian
"U drugome svatko neka živi kako mu je Gospodin dodijelio, kako ga je Bog pozvao. Tako određujem po svim crkvama.",Croatian
"Je  li tko pozvan kao obrezan, neka ne prepravlja obrezanja. Ako  je pozvan kao neobrezan, neka se ne obrezuje.",Croatian
"Obrezanje nije  ništa i neobrezanje nije ništa, nego - držanje Božjih zapovijedi.",Croatian
Svatko neka ostane u onom zvanju u koje je pozvan.,Croatian
"Jesi  li pozvan kao rob? Ne brini! Nego, ako i možeš postati slobodan, radije se okoristi.",Croatian
"Jer tko je u Gospodinu pozvan kao rob, slobodnjak je  Gospodnji. Tako i tko je pozvan kao slobodnjak, rob je Kristov.",Croatian
Otkupninom ste kupljeni: ne budite robovi ljudima.,Croatian
"Svatko  u čemu je pozvan, braćo, u tome neka i ostane pred Bogom.",Croatian
"O djevicama nemam zapovijedi, nego dajem savjet kao čovjek  po milosrđu Gospodnjem vrijedan povjerenja.",Croatian
"Smatram dakle:  dobro je to zbog sadašnje nevolje, dobro je čovjeku tako biti.",Croatian
Jesi li vezan za ženu? Ne traži rastave. Jesi li slobodan  od žene? Ne traži žene.,Croatian
"Ali ako se i oženiš, nisi sagriješio;  i djevica ako se uda, nije sagriješila. Ali takvi će imati tjelesnu  nevolju, a ja bih vas rado poštedio.",Croatian
"Ovo hoću reći, braćo: Vrijeme je kratko. Odsele i koji  imaju žene, neka budu kao da ih nemaju;",Croatian
"i koji plaču, kao  da ne plaču; i koji se vesele, kao da se ne vesele; i koji kupuju, kao da ne posjeduju;",Croatian
"i koji uživaju ovaj svijet, kao da  ga ne uživaju, jer - prolazi obličje ovoga svijeta.",Croatian
"A rado  bih da budete bezbrižni. Neoženjen se brine za Gospodnje, kako  da ugodi Gospodinu.",Croatian
"A oženjen se brine za svjetovno, kako  da ugodi ženi,",Croatian
"pa je razdijeljen. I žena neudana i djevica  brine se za Gospodnje, da bude sveta i tijelom i duhom; a udana  se brine za svjetovno, kako da ugodi mužu.",Croatian
"Ovo pak govorim  vama na korist, ne da vam postavim zamku, nego da primjerno i  nesmetano budete privrženi Gospodinu.",Croatian
"Misli li tko da je  nepriličan prema svojoj djevici kad je preživotan i s njome mora  biti, neka čini što je nakanio, ne griješi: neka se uzmu.",Croatian
"Tko  je pak nepokolebljivo stalan u srcu te nema potrebe, a u vlasti  mu je volja pa to odluči u svom srcu - čuvati svoju djevicu -  dobro čini.",Croatian
"Tako, tko se oženi svojom djevicom, dobro čini, a tko se ne oženi, bolje čini.",Croatian
"Žena je vezana dokle živi  muž njezin. Umre li muž, slobodna je: neka se uda za koga hoće, samo u Gospodinu.",Croatian
"Bit će ipak blaženija ostane li onako, po mojem savjetu. A mislim da i ja imam Duha Božjega.",Croatian
"U pogledu mesa žrtvovana idolima, znamo, svi posjedujemo znanje.  Ali znanje nadima, a ljubav izgrađuje.",Croatian
"Ako tko misli da što  zna, još ne zna kako treba znati.",Croatian
"A ljubi li tko Boga, Bog  ga poznaje.",Croatian
"Dakle, u pogledu blagovanja mesa žrtvovana idolima, znamo: nema idola na svijetu i nema Boga do Jednoga.",Croatian
"Jer  sve kad bi i bilo nazovibogova ili na nebu ili na zemlji - kao  što ima mnogo ""bogova"" i mnogo ""gospodara""! -",Croatian
"nama je jedan  Bog, Otac, od koga je sve, a mi za njega; i jedan Gospodin, Isus  Krist, po kome je sve, i mi po njemu.",Croatian
"Ali nemaju svi toga znanja. Neki, navikli na idole, još  jedu meso kao idolima žrtvovano i njihova se savjest kalja jer  je nejaka.",Croatian
A k Bogu nas ne privodi jelo. Niti što gubimo ako  ne jedemo; niti što dobivamo ako jedemo.,Croatian
A pazite da ne bi  možda ta vaša sloboda bila spoticaj nejakima.,Croatian
"Jer vidi li  tko tebe koji imaš znanje za stolom u hramu idolskomu, neće li  se njegova savjest, jer je nejaka, ""izgraditi"" da jede žrtvovano  idolima?",Croatian
"I s tvoga znanja propada nejaki, brat za kojega  je Krist umro.",Croatian
"Tako griješeći protiv braće i ranjavajući  njihovu nejaku savjest, protiv Krista griješite.",Croatian
"Zato ako  jelo sablažnjava brata moga, ne, neću jesti mesa dovijeka da  brata svoga ne sablaznim.",Croatian
"Nisam li ja slobodan? Nisam li apostol? Nisam li vidio Isusa, Gospodina našega? Niste li vi djelo moje u Gospodinu?",Croatian
"Ako  drugima nisam apostol, vama svakako jesam. Ta vi ste pečat mojega  apostolstva u Gospodinu.",Croatian
Moj odgovor mojim tužiteljima jest ovo:,Croatian
Zar nemamo  prava jesti i piti?,Croatian
Zar nemamo prava ženu vjernicu voditi  sa sobom kao i drugi apostoli i braća Gospodnja i Kefa?,Croatian
Ili  samo ja i Barnaba nemamo prava ne raditi?,Croatian
Tko ikada vojuje  o svojem trošku? Tko sadi vinograd pa roda njegova ne jede? Ili  tko pase stado pa od mlijeka stada ne jede?,Croatian
Zar to govorim  po ljudsku? Ne kaže li to i Zakon?,Croatian
Jer u Mojsijevu zakonu  piše: Ne zavezuj usta volu koji vrši! Zar je Bogu do volova?,Croatian
"Ne govori li on baš radi nas? Doista, radi nas je napisano, jer tko ore, u nadi treba da ore; i tko vrši, u nadi da će dobiti  dio.",Croatian
"Ako smo mi vama sijali dobra duhovna, veliko li je nešto  ako vam požanjemo tjelesna?",Croatian
"Ako drugi sudjeluju u vašim dobrima, zašto ne bismo mi mogli još većma. Ali nismo se poslužili tim  pravom, nego sve teglimo da ne bismo postavili kakvu zapreku  evanđelju Kristovu?",Croatian
"Ne znate li: koji obavljaju svetinje, od svetišta se hrane; i koji žrtveniku služe, sa žrtvenikom  dijele?",Croatian
Tako je i Gospodin onima koji evanđelje navješćuju  odredio od evanđelja živjeti.,Croatian
"No ja se ničim od toga nisam poslužio. A i ne napisah  toga da bi se tako postupilo prema meni. Radije umrijeti, nego...  Te mi slave nitko neće oduzeti!",Croatian
"Jer što navješćujem evanđelje, nije mi na hvalu, ta dužnost mi je. Doista, jao meni ako evanđelja  ne navješćujem.",Croatian
"Jer ako to činim iz vlastite pobude, ide  me plaća; ako li ne iz vlastite pobude - služba je to koja mi  je povjerena.",Croatian
Koja mi je dakle plaća? Da propovijedajući  pružam evanđelje besplatno ne služeći se svojim pravom u evanđelju.,Croatian
"Jer premda slobodan od sviju, sam sebe svima učinih slugom  da ih što više steknem.",Croatian
"Bijah Židovima Židov da Židove steknem;  onima pod Zakonom, kao da sam pod Zakonom - premda ja nisam pod  Zakonom - da one pod Zakonom steknem;",Croatian
"onima bez Zakona, kao  da sam bez zakona - premda nisam bez Božjega zakona, nego u Kristovu  zakonu - da steknem one bez Zakona;",Croatian
bijah nejakima nejak  da nejake steknem. Svima bijah sve da pošto-poto neke spasim.,Croatian
A sve činim poradi evanđelja da bih i ja bio suzajedničar  u njemu.,Croatian
"Ne znate li: trkači u trkalištu svi doduše trče, ali  jedan prima nagradu? Tako trčite da dobijete.",Croatian
"Svaki natjecatelj  sve moguće izdržava; oni da dobiju raspadljiv vijenac, mi neraspadljiv.",Croatian
"Ja dakle tako trčim - ne kao besciljno, tako udaram šakom  - ne kao da mlatim vjetar,",Croatian
nego krotim svoje tijelo i zarobljavam  da sam ne budem isključen pošto sam drugima propovijedao.,Croatian
"Jer ne bih, braćo, htio da budete u neznanju: oci naši svi  bijahu pod oblakom, i svi prijeđoše kroz more,",Croatian
"i svi su se  na Mojsija krstili u oblaku i u moru,",Croatian
"i svi su isto duhovno  jelo jeli,",Croatian
i svi su isto duhovno piće pili. A pili su iz duhovne  stijene koja ih je pratila; stijena bijaše Krist.,Croatian
Ali većina  njih nije bila po volji Bogu: ta poubijani su po pustinji.,Croatian
To  bijahu pralikovi naši: da ne žudimo za zlima kao što su žudjeli  oni.,Croatian
"I ne budite idolopoklonici kao neki od njih, kako je  pisano: Posjeda narod da jede i pije pa ustadoše da igraju.",Croatian
I ne podajimo se bludu kao što se neki od njih bludu podaše  i padoše u jednom danu dvadeset i tri tisuće.,Croatian
I ne iskušavajmo  Gospodina kao što su ga neki od njih iskušavali te od zmija izginuli.,Croatian
I ne mrmljajte kao što neki od njih mrmljahu te izgiboše  od Zatornika.,Croatian
"Sve se to, kao pralik, događalo njima, a napisano  je za upozorenje nama, koje su zapala posljednja vremena.",Croatian
"Tko  dakle misli da stoji, neka pazi da ne padne.",Croatian
"Nije vas zahvatila  druga kušnja osim ljudske. Ta vjeran je Bog: neće pustiti da  budete kušani preko svojih sila, nego će s kušnjom dati i ishod  da možete izdržati.",Croatian
"Zato, ljubljeni moji, bježite od idolopoklonstva.",Croatian
Kao  razumnima velim: sudite sami što govorim.,Croatian
Čaša blagoslovna  koju blagoslivljamo nije li zajedništvo krvi Kristove? Kruh koji  lomimo nije li zajedništvo tijela Kristova?,Croatian
"Budući da je  jedan kruh, jedno smo tijelo mi mnogi; ta svi smo dionici jednoga  kruha.",Croatian
Gledajte Izraela po tijelu! Koji blaguju žrtve nisu  li zajedničari žrtvenika?,Croatian
Što dakle hoću reći? Idolska žrtva  da je nešto? Ili idol da je nešto?,Croatian
"Naprotiv, da pogani vrazima  žrtvuju, ne Bogu. A neću da budete zajedničari vražji.",Croatian
Ne  možete piti čašu Gospodnju i čašu vražju. Ne možete biti sudionici  stola Gospodnjega i stola vražjega.,Croatian
Ili da izazivamo ljubomor  Gospodnji? Zar smo jači od njega?,Croatian
"""Sve je slobodno!"" Ali - sve ne koristi. ""Sve je dopušteno!""  Ali - sve ne saziđuje.",Croatian
"Nitko neka ne traži svoje, nego dobro  drugoga.",Croatian
"Sve što se prodaje na tržnici, jedite ništa ne ispitujući  poradi savjesti.",Croatian
Ta Gospodnja je zemlja i sve na njoj!,Croatian
"Pozove li vas koji nevjernik i želite se odazvati, jedite  što vam se ponudi ništa ne ispitujući poradi savjesti.",Croatian
"Ako  vam tko reče: ""To je žrtvovano"", ne jedite poradi onoga koji  vas je upozorio, i savjesti.",Croatian
"Savjesti mislim, ne svoje, nego  onoga drugoga. Ta zašto da moju slobodu druga savjest sudi?",Croatian
"Ako  sa zahvalom sudjelujem, zašto da me grde zbog onoga za što zahvaljujem?",Croatian
"Dakle, ili jeli, ili pili, ili drugo što činili, sve na slavu  Božju činite.",Croatian
"Ne budite na sablazan ni Židovima, ni Grcima, ni Crkvi Božjoj,",Croatian
"kao što i ja svima u svemu ugađam ne tražeći  svoju korist, nego što koristi mnogima na spasenje.",Croatian
"Nasljedovatelji moji budite, kao što sam i ja Kristov.",Croatian
Hvalim  vas što me se u svemu sjećate i držite se predaja kako vam predadoh.,Croatian
"Ali htio bih da znate: svakomu je mužu glava Krist, glava  ženi muž, a glava Kristu Bog.",Croatian
Svaki muž koji se moli ili prorokuje  pokrivene glave sramoti glavu svoju.,Croatian
Svaka pak žena koja se  moli ili prorokuje gologlava sramoti glavu svoju. Ta to je isto  kao da je obrijana.,Croatian
"Jer ako se žena ne pokriva, neka se šiša;  ako li je pak ružno ženi šišati se ili brijati, neka se pokrije.",Croatian
"A muž ne mora pokrivati glave, ta slika je i slava Božja;  a žena je slava muževa.",Croatian
"Jer nije muž od žene, nego žena od  muža.",Croatian
"I nije stvoren muž radi žene, nego žena radi muža.",Croatian
"Zato  žena treba da ima ""vlast"" na glavi poradi anđela.",Croatian
"Ipak, u  Gospodinu - ni žena bez muža, ni muž bez žene!",Croatian
"Jer kao što  je žena od muža, tako je i muž po ženi; a sve je od Boga.",Croatian
Sami  sudite dolikuje li da se žena gologlava Bogu moli?,Croatian
Ne uči  li nas i sama narav da je mužu sramota ako goji kosu?,Croatian
A ženi  je dika ako je goji jer kosa joj je dana mjesto prijevjesa.,Croatian
"Ako  je kome do prepirke, takva običaja mi nemamo, a ni Crkve Božje.",Croatian
"Kad već dajem ta upozorenja, ne mogu pohvaliti što se  ne sastajete na bolje, nego na gore.",Croatian
"Ponajprije čujem, djelomično  i vjerujem: kad se okupite na Sastanak, da su među vama razdori.",Croatian
Treba doista da i podjela bude među vama da se očituju prokušani  među vama.,Croatian
"Kad se dakle tako zajedno sastajete, to nije blagovanje  Gospodnje večere:",Croatian
"ta svatko se pri blagovanju prihvati svoje  večere te jedan gladuje, a drugi se opija.",Croatian
Zar nemate kuća  da jedete i pijete? Ili Crkvu Božju prezirete i postiđujete one  koji nemaju? Što da vam kažem? Da vas pohvalim? U tom vas ne  hvalim.,Croatian
"Doista, ja od Gospodina primih što vama predadoh: Gospodin  Isus one noći kad bijaše predan uze kruh,",Croatian
"zahvalivši razlomi  i reče: ""Ovo je tijelo moje - za vas. Ovo činite meni na spomen.""",Croatian
"Tako i čašu po večeri govoreći: ""Ova čaša novi je Savez  u mojoj krvi. Ovo činite kad god pijete, meni na spomen.""",Croatian
"Doista, kad god jedete ovaj kruh i pijete čašu, smrt Gospodnju  navješćujete dok on ne dođe.",Croatian
"Stoga, tko god jede kruh ili  pije čašu Gospodnju nedostojno, bit će krivac tijela i krvi Gospodnje.",Croatian
Neka se dakle svatko ispita pa tada od kruha jede i iz čaše  pije.,Croatian
"Jer tko jede i pije, sud sebi jede i pije ako ne razlikuje  Tijela.",Croatian
"Zato su među vama mnogi nejaki i nemoćni, i spavaju  mnogi.",Croatian
"Jer kad bismo sami sebe sudili, ne bismo bili suđeni.",Croatian
"A kad nas sudi Gospodin, odgaja nas da ne budemo sa svijetom  osuđeni.",Croatian
"Zato, braćo moja, kad se sastajete na blagovanje, pričekajte jedni druge.",Croatian
"Je li tko gladan, kod kuće neka  jede da se ne sastajete na osudu. Drugo ću urediti kada dođem.",Croatian
"O darima Duha ne bih, braćo, htio da budete u neznanju.",Croatian
"Znate  kako ste se dok bijaste pogani, zavedeni, zanosili nijemim idolima.",Croatian
"Zato vam obznanjujem: nitko tko u Duhu Božjem govori ne kaže:  ""Prokletstvo Isusu"". I nitko ne može reći: ""Gospodin Isus"" osim  u Duhu Svetom.",Croatian
"Različiti su dari, a isti Duh;",Croatian
"i različite  službe, a isti Gospodin;",Croatian
"i različita djelovanja, a isti Bog  koji čini sve u svima.",Croatian
A svakomu se daje očitovanje Duha na  korist.,Croatian
"Doista, jednomu se po Duhu daje riječ mudrosti, drugomu  riječ spoznanja po tom istom Duhu;",Croatian
"drugomu vjera u tom istom  Duhu, drugomu dari liječenja u tom jednom Duhu;",Croatian
"drugomu čudotvorstva, drugomu prorokovanje, drugomu razlučivanje duhova, drugomu različiti  jezici, drugomu tumačenje jezika.",Croatian
A sve to djeluje jedan  te isti Duh dijeleći svakomu napose kako hoće.,Croatian
"Doista, kao što je tijelo jedno te ima mnogo udova, a  svi udovi tijela iako mnogi, jedno su tijelo - tako i Krist.",Croatian
"Ta u jednom Duhu svi smo u jedno tijelo kršteni, bilo Židovi, bilo Grci, bilo robovi, bilo slobodni. I svi smo jednim Duhom  napojeni.",Croatian
"Ta ni tijelo nije jedan ud, nego mnogi.",Croatian
"Rekne  li noga: ""Nisam ruka, nisam od tijela"", zar zbog toga nije od  tijela?",Croatian
"I rekne li uho: ""Nisam oko, nisam od tijela"", zar  zbog toga nije od tijela?",Croatian
"Kad bi sve tijelo bilo oko, gdje  bi bio sluh? Kad bi sve bilo sluh, gdje bi bio njuh?",Croatian
"A ovako, Bog je rasporedio udove, svaki od njih u tijelu, kako je htio.",Croatian
"Kad bi svi bili jedan ud, gdje bio bilo tijelo?",Croatian
"A ovako, mnogi udovi - jedno tijelo!",Croatian
"Ne može oko reći ruci: ""Ne trebam  te"", ili pak glava nogama: ""Ne trebam vas.""",Croatian
"Naprotiv, mnogo  su potrebniji udovi tijela koji izgledaju slabiji.",Croatian
"A udove  koje smatramo nečasnijima, okružujemo većom čašću. I s nepristojnima  se pristojnije postupa,",Croatian
"a pristojni toga ne trebaju. Nego, Bog je tako sastavio tijelo da je posljednjem udu dao izobilniju  čast",Croatian
"da ne bude razdora u tijelu, nego da se udovi jednako  brinu jedni za druge.",Croatian
"I ako trpi jedan ud, trpe zajedno svi  udovi; ako li se slavi jedan ud, raduju se zajedno svi udovi.",Croatian
"A vi ste tijelo Kristovo i, pojedinačno, udovi.",Croatian
"I  neke postavi Bog u Crkvi: prvo za apostole, drugo za proroke, treće za učitelje; onda čudesa, onda dari liječenja; zbrinjavanja, upravljanja, razni jezici.",Croatian
Zar su svi apostoli? Zar svi  proroci? Zar svi učitelji? Zar svi čudotvorci?,Croatian
Zar svi imaju  dare liječenja? Zar svi govore jezike? Zar svi tumače?,Croatian
Čeznite za višim darima! A evo vam puta najizvrsnijega!,Croatian
"Kad bih sve jezike ljudske govorio i anđeoske, a ljubavi ne bih imao, bio bih mjed što ječi ili cimbal što zveči.",Croatian
"Kad bih imao dar prorokovanja i znao sva otajstva i sve spoznanje; i kad bih imao svu vjeru da bih i gore premještao, a ljubavi ne bih imao - ništa sam!",Croatian
"I kad bih razdao sav svoj imutak i kad bih predao tijelo svoje da se sažeže, a ljubavi ne bih imao - ništa mi ne bi koristilo.",Croatian
"Ljubav je velikodušna, dobrostiva je ljubav, ne zavidi, ljubav se ne hvasta, ne nadima se;",Croatian
"nije nepristojna, ne traži svoje, nije razdražljiva, ne pamti zlo;",Croatian
"ne raduje se nepravdi, a raduje se istini;",Croatian
"sve pokriva, sve vjeruje, svemu se nada, sve podnosi.",Croatian
Ljubav nikad ne prestaje. Prorokovanja? Uminut će. Jezici? Umuknut će. Spoznanje? Uminut će.,Croatian
"Jer djelomično je naše spoznanje, i djelomično prorokovanje.",Croatian
"A kada dođe ono savršeno, uminut će ovo djelomično.",Croatian
"Kad bijah nejače, govorah kao nejače, mišljah kao nejače, rasuđivah kao nejače. A kad postadoh zreo čovjek, odbacih ono nejačko.",Croatian
"Doista, sada gledamo kroza zrcalo, u zagonetki, a tada - licem u lice! Sada spoznajem djelomično, a tada ću spoznati savršeno, kao što sam i spoznat!",Croatian
"A sada: ostaju vjera, ufanje i ljubav - to troje - ali najveća je među njima ljubav.",Croatian
"Težite za ljubavlju, čeznite za darima Duha, a najvećma da  prorokujete.",Croatian
"Jer tko govori drugim jezikom, ne govori ljudima  nego Bogu: nitko ga ne razumije jer Duhom govori stvari tajanstvene.",Croatian
"Tko pak prorokuje, ljudima govori: izgrađuje, hrabri, tješi.",Croatian
"Tko govori drugim jezikom, sam sebe izgrađuje, a tko prorokuje, Crkvu izgrađuje.",Croatian
"A htio bih da vi svi govorite drugim jezicima, ali većma da prorokujete. Jer veći je tko prorokuje, negoli  tko govori drugim jezicima, osim ako protumači Crkvi radi izgrađivanja.",Croatian
"A sada, braćo, kad bih došao k vama govoreći drugim jezicima, što bi vam koristilo kad vam ne bih priopćio bilo otkrivenje, bilo spoznanje, bilo proroštvo, bilo nauk?",Croatian
"Ako neživa glazbala, svirala ili citra, ne daju razgovijetna glasa, kako će se razabrati  što se to izvodi na svirali ili citri?",Croatian
"Ili ako trublja daje  nejasan glas, tko će se spremiti na boj?",Croatian
"Tako i vi, ako jezikom  ne budete jasno zborili, kako će se razabrati što se govori?  Govorit ćete u vjetar.",Croatian
"Toliko, recimo, ima na svijetu vrsta  glasova i - nijedan bez značenja.",Croatian
"Ako dakle ne znam značenja  glasa, bit ću sugovorniku tuđinac, a sugovornik tuđinac meni.",Croatian
"Tako i vi, budući da čeznete za darima Duha, nastojte njima  obilovati radi izgrađivanja Crkve.",Croatian
"Stoga tko govori drugim jezikom, neka se moli da može  protumačiti.",Croatian
"Jer ako se drugim jezikom molim, moj se duh  moli, ali um je moj neplodan.",Croatian
"Što dakle? Molit ću se duhom, molit ću se i umom; pjevat ću hvalospjeve duhom, ali pjevat  ću ih i umom.",Croatian
"Jer ako Boga blagoslivljaš duhom, kako će neupućen  reći ""Amen"" na tvoju zahvalnicu? Ne zna što govoriš.",Croatian
"Ti doduše  lijepo zahvaljuješ, ali se drugi ne izgrađuje.",Croatian
"Hvala Bogu, ja govorim drugim jezicima većma nego svi vi.",Croatian
"Ali draže  mi je u Crkvi reći pet riječi po svojoj pameti, da i druge poučim, negoli deset tisuća riječi drugim jezikom.",Croatian
"Braćo, ne budite djeca pameću, nego nejačad pakošću,  a zreli pameću!",Croatian
"U Zakonu je pisano: Drugim jezicima i  drugim usnama govorit ću ovomu narodu pa me ni tako neće  poslušati, govori Gospodin.",Croatian
"Tako drugi jezici nisu znak  vjernicima, nego nevjernicima; a prorokovanje vjernicima, ne  nevjernicima.",Croatian
"Ako se dakle skupi sva Crkva zajedno i svi  govore drugim jezicima, a uđu neupućeni ili nevjernici, neće  li reći da mahnitate?",Croatian
"Ako pak svi prorokuju, a uđe koji nevjernik  ili neupućen, sve ga prekorava, sve ga osuđuje.",Croatian
"Tajne se  njegova srca očituju te će pasti ničice i pokloniti se Bogu priznajući:  Zaista, Bog je u vama.",Croatian
"Što dakle braćo? Kad se skupite te poneki ima hvalospjev, poneki ima nauk, ima otkrivenje, ima jezik, ima tumačenje -  sve neka bude radi izgrađivanja.",Croatian
"Ako tko govori drugim jezikom  - dvojica, najviše trojica, i to jedan za drugim - jedan neka  tumači;",Croatian
"ako pak ne bi bilo tumača, neka šuti u Crkvi, neka  govori sam sebi i Bogu.",Croatian
"Od proroka pak neka govore dvojica  ili trojica, drugi neka rasuđuju.",Croatian
"Ali ako drugomu uza nj  bude što objavljeno, prvi neka šuti.",Croatian
A možete jedan po jedan  svi prorokovati da svi budu poučeni i svi ohrabreni.,Croatian
Proročki  su duhovi prorocima podložni,Croatian
"jer Bog nije Bog nesklada, nego  Bog mira. Kao u svim Crkvama svetih, žene na Sastancima neka šute.",Croatian
"Nije im dopušteno govoriti, nego neka budu podložne, kako  i Zakon govori.",Croatian
"Žele li što saznati, neka kod kuće pitaju  svoje muževe jer ružno je da žena govori na Sastanku.",Croatian
"Ili  zar je riječ Božja od vas proizašla, zar je samo k vama došla?",Croatian
"Smatra li tko da je prorok ili duhom obdaren, neka zna:  što vam pišem, Gospodnja je zapovijed.",Croatian
"Tko to ne prizna,  ne priznaje se.",Croatian
"Zato, braćo moja, težite prorokovati i ne  priječite da se govori drugim jezicima!",Croatian
A sve neka bude dostojno  i uredno.,Croatian
"Dozivljem vam, braćo, u pamet evanđelje koje vam navijestih, koje primiste, u kome stojite,",Croatian
"po kojem se spasavate, ako  držite što sam vam navijestio; osim ako uzalud povjerovaste.",Croatian
"Doista, predadoh vam ponajprije što i primih: Krist umrije  za grijehe naše po Pismima;",Croatian
bi pokopan i uskrišen treći dan  po Pismima;,Croatian
"ukaza se Kefi, zatim dvanaestorici.",Croatian
"Potom se  ukaza braći, kojih bijaše više od pet stotina zajedno; većina  ih još i sada živi, a neki usnuše.",Croatian
"Zatim se ukaza Jakovu,  onda svim apostolima.",Croatian
"Najposlije, kao nedonoščetu, ukaza se  i meni.",Croatian
"Da, ja sam najmanji među apostolima i nisam dostojan zvati  se apostolom jer sam progonio Crkvu Božju.",Croatian
"Ali milošću Božjom  jesam što jesam i njegova milost prema meni ne bijaše zaludna;  štoviše, trudio sam se više nego svi oni - ali ne ja, nego milost  Božja sa mnom.",Croatian
"Ili dakle ja ili oni: tako propovijedamo, tako vjerujete.",Croatian
"No ako se propovijeda da je Krist od mrtvih uskrsnuo, kako neki među vama govore da nema uskrsnuća mrtvih?",Croatian
"Ako  nema uskrsnuća mrtvih, ni Krist nije uskrsnuo.",Croatian
"Ako pak Krist  nije uskrsnuo, uzalud je doista propovijedanje naše, uzalud i  vjera vaša.",Croatian
"Zatekli bismo se i kao lažni svjedoci Božji što  posvjedočismo protiv Boga: da je uskrisio Krista, kojega nije  uskrisio, ako doista mrtvi ne uskršavaju.",Croatian
"Jer ako mrtvi ne  uskršavaju, ni Krist nije uskrsnuo.",Croatian
"A ako Krist nije uskrsnuo, uzaludna je vjera vaša, još ste u grijesima.",Croatian
"Onda i oni  koji usnuše u Kristu, propadoše.",Croatian
"Ako se samo u ovom životu  u Krista ufamo, najbjedniji smo od svih ljudi.",Croatian
"Ali sada: Krist uskrsnu od mrtvih, prvina usnulih!",Croatian
"Doista  po čovjeku smrt, po Čovjeku i uskrsnuće od mrtvih!",Croatian
"Jer kao  što u Adamu svi umiru, tako će i u Kristu svi biti oživljeni.",Croatian
"Ali svatko u svom redu: prvina Krist, a zatim koji su Kristovi, o njegovu Dolasku;",Croatian
"potom - svršetak, kad preda kraljevstvo  Bogu i Ocu, pošto obeskrijepi svako Vrhovništvo, svaku Vlast  i Silu.",Croatian
"Doista, on treba da kraljuje dok ne podloži sve  neprijatelje pod noge svoje.",Croatian
Kao posljednji neprijatelj  bit će obeskrijepljena Smrt,Croatian
"jer sve podloži nogama njegovim.  A kad veli: Sve je podloženo, jasno - sve osim Onoga koji  mu je sve podložio.",Croatian
"I kad mu sve bude podloženo, tada će  se i on sam, Sin, podložiti Onomu koji je njemu sve podložio  da Bog bude sve u svemu.",Croatian
"Što onda čine oni koji se krste za mrtve? Ako mrtvi uopće  ne uskršavaju, što se krste za njih?",Croatian
Što se onda i mi svaki  čas izlažemo pogiblima?,Croatian
"Dan za danom umirem, tako mi slave  vaše, braćo, koju imam u Kristu Isusu, Gospodinu našem!",Croatian
"Ako  sam se po ljudsku borio sa zvijerima u Efezu, kakva mi korist?  Ako mrtvi ne uskršavaju, jedimo i pijmo jer sutra nam je umrijeti.",Croatian
"Ne varajte se: ""Zli razgovori kvare dobre običaje.""",Croatian
"Otrijeznite  se kako valja i ne griješite jer neki, na sramotu vam kažem,  ne znaju za Boga.",Croatian
Ali reći će netko: Kako uskršavaju mrtvi? I s kakvim  li će tijelom doći?,Croatian
"Bezumniče! Što siješ, ne oživljuje ako  ne umre.",Croatian
"I što siješ, ne siješ tijelo buduće, već golo zrno, pšenice - recimo - ili čega drugoga.",Croatian
"A Bog mu daje tijelo  kakvo hoće, i to svakom sjemenu svoje tijelo.",Croatian
"Nije svako tijelo isto tijelo; drugo je tijelo čovječje, drugo tijelo stoke, drugo tijelo ptičje, a drugo riblje.",Croatian
"Ima  tjelesa nebeskih i tjelesa zemaljskih, ali drugi je sjaj nebeskih, a drugi zemaljskih.",Croatian
"Drugi je sjaj sunca, drugi sjaj mjeseca  i drugi sjaj zvijezda; jer zvijezda se od zvijezde razlikuje  u sjaju.",Croatian
"Tako i uskrsnuće mrtvih: sije se u raspadljivosti, uskršava u neraspadljivosti;",Croatian
"sije se u sramoti, uskršava  u slavi; sije se u slabosti, uskršava u snazi;",Croatian
"sije se tijelo  naravno, uskršava tijelo duhovno. Ako ima tijelo naravno, ima i duhovno.",Croatian
"Tako je i pisano:  Prvi čovjek, Adam, postade živa duša, posljednji  Adam - duh životvorni.",Croatian
"Ali ne bi najprije duhovno, nego naravno  pa onda duhovno.",Croatian
"Prvi je čovjek od zemlje, zemljan; drugi  čovjek - s neba.",Croatian
"Kakav je zemljani takvi su i zemljani, a  kakav je nebeski takvi su i nebeski.",Croatian
"I kao što smo nosili  sliku zemljanoga, nosit ćemo i sliku nebeskoga.",Croatian
"A ovo, braćo, tvrdim: tijelo i krv ne mogu baštiniti  kraljevstva Božjega i raspadljivost ne baštini neraspadljivosti.",Croatian
"Evo otajstvo vam kazujem: svi doduše nećemo usnuti, ali svi  ćemo se izmijeniti.",Croatian
"Odjednom, u tren oka, na posljednju trublju  - jer zatrubit će - i mrtvi će uskrsnuti neraspadljivi i mi ćemo  se izmijeniti.",Croatian
Jer ovo raspadljivo treba da se obuče u neraspadljivost  i ovo smrtno da se obuče u besmrtnost.,Croatian
"A kad se ovo raspadljivo obuče u neraspadljivost i ovo  smrtno obuče u besmrtnost, tada će se obistiniti riječ napisana:  Pobjeda iskapi smrt.",Croatian
"Gdje je, smrti, pobjeda tvoja? Gdje  je, smrti, žalac tvoj?",Croatian
"Žalac je smrti grijeh, snaga je  grijeha Zakon.",Croatian
A hvala Bogu koji nam daje pobjedu po Gospodinu  našem Isusu Kristu!,Croatian
"Tako, braćo moja ljubljena, budite postojani, nepokolebljivi, i obilujte svagda u djelu Gospodnjem znajući da trud vaš nije  neplodan u Gospodinu.",Croatian
"U pogledu sabiranja za svete, i vi činite kako odredih crkvama  galacijskim.",Croatian
Svakoga prvog dana u tjednu neka svaki od vas  kod sebe na stranu stavlja i skuplja što uzmogne da se ne sabire  istom kada dođem.,Croatian
"A kada dođem, poslat ću s preporučnicom  one koje odaberete da odnesu vašu ljubav u Jeruzalem.",Croatian
"Bude  li vrijedno da i ja pođem, poći će sa mnom.",Croatian
"A k vama ću doći kad prođem Makedoniju; Makedonijom ću  samo proći,",Croatian
a kod vas ću se možda zadržati ili čak zimovati  da me otpratite kamo god pođem.,Croatian
"Ne bih vas doista htio tek  na prolazu vidjeti jer se nadam neko vrijeme proboraviti kod  vas, dopusti li Gospodin.",Croatian
U Efezu ću ostati do Pedesetnice,Croatian
"jer vrata mi se otvoriše velika i uspješna, a protivnika mnogo.",Croatian
"Ako dođe Timotej, gledajte da bude kod vas bez bojazni jer  radi djelo Gospodnje kao i ja.",Croatian
Neka ga dakle nitko ne prezre.  A ispratite ga u miru da dođe k meni jer ga s braćom iščekujem.,Croatian
"A što se tiče brata Apolona: mnogo sam ga nagovarao da ode  k vama s braćom. I nikako mu ne bijaše s voljom da sada dođe, no doći će kad mu bude zgodno.",Croatian
"Bdijte postojani u vjeri, muževni budite, čvrsti.",Croatian
Sve  vaše neka bude u ljubavi!,Croatian
"Zaklinjem vas, braćo - znate dom Stefanin, da je prvina  Ahaje i da se posvetiše posluživanju svetih -",Croatian
da se i vi  pokoravate takvima i svakomu tko surađuje i trudi se.,Croatian
Radujem  se s dolaska Stefanina i Fortunatova i Ahajikova jer oni nadoknadiše  vašu nenazočnost:,Croatian
umiriše duh moj i vaš. Cijenite dakle takve.,Croatian
Pozdravljaju vas crkve azijske. Pozdravljaju vas mnogo  u Gospodinu Akvila i Priska zajedno s Crkvom u njihovu domu.,Croatian
Pozdravljaju vas sva braća. Pozdravite jedni druge cjelovom  svetim.,Croatian
"Pozdrav mojom rukom, Pavlovom.",Croatian
"Ako tko ne ljubi Gospodina, neka bude proklet. Marana  tha!",Croatian
Milost Gospodina Isusa s vama!,Croatian
Ljubav moja sa svima vama u Kristu Isusu!,Croatian
"Pavao, po volji Božjoj apostol Krista Isusa, i brat Timotej:  Crkvi Božjoj u Korintu sa svima svetima u svoj Ahaji.",Croatian
"Milost  vam i mir od Boga, Oca našega, i Gospodina Isusa Krista!",Croatian
"Blagoslovljen Bog i Otac Gospodina našega Isusa Krista, Otac milosrđa i Bog svake utjehe!",Croatian
On nas tješi u svakoj našoj  nevolji da bismo i mi sve koji su u nevolji mogli tješiti onom  utjehom kojom nas same tješi Bog.,Croatian
"Jer kao što su obilate patnje  Kristove u nama, tako je po Kristu obilata i utjeha naša.",Croatian
"Bili  mi nevoljama pritisnuti za vašu je to utjehu i spasenje; bili  utješeni, za vašu je utjehu - djelotvornu: da strpljivo podnesete  iste patnje koje i mi podnosimo.",Croatian
I tako je stamena nada naša  o vama jer znamo: kao što ste zajedničari patnja tako ste i utjehe.,Croatian
"Ne bismo doista htjeli, braćo, da ne znate za nevolju koja  nas je snašla u Aziji. Bijasmo prekomjerno, preko snage, opterećeni  te smo već strepili i za život.",Croatian
"Ali u sebi prihvatismo i smrtnu  osudu da se ne bismo uzdali u same sebe, nego u Boga koji uskrisuje  mrtve.",Croatian
"On nas je od takve smrti izbavio i izbavit će nas;  u njega se uzdamo, on će nas i dalje izbavljati.",Croatian
A i vi ćete  nam pomagati molitvom da bi mnogi za nas zahvaljivali Bogu na  milosti koja nam je darovana posredovanjem mnogih.,Croatian
"A ovo je naša slava: svjedočansto naše savjesti da smo  u svijetu živjeli - osobito prema vama - u svetosti i iskrenosti  Božjoj, ne u mudrosti tjelesnoj, nego u Božjoj milosti.",Croatian
"Ta  i ne pišemo vam drugo doli ovo što čitate i razumijete; a nadam  se da ćete i do kraja razumjeti,",Croatian
kao što nas djelomično i  razumjeste: da smo mi vaša slava kao i vi naša u Dan Gospodina  našega Isusa.,Croatian
U tom uvjerenju namjeravao sam najprije doći k vama,Croatian
"i  preko vas prijeći u Makedoniju pa se opet, da biste imali i drugu  milost, iz Makedonije vratiti k vama da me vi otpratite u Judeju.",Croatian
"Pa jesam li možda bio lakomislen kad sam to namjeravao? Ili  što namjeravam, po tijelu namjeravam te je u mene istodobno ""Da, da!"" i ""Ne, ne!""?",Croatian
"Bog je svjedok: naša riječ vama nije ""Da!""  i ""Ne!""",Croatian
"jer Sin Božji, Isus Krist, koga mi - ja i Silvan  i Timotej - vama navijestismo nije bio ""Da!"" i ""Ne!"" nego u njemu  bijaše ""Da!"".",Croatian
"Doista, sva obećanja Božja u njemu su ""Da!"".  I stoga po njemu i naš ""Amen!"" Bogu na slavu!",Croatian
"A Bog je onaj  koji nas zajedno s vama utvrđuje za Krista; on nas i pomaza,",Croatian
on nas i zapečati i u srca naša dade zalog - Duha.,Croatian
"A ja prizivljem Boga za svjedoka: duše mi, da vas poštedim, nisam više dolazio u Korint.",Croatian
"Ta mi nismo gospodari vaše  vjere, nego suradnici vaše radosti. Ta u vjeri ste postojani.",Croatian
Odlučih dakle u sebi da neću k vama opet sa žalošću.,Croatian
"Jer  ako ja vas ražalostim, a tko će mene obradovati ako ne onaj koga  ja žalostim?",Croatian
"Zato vam to i napisah da me, kada dođem, ne ražaloste  oni koji bi mi imali biti na radost. Uzdam se doista u sve vas, da je moja radost - radost svih vas.",Croatian
"Pisah vam uistinu uz  mnoge suze, iz velike nevolje i tjeskobe srca, ne da se ražalostite, nego da upoznate moju preveliku ljubav prema vama.",Croatian
"Ako me tko ražalostio, nije ražalostio mene, nego u neku  ruku - da ne pretjeram - sve vas.",Croatian
Dosta je takvu ona kazna  od većine,Croatian
pa ga vi radije pomilujte i utješite da ga pretjerana  žalost ne shrva.,Croatian
"Zato vas molim, iskažite mu ljubav.",Croatian
"Ta  zato vam i pisah da vidim jeste li prokušani, jeste li u svemu  poslušni.",Croatian
"Komu dakle vi što oprostite, tomu i ja; jer i ja, ako kome što oprostih, oprostih poradi vas - pred Kristom,",Croatian
da  nas ne nadmudri Sotona. Ta znamo njegove namjere!,Croatian
"Kada dođoh u Troadu poradi evanđelja Kristova, premda  mi se otvoriše vrata u Gospodinu,",Croatian
"ne bijaše mi duši spokoja  što ne nađoh Tita, brata svoga; oprostih se stoga s njima i pođoh  u Makedoniju.",Croatian
Ali hvala Bogu koji nas u Kristu uvijek proslavlja  te širi po nama na svakome mjestu miris svoga spoznanja.,Croatian
"Da, Kristov smo miomiris Bogu i među onima koji se spasavaju i među  onima koji propadaju:",Croatian
"ovima miris iz smrti za smrt, onima  miris iz života za život. A tko je za to podoban?",Croatian
"Uistinu, mi nismo kao mnogi koji trguju riječju Božjom, nego iskreno  - kao od Boga pred Bogom - u Kristu govorimo.",Croatian
"Počinjemo li opet sami sebe preporučivati? Ili trebamo li,  kao neki, preporučna pisma na vas ili od vas?",Croatian
"Vi ste pismo  naše, upisano u srcima vašim; znaju ga i čitaju svi ljudi.",Croatian
"Vi  ste, očito, pismo Kristovo kojemu mi poslužismo, napisano ne  crnilom, nego Duhom Boga živoga; ne na pločama kamenim,  nego na pločama od mesa, u srcima.",Croatian
Takvo pouzdanje imamo po Kristu u Boga.,Croatian
"Ne kao da smo  sami sobom, kao od sebe, sposobni što pomisliti, nego naša je  sposobnost od Boga.",Croatian
"On nas osposobi za poslužitelje novoga  Saveza, ne slova, nego Duha; jer slovo ubija, a Duh oživljuje.",Croatian
"Pa ako je smrtonosna služba, slovima uklesana u kamenju, bila  tako slavna da sinovi Izraelovi nisu mogli pogledati u lice Mojsijevo  zbog prolazne slave lica njegova,",Croatian
koliko li će slavnija biti  služba Duha.,Croatian
"Jer ako je služba osude bila slavna, mnogo je  slavnija služba pravednosti.",Croatian
"I zbilja, nije ni bilo proslavljeno  ono što je u toj mjeri proslavljeno, ako se usporedi s uzvišenijom  slavom.",Croatian
"Jer ako je ono prolazno bilo slavno, mnogo je slavnije  ovo što ostaje.",Croatian
"Imajući dakle takvo pouzdanje, nastupamo sa svom otvorenošću,",Croatian
a ne kao Mojsije koji je stavljao prijevjes na lice da sinovi  Izraelovi ne vide svršetak prolaznoga.,Croatian
"Ali otvrdnu im pamet.  Doista, do dana današnjega zastire taj prijevjes čitanje Staroga  zavjeta: nije im otkriveno da je u Kristu prestao.",Croatian
"Naprotiv, kad god se čita Mojsije, do danas prijevjes zastire srce njihovo.",Croatian
"Ali kad se Izrael obrati Gospodinu, skinut će se prijevjes.",Croatian
"Gospodin je Duh, a gdje je Duh Gospodnji, ondje je sloboda.",Croatian
"A svi mi, koji otkrivenim licem odrazujemo slavu Gospodnju, po Duhu se Gospodnjem preobražavamo u istu sliku - iz slave  u slavu.",Croatian
"Zato, budući da po milosrđu imamo ovu službu, ne malakšemo.",Croatian
"Ali odrekosmo se sramotnoga prikrivanja: ne nastupamo lukavo  niti izopačujemo riječ Božju, nego se objavljivanjem istine preporučujemo  svakoj savjesti ljudskoj pred Bogom.",Croatian
"Ako je i zastrto evanđelje  naše, u onima je zastrto koji propadaju:",Croatian
u onima kojima bog  ovoga svijeta oslijepi pameti nevjerničke da ne zasvijetli svjetlost  evanđelja slave Krista koji je slika Božja.,Croatian
"Jer ne propovijedamo  same sebe, nego Krista Isusa Gospodinom, a sebe slugama vašim  poradi Isusa.",Croatian
"Ta Bog koji reče: Neka iz tame svjetlost  zasine!, on zasvijetli u srcima našim da nam spoznanje slave  Božje zasvijetli na licu Kristovu.",Croatian
"To pak blago imamo u glinenim posudama da izvanredna ona  snaga bude očito Božja, a ne od nas.",Croatian
"U svemu pritisnuti, ali  ne pritiješnjeni; dvoumeći, ali ne zdvajajući;",Croatian
"progonjeni, ali ne napušteni; obarani, ali ne oboreni -",Croatian
uvijek umiranje  Isusovo u tijelu pronosimo da se i život Isusov u tijelu našem  očituje.,Croatian
"Doista, mi se živi uvijek na smrt predajemo poradi  Isusa da se i život Isusov očituje u našem smrtnom tijelu.",Croatian
"Tako  smrt djeluje u nama, život u vama.",Croatian
"A budući da imamo isti  duh vjere kao što je pisano: Uzvjerovah, zato besjedim,  i mi vjerujemo pa zato i besjedimo.",Croatian
Ta znamo: onaj koji je  uskrisio Gospodina Isusa i nas će s Isusom uskrisiti i zajedno  s vama uza se postaviti.,Croatian
A sve je to za vas: da milost -  umnožena - zahvaljivanjem mnogih izobiluje Bogu na slavu.,Croatian
"Zato ne malakšemo. Naprotiv, ako se naš izvanji čovjek  i raspada, nutarnji se iz dana u dan obnavlja.",Croatian
"Ta ova malenkost  naše časovite nevolje donosi nam obilato, sve obilatije, breme  vječne slave",Croatian
"jer nama nije do vidljivog nego do nevidljivog:  ta vidljivo je privremeno, a nevidljivo - vječno.",Croatian
"Znamo doista: ako se razruši naš zemaljski dom, šator, imamo  zdanje od Boga, dom nerukotvoren, vječan na nebesima.",Croatian
U ovome  doista stenjemo i čeznemo da se povrh njega zaodjenemo svojim  nebeskim obitavalištem;,Croatian
"dakako, ako se nađemo obučeni, ne  goli.",Croatian
"Da, i mi koji smo u ovom šatoru, stenjemo opterećeni  jer nećemo da budemo svučeni, nego da se još obučemo da život  iskapi što je smrtno.",Croatian
A zato nas je sazdao Bog - on koji nam  dade zalog Duha.,Croatian
"Uvijek smo stoga puni pouzdanja makar i znamo:  naseljeni u tijelu, iseljeni smo od Gospodina.",Croatian
"Ta u vjeri  hodimo, ne u gledanju.",Croatian
"Da, puni smo pouzdanja i najradije  bismo se iselili iz tijela i naselili kod Gospodina.",Croatian
"Zato  se i trsimo da mu omilimo, bilo naseljeni, bilo iseljeni.",Croatian
"Jer  svima nam se pojaviti pred sudištem Kristovim da svaki dobije  što je kroz tijelo zaradio, bilo dobro, bilo zlo.",Croatian
"Prožeti dakle strahom Gospodnjim uvjeravamo ljude; razotkriveni  smo Bogu, a nadam se - i vašim savjestima.",Croatian
"Ne preporučujemo  vam opet sami sebe, nego vam dajemo prigodu ponositi se nama, da imate odgovor za one koji se diče licem, a ne srcem.",Croatian
"Doista, ako bijasmo ""izvan sebe"" - Bogu bijasmo; ako li ""pri sebi"" -  vama bijasmo.",Croatian
"Jer ljubav nas Kristova obuzima kad promatramo  ovo: jedan za sve umrije, svi dakle umriješe;",Croatian
"i za sve umrije  da oni koji žive ne žive više sebi, nego onomu koji za njih umrije  i uskrsnu.",Croatian
"Stoga mi od sada nikoga ne poznajemo po tijelu;  ako smo i poznavali po tijelu Krista, sada ga tako više ne poznajemo.",Croatian
"Dakle, je li tko u Kristu, nov je stvor. Staro uminu, novo, gle, nasta!",Croatian
A sve je od Boga koji nas sa sobom pomiri po  Kristu i povjeri nam službu pomirenja.,Croatian
Jer Bog je u Kristu  svijet sa sobom pomirio ne ubrajajući im opačina njihovih i polažući  u nas riječ pomirenja.,Croatian
"Kristovi smo dakle poslanici; Bog  vas po nama nagovara. Umjesto Krista zaklinjemo: dajte, pomirite  se s Bogom!",Croatian
Njega koji ne okusi grijeha Bog za nas grijehom  učini da mi budemo pravednost Božja u njemu.,Croatian
Kao suradnici opominjemo vas da ne primite uzalud milosti Božje.,Croatian
"Jer on veli: U vrijeme milosti usliših te i u dan spasa  pomogoh ti. Evo sad je vrijeme milosno, evo sad je vrijeme  spasa.",Croatian
"Ni u čemu ne dajemo nikakve sablazni da se ne kudi ova  služba,",Croatian
"nego se u svemu iskazujemo kao poslužitelji Božji:  velikom postojanošću u nevoljama, u potrebama, u tjeskobama,",Croatian
"pod udarcima, u tamnicama, u bunama, u naporima, u bdjenjima, u postovima,",Croatian
"u čistoći, u spoznanju, u velikodušnosti, u  dobroti, u Duhu Svetomu, u ljubavi nehinjenoj,",Croatian
"u riječi istinitoj, u snazi Božjoj; oružjem pravde zdesna i slijeva;",Croatian
"slavom i  sramotom; zlim i dobrim glasom; kao zavodnici, a istiniti;",Croatian
"kao  nepoznati, a poznati; kao umirući, a evo živimo; kao kažnjeni, a ne ubijeni;",Croatian
"kao žalosni, a uvijek radosni; kao siromašni, a mnoge obogaćujemo; kao oni koji ništa nemaju, a sve posjeduju.",Croatian
"Usta su naša otvorena vama, Korinćani, srce naše rašireno.",Croatian
"Nije vam tijesno u nama, ali je tijesno u vašim grudima.",Croatian
Za uzdarje - kao djeci govorim - raširite se i vi.,Croatian
Ne ujarmljujte se s nevjernicima. Ta što ima pravednost  s bezakonjem? Ili kakvo zajedništvo svjetlo s tamom?,Croatian
Kakvu  slogu Krist s Belijarom? Ili kakav dio vjernik s nevjernikom?,Croatian
"Kakav sporazum hram Božji s idolima? Jer mi smo hram Boga  živoga, kao što reče Bog: Prebivat ću u njima i hoditi među njima; i bit ću Bog njihov, a oni narod moj.",Croatian
"Zato iziđite iz njihove sredine i odvojite se, govori Gospodin, i ništa nečisto ne dotičite i ja ću vas primiti.",Croatian
"I bit ću vam otac i vi ćete mi biti sinovi i kćeri, veli Gospodin Svemogući.",Croatian
"Dakle, budući da imamo ta obećanja, očistimo se, ljubljeni, od svake ljage tijela i duha te dovršimo posvećenje u strahu  Božjemu.",Croatian
"Shvatite nas! Nikomu nismo nanijeli nepravde, nikoga nismo  upropastili, nikoga zakinuli.",Croatian
Ne govorim da osudim. Ta rekoh  već: u srcima ste našim te umiremo i živimo zajedno.,Croatian
"Veliko  je moje pouzdanje u vas, uvelike se vama ponosim. Pun sam utjehe, obilujem radošću uza svu nevolju našu.",Croatian
"Doista, i kada dođosmo u Makedoniju, nikakva spokoja nije  imalo tijelo naše, nego nevolje odasvud: izvana borbe, iznutra  strepnje.",Croatian
"Ali Bog, tješitelj poniznih, utješi nas dolaskom  Titovim.",Croatian
"Ne samo dolaskom njegovim, nego i utjehom kojom se  utješi zbog vas: obavijesti nas o vašoj čežnji, vašem jadikovanju, vašoj žarkoj ljubavi prema meni tako da se još većma obradovah.",Croatian
"Doista, ako sam vas i ožalostio onom poslanicom, nije  mi žao; ako mi i bijaše žao - vidim uistinu da vas je ta poslanica  makar i načas ožalostila -",Croatian
"sad se radujem, ne što ste se ožalostili, nego što ste se ožalostili na obraćenje. Jer ožalostili ste  se po Božju te zbog nas ni u čemu niste štetovali.",Croatian
"Jer žalost  po Božju rađa neopozivo spasonosnim obraćenjem, a žalost svjetovna  rađa smrću.",Croatian
"Gle, doista baš to što ste se po Božju ožalostili, kolikom gorljivošću urodi među vama, pa opravdavanjem, pa ogorčenjem, pa strahom, pa čežnjom, pa revnošću, pa kažnjavanjem. Svime  ste time pokazali da ste u onome nedužni.",Croatian
"Ako sam vam dakle  pisao, nisam to zbog uvreditelja ni zbog uvrijeđenoga, nego zbog  toga da vam se očituje vaša gorljivost za nas pred Bogom.",Croatian
To  nas je utješilo. A povrh te naše utjehe još se mnogo više obradovasmo  zbog radosti Titove jer svi vi okrijepiste duh njegov.,Croatian
"Doista, ako sam mu se što vama pohvalio, ne postidjeh se, nego kao što  smo po istini vama govorili, tako je istina bila i pohvala naša  pred Titom.",Croatian
"I njegovo je srce prema vama još nježnije kad  se sjeti poslušnosti svih vas, kako ga sa strahom i trepetom  primiste.",Croatian
Radujem se što se u svemu mogu pouzdati u vas.,Croatian
"Priopćujemo vam, braćo, milost Božju koja je dana crkvama makedonskim:",Croatian
unatoč mnogim kušnjama i nevoljama izobilna njihova radost  i skrajnje siromaštvo preli se u bogatstvo darežljivosti.,Croatian
Svjedočim  uistinu: oni su nas dragovoljno - po svojim mogućnostima i preko  mogućnosti -,Croatian
veoma usrdno molili za milost zajedništva u ovom  posluživanju svetih.,Croatian
"I to ne samo kako se nadasmo, nego same  sebe predadoše najprvo Gospodinu, a onda nama, po volji Božjoj.",Croatian
"Zato zamolismo Tita da kao što je započeo, tako i dovrši među  vama i to djelo darežljivosti.",Croatian
"Stoga kao što se u svemu odlikujete - u vjeri, i riječi, i spoznanju, i svakoj gorljivosti, i u ljubavi svojoj prema  nama - odlikujte se i u ovoj darežljivosti.",Croatian
"Ne zapovijedam, nego gorljivošću drugih prokušavam istinitost  vaše ljubavi.",Croatian
"Ta poznate darežljivost Gospodina našega Isusa  Krista! Premda bogat, radi vas posta siromašan, da se vi njegovim  siromaštvom obogatite.",Croatian
"Time dajem samo savjet: to doista  dolikuje vama koji već prošle godine prvi to započeste, ne samo  činom nego i odlukom.",Croatian
"Sada dovršite to djelo da kao što spremno  odlučiste, tako prema mogućnostima i dovršite.",Croatian
"Jer ima li  spremnosti, mila je po onom što ima, a ne po onom čega nema.",Croatian
"Ne dakako: drugima olakšica, vama oskudica, nego - jednakost!",Croatian
"U sadašnjem trenutku vaš suvišak za njihovu oskudicu da jednom  njihov suvišak bude za vašu oskudicu - te bude jednakost,",Croatian
"kao  što je pisano: Nije ništa preteklo onome koji bijaše nakupio  mnogo, a niti je nedostajalo onome koji bijaše nakupio manje.",Croatian
A hvala Bogu koji je stavio jednaku gorljivost za vas  u srce Titovo.,Croatian
"On je prihvatio i molbu, ali budući da je  veoma revan, otiđe k vama i dragovoljno.",Croatian
S njime pak šaljemo  brata kojega s evanđelja slave sve crkve.,Croatian
"Štoviše, crkve  ga izabraše za našeg suputnika u ovom djelu darežljivosti kojemu  služimo - na slavu samoga Gospodina i na našu želju",Croatian
kako  bismo izbjegli da nas tko ne prekori zbog ovog obilja kojim raspolažemo.,Croatian
"Doista, revno nastojimo oko dobra ne samo pred  Gospodinom nego i pred ljudima.",Croatian
"Šaljemo s njima  i našega brata koji je, kako smo u mnogome često iskusili, gorljiv, a sada je još mnogo gorljiviji zbog velikoga pouzdanja u vas.",Croatian
"A Tito? Moj je drug i suradnik za vas. A braća naša? Poslanici  su crkava, slava Kristova.",Croatian
Pružite im dakle pred crkvama  dokaz svoje ljubavi i toga da se s pravom vama ponosimo.,Croatian
A o posluživanju svetih suvišno je da vam pišem.,Croatian
"Ta poznajem  vašu spremnost s koje se vama ponosim pred Makedoncima: ""Ahaja  je spremna od prošle godine."" I vaša gorljivost potaknu mnoge.",Croatian
Ipak šaljem braću da se u tome pogledu ne opovrgne što se  vama ponosimo; da budete spremni kao što sam tvrdio te se -,Croatian
"ako  sa mnom dođu Makedonci i nađu vas nespremne - ne osramotimo s  preuzetnosti mi, da ne kažemo vi.",Croatian
"Smatrao sam dakle potrebnim  zamoliti braću da unaprijed pođu k vama i da pripreme vaš još  prije obećani dar te bude pripravan - kao dar darežljivosti,  a ne škrtosti.",Croatian
"Ta eno: tko sije oskudno, oskudno će i žeti; a tko sije  obilato, obilato će i žeti.",Croatian
Svatko neka dade kako je srcem  odlučio; ne sa žalošću ili na silu jer Bog ljubi vesela  darivatelja.,Croatian
A Bog vas može obilato obdariti svakovrsnim  darom da u svemu svagda imate svega dovoljno za se i izobilno  za svako dobro djelo -,Croatian
"kao što je pisano: Rasipno dijeli, daje sirotinji, pravednost njegova ostaje dovijeka.",Croatian
"A onaj koji pribavlja sjeme sijaču i kruh za jelo,  pribavit će i umnožiti sjeme vaše i povećati plodove pravednosti  vaše.",Croatian
"Tako ćete se u svemu obogatiti za svakovrsnu darežljivost  koja se, našim posredovanjem, izvija u zahvalnicu Bogu.",Croatian
Jer  ovo bogoslužno posluživanje ne samo da podmiruje oskudicu svetih  nego se i obilno prelijeva u mnoge zahvalnice Bogu.,Croatian
"Osvjedočeni  ovim posluživanjem, slave Boga zbog vašega pokornog ispovijedanja  evanđelja Kristova i zbog velikodušnog zajedništva prema njima  i prema svima.",Croatian
"A moleći se za vas, čeznu za vama zbog preobilne  milosti Božje na vama.",Croatian
Hvala Bogu na njegovu neizrecivom  daru!,Croatian
"Ja, Pavao, osobno vas zaklinjem blagošću i obazrivošću Kristovom  - ja koji sam licem u lice među vama ""skroman"", a nenazočan prema  vama ""odvažan"" -",Croatian
"molim da, jednom nazočan, ne moram biti odvažan  smionošću kojom se kanim osmjeliti protiv nekih što smatraju  da mi po tijelu živimo.",Croatian
"Jer iako živimo u tijelu, ne vojujemo  po tijelu.",Croatian
"Ta oružje našega vojevanja nije tjelesno, nego  božanski snažno za rušenje utvrda. Obaramo mudrovanja",Croatian
i svaku  oholost koja se podiže protiv spoznanja Boga i zarobljujemo svaki  um na pokornost Kristu;,Croatian
i spremni smo kazniti svaku nepokornost  čim bude savršena vaša pokornost.,Croatian
"Gledajte što je očito! Ako je tko uvjeren da je ""Kristov"", neka sam ponovno promisli ovo: kako je on Kristov, tako smo  i mi.",Croatian
"Kad bih se doista i malo više pohvalio našom vlašću  - koju nam Gospodin dade za vaše izgrađivanje, a ne rušenje -  ne bih se morao stidjeti.",Croatian
Samo da se ne bi činilo kao da vas  zastrašujem poslanicama!,Croatian
"Jer ""poslanice su, kaže, stroge  i snažne, ali tjelesna nazočnost nemoćna i riječ bezvrijedna"".",Croatian
"Takav neka promisli ovo: kakvi smo nenazočni riječju u poslanicama, takvi smo i nazočni djelom.",Croatian
"Ne usuđujemo se, doista, izjednačiti ili usporediti s  nekima koji sami sebe preporučuju, ali nisu razumni jer sami  sebe sobom mjere i sami sebe sa sobom uspoređuju.",Croatian
"Mi se pak  nećemo hvaliti u bezmjerje, nego po mjeri, mjerilu što nam ga  odmjeri Bog kao mjeru: doprijeti sve do vas.",Croatian
"Jer mi ne posežemo  preko svoga, kao da još nismo stigli do vas. Ta prvi doista doprijesmo  do vas s evanđeljem Kristovim.",Croatian
"Ne hvalimo se u bezmjerje, tuđim naporima. A nadamo se da ćemo s uzrastom vaše vjere među  vama i mi - po našem mjerilu - prerasti u izobilje:",Croatian
"i preko  vaših granica navijestiti evanđelje, a ne hvastati se onim što  je već učinjeno na tuđem području.",Croatian
"Tko se hvali, u Gospodinu  neka se hvali.",Croatian
"Ta nije prokušan tko sam sebe preporučuje, nego koga preporučuje Gospodin.",Croatian
"O kad biste podnijeli nešto malo bezumlja mojega! Da, podnesite  me!",Croatian
"Ljubomoran sam doista na vas Božjim ljubomorom: ta zaručih  vas s jednim mužem, kao čistu djevicu privedoh vas Kristu.",Croatian
Ali  se bojim da se - kao što zmija zavede Evu svojom lukavštinom  - misli vaše ne pokvare i odmetnu od iskrenosti prema Kristu.,Croatian
"Uistinu, ako tko dođe i propovijeda drugog Isusa, kojega mi  nismo propovijedali - ili ako drugoga Duha primate, kojega niste  primili; ili drugo evanđelje, koje niste prigrlili - takva lijepo  podnosÄite.",Croatian
"Smatram, eto, da ni u čemu nisam manji od ""nadapostola"".",Croatian
"Jer ako sam i nevješt u govoru, nisam u znanju; naprotiv,  u svemu vam ga i pred svima očitovasmo.",Croatian
Ili sam grijeh počinio što sam vam - ponizujući sebe da  se vi uzvisite - besplatno navješćivao Božje evanđelje?,Croatian
"Druge  sam crkve plijenio, od njih primao potporu da bih mogao vama  služiti. I dok bijah u vas, premda u oskudici, nikomu nisam bio  na teret.",Croatian
"U oskudici su mi pomogla braća koja dođoše iz Makedonije.  U svemu sam se čuvao da vam ne budem težak, a i čuvat ću se.",Croatian
"Istine mi Kristove u meni, ove mi hvale nitko neće oduzeti  u ahajskim krajevima.",Croatian
Zašto? Jer vas ne ljubim? Bog znade!,Croatian
"A što činim, i dalje ću činiti da izbijem izliku onima  koji izliku traže ne bi li se s nama izjednačili u onom čime  se hvastaju.",Croatian
"Jer takvi su ljudi lažni apostoli, himbeni radnici, prerušuju se u apostole Kristove.",Croatian
I nikakvo čudo! Ta sam  se Sotona prerušuje u anđela svjetla.,Croatian
Ništa osobito dakle  ako se i službenici njegovi prerušuju u službenike pravednosti.  Svršetak će im biti po djelima njihovim.,Croatian
"Opet velim: da me tko ne bi smatrao bezumnim! Uostalom, primite me makar i kao bezumna da se i ja nešto malo pohvalim.",Croatian
"Što govorim, ne govorim po Gospodnju, nego kao u bezumlju, u ovoj hvalisavoj smionosti.",Croatian
"Budući da se mnogi hvale po  ljudsku, i ja ću se hvaliti.",Croatian
"Ta rado podnosÄite bezumne,  vi umni!",Croatian
"Da, podnosÄite ako vas tko zarobljava, ako vas tko  proždire, ako tko otima, ako se tko uznosi, ako vas tko po obrazu  bije.",Croatian
"Na sramotu govorim: bili smo, biva, slabi! Ipak, čime  se god tko osmjeljuje - u bezumlju govorim - osmjeljujem se i  ja!",Croatian
Hebreji su? I ja sam! Izraelci su? I ja sam! Potomstvo  su Abrahamovo? I ja sam!,Croatian
Poslužitelji su Kristovi? Kao mahnit  govorim: ja još više! U naporima - preobilno; u tamnicama - preobilno;  u batinama - prekomjerno; u smrtnim pogiblima - često.,Croatian
Od  Židova primio sam pet puta po četrdeset manje jednu.,Croatian
"Triput  sam bio šiban, jednom kamenovan, triput doživio brodolom, jednu  noć i dan proveo sam u bezdanu.",Croatian
"Česta putovanja, pogibli  od rijeka, pogibli od razbojnika, pogibli od sunarodnjaka, pogibli  od pogana, pogibli u gradu, pogibli u pustinji, pogibli na moru, pogibli od lažne braće;",Croatian
"u trudu i naporu, često u nespavanju, u gladu i žeđi, često u postovima, u studeni i golotinji!",Croatian
"Osim  toga, uz drugo, salijetanje svakodnevno, briga za sve crkve.",Croatian
"Tko je slab, a ja da ne budem slab? Tko se sablažnjuje, a  ja da ne izgaram?",Croatian
"Treba li se hvaliti, svojom ću se slabošću  hvaliti.",Croatian
"Bog i Otac Gospodina Isusa, blagoslovljen u vijeke, zna da ne lažem.",Croatian
U Damasku namjesnik kralja Arete čuvaše  grad damaščanski hoteći me uhvatiti.,Croatian
Ali kroz prozor spustiše  me u košari preko zida te umakoh njegovim rukama.,Croatian
Hvaliti se treba? Ne koristi doduše ali - dolazim na viđenje  i objave Gospodnje.,Croatian
"Znam čovjeka u Kristu: prije četrnaest  godina - da li u tijelu, ne znam; da li izvan tijela, ne znam, Bog zna - taj je bio ponesen do trećeg neba.",Croatian
"I znam da je  taj čovjek - da li u tijelu, da li izvan tijela, ne znam, Bog  zna -",Croatian
"bio ponesen u raj i čuo neizrecive riječi, kojih čovjek  ne smije govoriti.",Croatian
"Time ću se hvaliti, a samim se sobom neću  hvaliti osim slabostima svojim.",Croatian
"Uistinu, kad bih se i htio  hvaliti, ne bih bio bezuman; istinu bih govorio. Ali se uzdržavam  da ne bi tko mislio o meni više nego što vidi na meni ili što  čuje od mene.",Croatian
"I da se zbog uzvišenosti objava ne bih uzoholio, dan mi  je trn u tijelu, anđeo Sotonin, da me udara da se ne uzoholim.",Croatian
"Za to sam triput molio Gospodina, da odstupi od mene. A on  mi reče:",Croatian
"""Dosta ti je moja milost jer snaga se u slabosti  usavršuje."" Najradije ću se dakle još više hvaliti svojim slabostima  da se nastani u meni snaga Kristova.",Croatian
"Zato uživam u slabostima, uvredama, poteškoćama, progonstvima, tjeskobama poradi Krista.  Jer kad sam slab, onda sam jak.",Croatian
"Postao sam bezuman! Vi me natjeraste. Ta trebalo je da  me vi preporučite jer ni u čemu nisam manji od ""nadapostola"", premda nisam ništa.",Croatian
Znamenja apostolstva moga ostvarena  su među vama u posvemašnjoj postojanosti: znakovima i čudesima  i silnim djelima.,Croatian
"Ta u čemu ste to manji od drugih crkava, osim što vam ja nisam bio na teret? Oprostite mi ovu ""nepravdu"".",Croatian
"Evo, spremam se treći put doći k vama i neću vam biti na  teret jer ne ištem vaše, nego vas. Djeca doista nisu dužna stjecati  roditeljima, nego roditelji djeci.",Croatian
"A ja ću najradije trošiti  i istrošiti se za duše vaše. Ako vas više ljubim, zar da budem  manje ljubljen?",Croatian
"Ali neka! Ja vas nisam opterećivao, nego, ""lukav"" kako jesam, ""na prijevaru vas uhvatih"".",Croatian
Da vas možda  nisam zakinuo po kome od onih koje poslah k vama?,Croatian
Zamolio  sam Tita i poslao s njime brata. Da vas možda Tit nije u čemu  zakinuo? Zar nismo hodili u istom duhu? I istim stopama?,Croatian
"Odavna smatrate da se pred vama branimo. Pred Bogom u  Kristu govorimo: sve je to, ljubljeni, za vaše izgrađivanje.",Croatian
"Bojim se doista da vas kada dođem, možda neću naći kakve  bih htio i da ćete vi mene naći kakva ne biste htjeli: da ne  bi možda bilo svađa, zavisti, žestina, spletkarenja, klevetanja, došaptavanja, nadimanja, buna;",Croatian
"da me opet kada dođem, ne  bi ponizio Bog moj kod vas kako ne bih morao oplakivati mnoge  koji su prije sagriješili,  a nisu se pokajali za nečistoću i  bludnost i razvratnost koju počiniše.",Croatian
Evo treći put idem k vama. Svaka presuda neka počiva na  iskazu dvojice ili trojice svjedoka.,Croatian
"Onima koji su prije  sagriješili i svima drugima rekoh već i opet - kao onda drugi  put nazočan, tako i sada nenazočan - unaprijed velim: ako opet  dođem, neću štedjeti.",Croatian
"Jer vi tražite dokaz da u meni govori  Krist koji prema vama nije nemoćan, nego je snažan među vama.",Croatian
"I raspet bi, istina, po slabosti, ali živi po snazi Božjoj.  I mi smo, istina, slabi u njemu, ali ćemo po snazi Božjoj živjeti  s njime za vas.",Croatian
"Same sebe ispitujte, jeste li u vjeri! Same sebe provjeravajte!  Zar ne spoznajete sami sebe: da je Isus Krist u vama? Inače niste  pravi.",Croatian
"A spoznat ćete, nadam se, da smo mi pravi.",Croatian
"Molimo  se Bogu da ne činite nikakva zla; ne da se mi pokažemo pravi, nego da vi dobro činite, pa izašli mi i kao nepravi.",Croatian
"Ta ništa  ne možemo protiv istine, nego samo za istinu.",Croatian
"Da, radujemo  se kad smo mi slabi, a vi jaki. Za to se i molimo, za vaše usavršavanje.",Croatian
"To vam nenazočan pišem zato da nazočan ne bih morao oštro  nastupiti vlašću koju mi Gospodin dade za izgrađivanje, a ne  za rušenje.",Croatian
"Uostalom, braćo, radujte se, usavršujte se, tješite se, složni budite, mir njegujte i Bog ljubavi i mira bit će s vama.",Croatian
Pozdravite jedni druge svetim cjelovom. Pozdravljaju vas svi sveti.,Croatian
"Milost Gospodina Isusa Krista, ljubav Boga i zajedništvo  Duha Svetoga sa svima vama!",Croatian
- - -,Croatian
"Pavao, apostol - ne od ljudi ni po kojem čovjeku, nego po Isusu  Kristu i Bogu Ocu koji ga uskrisi od mrtvih -",Croatian
i sva braća  koja su sa mnom: Crkvama u Galaciji.,Croatian
"Milost vam i mir od Boga, Oca našega, i Gospodina Isusa Krista,",Croatian
"koji sam sebe dade  za grijehe naše da nas istrgne iz sadašnjega svijeta opakoga  kao što je volja Boga i Oca našega,",Croatian
komu slava u vijeke vjekova!  Amen.,Croatian
"Čudim se da od Onoga koji vas pozva na milost Kristovu  tako brzo prelazite na neko drugo evanđelje,",Croatian
koje uostalom  i ne postoji. Postoje samo neki koji vas zbunjuju i hoće prevratiti  evanđelje Kristovo.,Croatian
"Ali kad bismo vam mi, ili kad bi vam anđeo  s neba navješćivao neko evanđelje mimo onoga koje vam mi navijestismo, neka je proklet!",Croatian
"Što smo već rekli, to sad i ponavljam: navješćuje  li vam tko neko evanđelje mimo onoga koje primiste, neka je proklet.",Croatian
"Doista, nastojim li ovo pridobiti ljude ili Boga? Ili  idem li za tim da ljudima ugodim? Kad bih sveudilj nastojao ljudima  ugađati, ne bih bio Kristov sluga.",Croatian
"Obznanjujem vam, braćo: evanđelje koje sam navješćivao  nije od ljudi,",Croatian
"niti ga ja od kojeg čovjeka primih ili naučih, nego objavom Isusa Krista.",Croatian
Ta čuli ste za moje negdašnje ponašanje u židovstvu:  preko svake sam mjere progonio i pustošio Crkvu Božju,Croatian
"te  sam u židovstvu, prerevno odan otačkim predajama, nadmašio mnoge  vršnjake u svojem narodu.",Croatian
"Ali kad se Onomu koji me odvoji već od majčine utrobe  i pozva milošću svojom, svidjelo",Croatian
"otkriti mi Sina svoga  da ga navješćujem među poganima, odmah, ne posavjetovah se s  tijelom i krvlju",Croatian
"i ne uziđoh u Jeruzalem k onima koji bijahu  apostoli prije mene, nego odoh u Arabiju pa se opet vratih u  Damask.",Croatian
Onda nakon tri godine uziđoh u Jeruzalem potražiti Kefu  i ostadoh kod njega petnaest dana.,Croatian
"Od apostola ne vidjeh  nikoga drugog osim Jakova, brata Gospodinova.",Croatian
"Što vam pišem, Bog mi je svjedok, ne lažem.",Croatian
Zatim dođoh u krajeve sirijske  i cilicijske.,Croatian
Osobno pak bijah nepoznat Kristovim crkvama  u Judeji.,Croatian
"One su samo čule: ""Negdašnji naš progonitelj sada  navješćuje vjeru koju je nekoć pustošio""",Croatian
i slavile su Boga  zbog mene.,Croatian
"Zatim nakon četrnaest godina opet uziđoh u Jeruzalem s Barnabom, a povedoh sa sobom i Tita.",Croatian
"Uziđoh po objavi i izložih im  - napose uglednijima - evanđelje koje propovijedam među poganima  da ne bih možda, ili da nisam, trčao uzalud.",Croatian
"Čak ni Tit, pratilac moj, premda Grk, nije bio prisiljen  obrezati se,",Croatian
"i to radi uljeza, lažne braće, koja se ušuljaše  da vrebaju slobodu koju imamo u Kristu Isusu, ne bi li nas učinili  robovima.",Croatian
"Ne, ni načas im nismo popustili, nismo se podložili:  da istina evanđelja ostane kod vas!",Croatian
"A oni koji štogod znače - bili oni što bili, nije mi do  toga, Bog ne gleda tko je tko - ti uglednici, uistinu, ništa  nisu pridometnuli.",Croatian
"Nego naprotiv, vidjevši da mi je povjereno  evanđelje za neobrezane, kao Petru za obrezane -",Croatian
"jer Onaj  koji je bio na djelu po Petrovu apostolstvu među obrezanima,  bio je na djelu i po meni među poganima -",Croatian
"i spoznavši milost  koja mi je dana, Jakov, Kefa i Ivan, smatrani stupovima, pružiše  meni i Barnabi desnice zajedništva: mi ćemo među pogane, a oni  među obrezane!",Croatian
"Samo neka se sjećamo siromaha, što sam revno  i činio.",Croatian
"A kad Kefa stiže u Antiohiju, u lice mu se usprotivih  jer je zavrijedio osudu:",Croatian
"doista, prije nego stigoše neki  od Jakova, blagovao je zajedno s poganima; a kad oni dođoše,  počeo se povlačiti i odvajati bojeći se onih iz obrezanja.",Croatian
Za  njim se povedoše i ostali Židovi te je i Barnaba zaveden tom  prijetvornošću.,Croatian
"Ali kad vidjeh da ne hode ravno, po istini evanđelja, rekoh Kefi pred svima: ""Ako ti, Židov, poganski živiš, a ne  židovski, kako možeš siliti pogane da se požidove?""",Croatian
"Mi smo podrijetlom Židovi, a ne ""grešnici iz poganstva"".",Croatian
"Ali znamo: čovjek se ne opravdava po djelima Zakona, nego  vjerom u Isusa Krista. Zato i mi u Krista Isusa povjerovasmo  da se opravdamo po vjeri u Krista, a ne po djelima Zakona jer  se po djelima Zakona nitko neće opravdati.",Croatian
"Ako se pak po tome što zaiskasmo opravdati se u Kristu  očitovalo da smo i mi grešnici, nije li onda Krist u službi grijeha?  Nipošto!",Croatian
"Doista, ako ponovno gradim što sam bio srušio, pokazujem  da sam prijestupnik.",Croatian
Ta po Zakonu ja Zakonu umrijeh da Bogu  živim. S Kristom sam razapet.,Croatian
"Živim, ali ne više ja, nego  živi u meni Krist. A što sada živim u tijelu, u vjeri živim u  Sina Božjega koji me ljubio i predao samoga sebe za mene.",Croatian
"Ne  dokidam milosti Božje! Doista, ako je opravdanje po Zakonu, onda  je Krist uzalud umro.",Croatian
"O bezumni Galaćani, tko li vas opčara? A pred očima vam je  Isus Krist bio ocrtan kao Raspeti.",Croatian
Ovo bih samo htio doznati  od vas: jeste li primili Duha po djelima Zakona ili po vjeri  u Poruku?,Croatian
Tako li ste bezumni? Započeli ste u Duhu pa da sada  u tijelu dovršite?,Croatian
Zar ste toliko toga uzalud doživjeli? A  kad bi doista bilo uzalud!,Croatian
"Onaj dakle koji vam daje Duha i  čini među vama silna djela, čini li to zbog djela Zakona ili  zbog vjere u Poruku?",Croatian
Tako Abraham povjerova Bogu i uračuna  mu se u pravednost.,Croatian
"Shvatite dakle: oni od vjere, to su sinovi Abrahamovi.",Croatian
"A Pismo, predvidjevši da Bog po vjeri opravdava pogane, unaprijed  navijesti Abrahamu: U tebi će blagoslovljeni biti svi narodi.",Croatian
Tako: oni od vjere blagoslivlju se s vjernikom Abrahamom.,Croatian
"Doista, koji su god od djela Zakona, pod prokletstvom  su. Ta pisano je: Proklet tko se god ne drži i tko ne vrši  svega što je napisano u Knjizi Zakona.",Croatian
"A da se pred Bogom  nitko ne opravdava Zakonom, očito je jer: Pravednik će od  vjere živjeti.",Croatian
"Zakon pak nije od vjere, nego veli:  Tko ga vrši, u njemu će naći život.",Croatian
"Krist nas otkupi od prokletstva Zakona, postavši za nas  prokletstvom - jer pisano je: Proklet je tko god visi na drvetu  -",Croatian
"da u Kristu Isusu na pogane dođe blagoslov Abrahamov: da  Obećanje, Duha, primimo po vjeri.",Croatian
"Braćo, po ljudsku govorim: već i ljudski valjan savez  nitko ne poništava niti mu što dodaje.",Croatian
"A ova su obećanja  dana Abrahamu i potomstvu njegovu. Ne veli se: ""i potomcima""  kao o mnogima, nego kao o jednomu: I potomstvu tvojem,  to jest Kristu.",Croatian
"Ovo hoću kazati: Saveza koji je Bog valjano  sklopio ne obeskrepljuje Zakon, koji je nastao četiri stotine  i trideset godina poslije, i ne dokida obećanja.",Croatian
"Doista,  ako se baština zadobiva po Zakonu, ne zadobiva se po obećanju.  A Abrahama je Bog po obećanju obdario.",Croatian
Čemu onda Zakon? Dometnut je poradi prekršaja dok ne  dođe potomstvo komu je namijenjeno obećanje; sastavljen je po  anđelima preko posrednika.,Croatian
Posrednika pak nema gdje je samo  jedan. A Bog je jedan.,Croatian
"Zar je dakle Zakon protiv obećanja Božjih? Nipošto! Jer  da je dan Zakon koji bi mogao oživljavati, pravednost bi doista  proizlazila iz Zakona.",Croatian
"Ali je Pismo sve zatvorilo pod grijeh  da se, po vjeri u Isusa Krista, obećano dade onima koji vjeruju.",Croatian
"Prije dolaska vjere, pod Zakonom zatvoreni, bili smo  čuvani za vjeru koja se imala objaviti.",Croatian
Tako nam je Zakon  bio nadzirateljem sve do Krista da se po vjeri opravdamo.,Croatian
"A  otkako je nadošla vjera, nismo više pod nadzirateljem.",Croatian
"Uistinu, svi ste sinovi Božji, po vjeri u Kristu Isusu.",Croatian
"Doista, koji ste god u Krista kršteni, Kristom se zaodjenuste.",Croatian
Nema više: Židov - Grk! Nema više: rob - slobodnjak! Nema  više: muško - žensko! Svi ste vi Jedan u Kristu Isusu!,Croatian
"Ako  li ste Kristovi, onda ste Abrahamovo potomstvo, baštinici po  obećanju.",Croatian
"Hoću reći: sve dok je baštinik maloljetan, ništa se ne razlikuje  od roba premda je gospodar svega:",Croatian
pod skrbnicima je i upraviteljima  sve do dana koji je odredio otac.,Croatian
"Tako i mi: dok bijasmo maloljetni, robovasmo počelima svijeta.",Croatian
"A kada dođe punina vremena, odasla Bog Sina svoga: od žene bi rođen, Zakonu podložan",Croatian
da podložnike Zakona otkupi te primimo posinstvo.,Croatian
"A budući da ste sinovi, odasla Bog u srca vaša Duha Sina svoga koji kliče: ""Abba! Oče!""",Croatian
"Tako više nisi rob nego sin; ako pak sin, onda i baštinik po Bogu.",Croatian
"Onda dok još niste poznavali Boga, služili ste bogovima  koji po naravi to nisu.",Croatian
"Ali sada kad ste spoznali Boga - zapravo, kad je Bog spoznao vas - kako se sad opet vraćate k nemoćnim  i bijednim počelima i opet im, ponovno, hoćete robovati?",Croatian
"Dane  pomno opslužujete, i mjesece, i vremena, i godine!",Croatian
Sve se  bojim za vas! Da se možda nisam uzalud trudio oko vas!,Croatian
"Postanite, braćo, molim vas, kao ja jer i ja postadoh  kao vi. Ničim me niste povrijedili.",Croatian
Znate: prvi sam vam put  za bolesti navješćivao evanđelje.,Croatian
"Svoju kušnju, moje tijelo, niste ni prezreli ni odbacili, nego ste me primili kao anđela  Božjega, kao Krista Isusa.",Croatian
"Gdje je sada ono vaše blaženstvo?  Svjedočim vam doista: kad bi bilo moguće, oči biste svoje bili  iskopali i dali mi ih.",Croatian
Tako? Postadoh li vam neprijateljem  propovijedajući vam istinu?,Croatian
"Oni revnuju za vas, ne časno, nego - odvojiti vas hoće  da onda vi za njih revnujete.",Croatian
"Dobro je da se za vas revnuje  u dobru uvijek, a ne samo kad sam nazočan kod vas,",Croatian
"dječice  moja, koju ponovno u trudovima rađam dok se Krist ne oblikuje  u vama.",Croatian
"Htio bih sada biti kod vas, pa i jezik promijeniti, jer ne znam što bih s vama.",Croatian
"Recite mi vi, koji želite biti pod Zakonom, zar ne čujete  Zakona?",Croatian
"Ta pisano je da je Abraham imao dva sina, jednoga  od ropkinje i jednoga od slobodne.",Croatian
"Ali onaj od ropkinje rođen  je po tijelu, a onaj od slobodne snagom obećanja.",Croatian
"To je slika.  Doista, te žene dva su Saveza: jedan s brda Sinaja, koji rađa  za ropstvo - to je Hagara.",Croatian
Jer Hagara znači brdo Sinaj u  Arabiji i odgovara sadašnjem Jeruzalemu jer robuje zajedno sa  svojom djecom.,Croatian
Onaj pak Jeruzalem gore slobodan je; on je  majka naša.,Croatian
"Pisano je doista: Kliči, nerotkinjo, koja ne rađaš, podvikuj od radosti, ti što ne znaš za trudove! Jer osamljena više djece ima negoli udana.",Croatian
"Vi ste, braćo, kao Izak, djeca obećanja.",Croatian
"I kao što  je onda onaj po tijelu rođeni progonio onoga po duhu rođenoga, tako je i sada.",Croatian
"Nego, što veli Pismo? Otjeraj sluškinju  i sina njezina jer sin sluškinje ne smije biti baštinik sa sinom  slobodne.",Croatian
"Zato, braćo, nismo djeca ropkinje nego slobodne.",Croatian
Za slobodu nas Krist oslobodi! Držite se dakle i ne dajte se  ponovno u jaram ropstva!,Croatian
"Evo ja, Pavao, velim vam: ako se obrežete, Krist vam ništa  neće koristiti.",Croatian
I ponovno jamčim svakom čovjeku koji se obreže:  dužan je opsluživati sav Zakon.,Croatian
Prekinuli ste s Kristom vi  koji se u Zakonu mislite opravdati; iz milosti ste ispali.,Croatian
"Jer  mi po Duhu iz vjere očekujemo pravednost, nadu svoju.",Croatian
"Uistinu, u Kristu Isusu ništa ne vrijedi ni obrezanje ni neobrezanje, nego - vjera ljubavlju djelotvorna.",Croatian
Dobro ste trčali; tko li vas je samo spriječio da se više  ne pokoravate istini?,Croatian
Ta pobuda nije od Onoga koji vas zove!,Croatian
Malo kvasca cijelo tijesto ukvasa.,Croatian
"Ja se uzdam u vas u  Gospodinu: vi nećete drukčije misliti. A tko vas zbunjuje, snosit  će osudu, tko god bio.",Croatian
"A ja, braćo, ako sveudilj propovijedam obrezanje, zašto  me sveudilj progone? Onda je obeskrijepljena sablazan križa!",Croatian
Uškopili se oni koji vas podbunjuju!,Croatian
"Doista vi ste, braćo, na slobodu pozvani! Samo neka ta  sloboda ne bude izlikom tijelu, nego - ljubavlju služite jedni  drugima.",Croatian
"Ta sav je Zakon ispunjen u jednoj jedinoj riječi, u ovoj: Ljubi bližnjega svoga kao sebe samoga!",Croatian
"Ako  li pak jedni druge grizete i glođete, pazite da jedni druge ne  proždrete.",Croatian
Hoću reći: po Duhu živite pa nećete ugađati požudi tijela!,Croatian
"Jer tijelo žudi protiv Duha, a Duh protiv tijela. Doista, to se jedno drugomu protivi da ne činite što hoćete.",Croatian
"Ali  ako vas Duh vodi, niste pod Zakonom.",Croatian
"A očita su djela tijela.  To su: bludnost, nečistoća, razvratnost,",Croatian
"idolopoklonstvo, vračanje, neprijateljstva, svađa, ljubomor, srdžbe, spletkarenja, razdori, strančarenja,",Croatian
"zavisti, pijančevanja, pijanke i  tome slično. Unaprijed vam kažem, kao što vam već rekoh: koji  takvo što čine, kraljevstva Božjega neće baštiniti.",Croatian
"Plod  je pak Duha: ljubav, radost, mir, velikodušnost, uslužnost, dobrota, vjernost,",Croatian
"blagost, uzdržljivost. Protiv tih nema zakona.",Croatian
"Koji su Kristovi, razapeše tijelo sa strastima i požudama.",Croatian
"Ako živimo po Duhu, po Duhu se i ravnajmo!",Croatian
"Ne hlepimo  za taštom slavom! Ne izazivajmo jedni druge, ne zaviđajmo jedni  drugima!",Croatian
"Braćo, ako se tko i zatekne u kakvu prijestupu, vi, duhovni, takva ispravljajte u duhu blagosti. A pazi na samoga sebe da  i ti ne podlegneš napasti.",Croatian
Nosite jedni bremena drugih i tako  ćete ispuniti zakon Kristov!,Croatian
"Jer misli li tko da jest štogod, a nije ništa, sam sebe vara.",Croatian
"Svatko neka ispita sam svoje  djelo pa će onda u samom sebi imati čime se dičiti, a ne u usporedbi  s drugim.",Croatian
Ta svatko će nositi svoj teret.,Croatian
"Koji se uči Riječi, neka sva dobra dijeli sa svojim učiteljem.",Croatian
"Ne varajte se: Bog se ne da izrugivati! Što tko sije,  to će i žeti!",Croatian
"Doista, tko sije u tijelo svoje, iz tijela će  žeti raspadljivost, a tko sije u duh, iz duha će žeti život vječni.",Croatian
"Neka nam ne dozlogrdi činiti dobro: ako ne sustanemo,  u svoje ćemo vrijeme žeti!",Croatian
"Dakle, dok imamo vremena, činimo  dobro svima, ponajpače domaćima u vjeri.",Croatian
Gledajte kolikim vam slovima pišem svojom rukom.,Croatian
"Svi  koji se hoće praviti važni tijelom, sile vas na obrezanje, samo  da zbog križa Kristova ne bi trpjeli progonstvo.",Croatian
"Ta ni sami  obrezani ne opslužuju Zakona, ali hoće da se vi obrežete da bi  se mogli ponositi vašim tijelom.",Croatian
"A ja, Bože sačuvaj da bih  se ičim ponosio osim križem Gospodina našega Isusa Krista po  kojem je meni svijet raspet i ja svijetu.",Croatian
"Uistinu, niti je  što obrezanje niti neobrezanje, nego - novo stvorenje.",Croatian
"A  na sve koji se ovoga pravila budu držali, i na sveg Izraela Božjega  - mir i milosrđe!",Croatian
Ubuduće neka mi nitko ne dodijava jer ja na svom tijelu  nosim biljege Isusove!,Croatian
"Milost Gospodina našega Isusa Krista s duhom vašim, braćo!  Amen",Croatian
"Pavao, po volji Božjoj apostol Krista Isusa: svetima koji su  u Efezu i vjernima u Isusu Kristu.",Croatian
"Milost vam i mir od Boga, Oca našega, i Gospodina Isusa Krista!",Croatian
"Blagoslovljen Bog i Otac Gospodina našega Isusa Krista, on koji nas blagoslovi svakim blagoslovom duhovnim u nebesima, u Kristu.",Croatian
Tako: u njemu nas sebi izabra prije postanka svijeta da budemo sveti i bez mane pred njim;,Croatian
"u ljubavi nas predodredi za posinstvo, za sebe, po Isusu Kristu, dobrohotnošću svoje volje,",Croatian
na hvalu Slave svoje milosti. Njome nas zamilova u Ljubljenome,Croatian
"u kome, njegovom krvlju, imamo otkupljenje, otpuštenje prijestupa po bogatstvu njegove milosti.",Croatian
Nju preobilno u nas uli zajedno sa svom mudrošću i razumijevanjem,Croatian
obznanivši nam otajstvo svoje volje po dobrohotnom naumu svojem što ga prije u njemu zasnova,Croatian
da se provede punina vremena: uglaviti u Kristu sve - na nebesima i na zemlji.,Croatian
"U njemu, u kome i nama - predodređenima po naumu Onoga koji sve izvodi po odluci svoje volje - u dio pade",Croatian
da budemo na hvalu Slave njegove - mi koji smo se već prije nadali u Kristu.,Croatian
"U njemu ste i vi, pošto ste čuli Riječ istine - evanđelje spasenja svoga - u njemu ste, prigrlivši vjeru, opečaćeni Duhom obećanim, Svetim,",Croatian
"koji je zalog naše baštine: otkupljenja, posvojenja - na hvalu Slave njegove.",Croatian
"Zato i ja, otkad sam čuo za vašu vjeru u Gospodinu Isusu  i za ljubav prema svima svetima,",Croatian
ne prestajem zahvaljivati  za vas i sjećati vas se u svojim molitvama:,Croatian
"Bog Gospodina  našega Isusa Krista, Otac Slave, dao vam Duha mudrosti i objave  kojom ćete ga spoznati;",Croatian
"prosvijetlio vam oči srca da upoznate  koje li nade u pozivu njegovu, koje li bogate slave u baštini  njegovoj među svetima",Croatian
i koje li prekomjerne veličine u moći  njegovoj prema nama koji vjerujemo: ona je primjerena djelotvornosti  sile i snage njegove,Croatian
"koju na djelu pokaza u Kristu, kad ga  uskrisi od mrtvih i posjede sebi zdesna na nebesima",Croatian
iznad  svakog Vrhovništva i Vlasti i Moći i Gospodstva i svakog imena  imenovana ne samo na ovom svijetu nego i u budućemu.,Croatian
"Sve  mu podloži pod noge, a njega postavi - nad svime - Glavom  Crkvi,",Croatian
"koja je Tijelo njegovo, punina Onoga koji sve u svima  ispunja.",Croatian
I vi bijaste mrtvi zbog prijestupa i grijeha,Croatian
"u kojima ste  nekoć živjeli po Eonu ovoga svijeta, po Knezu vlasti zraka, po  tomu duhu koji sada djeluje u sinovima neposlušnima.",Croatian
"Među  njima smo i mi nekoć živjeli u požudama tijela svoga, udovoljavajući  prohtjevima tijela i ćudi, te po naravi bijasmo djeca gnjeva  kao i drugi.",Croatian
"Ali Bog, bogat milosrđem, zbog velike ljubavi kojom nas  uzljubi,",Croatian
"nas koji bijasmo mrtvi zbog prijestupa, oživi zajedno  s Kristom - milošću ste spašeni! -",Croatian
te nas zajedno s njim uskrisi  i posadi na nebesima u Kristu Isusu:,Croatian
da u dobrohotnosti prema  nama u Kristu Isusu pokaže budućim vjekovima preobilno bogatstvo  milosti svoje.,Croatian
Ta milošću ste spašeni po vjeri! I to ne po  sebi! Božji je to dar!,Croatian
"Ne po djelima, da se ne bi tko hvastao.",Croatian
"Njegovo smo djelo, stvoreni u Kristu Isusu za dobra djela, koja Bog unaprijed pripravi da u njima živimo.",Croatian
"Spominjite se stoga da nekoć bijaste neznabošci u tijelu  - neobrezanicima su vas zvali oni koji se zovu obrezani, rukom, na tijelu -",Croatian
"i da u ono vrijeme bijaste izvan Krista, udaljeni  od građanstva izraelskoga, tuđi Savezima obećanja, bez nade bijaste  i neznabošci na svijetu.",Croatian
"Sada pak, u Kristu Isusu, vi koji  nekoć bijaste daleko, dođoste blizu - po Krvi Kristovoj.",Croatian
"Doista, on je mir naš, on koji od dvoga učini jedno:  pregradu razdvojnicu, neprijateljstvo razori u svome tijelu.",Croatian
"Zakon zapovijedi s propisima obeskrijepi da u sebi, uspostavljajući  mir, od dvojice sazda jednoga novog čovjeka",Croatian
"te obojicu u  jednome Tijelu izmiri s Bogom po križu, ubivši u sebi neprijateljstvo.",Croatian
"I dođe te navijesti mir vama daleko i mir onima  blizu,",Croatian
jer po njemu jedni i drugi u jednome Duhu imamo  pristup Ocu.,Croatian
"Tako dakle više niste tuđinci ni pridošlice, nego sugrađani  ste svetih i ukućani Božji",Croatian
"nazidani na temelju apostola i  proroka, a zaglavni je kamen sam Krist Isus.",Croatian
U  njemu je sva građevina povezana i raste u hram svet u Gospodinu.,Croatian
U njemu ste i vi ugrađeni u prebivalište Božje u Duhu.,Croatian
"Radi toga ja, Pavao, sužanj Krista Isusa za vas pogane...",Croatian
Zacijelo  ste čuli za rasporedbu milosti Božje koja mi je dana za vas:,Croatian
"objavom mi je obznanjeno otajstvo, kako netom ukratko opisah.",Croatian
"Čitajući to, možete dokučiti kako ja shvaćam Kristovo otajstvo,",Croatian
koje nije bilo obznanjeno sinovima ljudskim drugih naraštaja.  Ono je sada u Duhu objavljeno svetim njegovim apostolima i prorocima:,Croatian
"da su pogani subaštinici i ""sutijelo"" i sudionici obećanja  u Kristu Isusu - po evanđelju,",Croatian
kojega postadoh poslužiteljem  darom milosti Božje koja mi je dana djelotvornošću snage njegove.,Croatian
"Meni, najmanjemu od svih svetih, dana je ova milost: poganima  biti blagovjesnikom neistraživog bogatstva Kristova",Croatian
"i osvijetliti  rasporedbu otajstva, pred vjekovima skrivena u Bogu, koji sve  stvori,",Croatian
da sada - po Crkvi - Vrhovništvima i Vlastima na  nebesima bude obznanjena mnogolika mudrost Božja,Croatian
zasnovana  - po naumu o vjekovima - u Kristu Isusu Gospodinu našemu.,Croatian
"U  njemu, s pouzdanjem po vjeri u njega, imamo slobodan pristup.",Croatian
"Zato ne klonite, molim, s nevolja mojih za vas! One su slava  vaša!",Croatian
"Zato prigibam koljena pred Ocem,",Croatian
od koga ime svakom  očinstvu na nebu i na zemlji:,Croatian
neka vam dadne po bogatstvu  Slave svoje ojačati se po Duhu njegovu u snazi za unutarnjeg  čovjeka,Croatian
da po vjeri Krist prebiva u srcima vašim te u ljubavi  ukorijenjeni i utemeljeni,Croatian
mognete shvatiti sa svima svetima  što je Dužina i Širina i Visina i Dubina,Croatian
te spoznati nadspoznatljivu  ljubav Kristovu da se ispunite do sve Punine Božje.,Croatian
Onomu pak koji snagom u nama djelatnom može učiniti mnogo  izobilnije nego li mi moliti ili zamisliti -,Croatian
Njemu slava  u Crkvi i u Kristu Isusu za sva pokoljenja vijeka vjekovječnoga!  Amen.,Croatian
"Zaklinjem vas dakle ja, sužanj u Gospodinu: sa svom poniznošću  i blagošću, sa strpljivošću živite dostojno poziva kojim ste  pozvani!",Croatian
Podnosite jedni druge u ljubavi;,Croatian
trudite se sačuvati  jedinstvo Duha svezom mira!,Croatian
Jedno tijelo i jedan Duh - kao  što ste i pozvani na jednu nadu svog poziva!,Croatian
Jedan Gospodin!  Jedna vjera! Jedan krst!,Croatian
"Jedan Bog i Otac sviju, nad svima  i po svima i u svima!",Croatian
A svakomu je od nas dana milost po mjeri dara Kristova.,Croatian
"Zato  veli:  Na visinu uzađe vodeći sužnje, dade dare ljudima.",Croatian
"Ono ""uzađe"" - što drugo znači doli to da i siđe u donje  krajeve, na zemlju?",Croatian
"Koji siđe, isti je onaj koji i uzađe  ponad svih nebesa da sve ispuni.",Croatian
"On i ""dade"" jedne za apostole, druge za proroke, jedne opet za evanđeliste, a druge za pastire  i učitelje",Croatian
"da opremi svete za djelo služenja, za izgrađivanje  Tijela Kristova",Croatian
"dok svi ne prispijemo do jedinstva vjere  i spoznaje Sina Božjega, do čovjeka savršena, do mjere uzrasta  punine Kristove:",Croatian
"da više ne budemo nejačad kojom se valovi  poigravaju i koje goni svaki vjetar nauka u ovom kockanju ljudskom, u lukavosti što put krči zabludi.",Croatian
"Nego, istinujući u ljubavi  da poradimo te sve uzraste u Njega, koji je Glava, Krist,",Croatian
"od  kojega sve Tijelo, usklađeno i povezano svakovrsnim zglobom zbrinjavanja  po djelotvornosti primjerenoj svakomu pojedinom dijelu, promiče  svoj rast na saziđivanje u ljubavi.",Croatian
Ovo govorim i zaklinjem u Gospodinu: ne živite više kao  što pogani žive - u ispraznosti pameti njihove:,Croatian
"zamračena  uma, udaljeni od života Božjega, sve zbog neznanja koje je u  njima, zbog okorjelosti srca njihova.",Croatian
Sami su sebe otupili  i podali se razvratnosti da bi u pohlepi počinjali svaku nečistoću.,Croatian
"Vi pak ne naučiste tako Krista,",Croatian
ako ste ga doista  čuli i u njemu bili poučeni kako je istina u Isusu:,Croatian
"da vam  je odložiti prijašnje ponašanje, starog čovjeka, koga varave  požude vode u propast,",Croatian
a obnavljati se duhom svoje pameti,Croatian
"i obući novog čovjeka, po Bogu stvorena u pravednosti i svetosti  istine.",Croatian
Zato odložite laž i govorite istinu jedan drugomu  jer udovi smo jedni drugima.,Croatian
"Srdite se, ali ne griješite!  Sunce nek ne zađe nad vašom srdžbom",Croatian
i ne dajite mjesta đavlu.,Croatian
"Tko je krao, neka više ne krade, nego neka se radije trudi  svojim rukama priskrbljivati da ima što podijeliti s potrebnim.",Croatian
"Nikakva nevaljala riječ neka ne izlazi iz vaših usta, nego  samo dobra, da prema potrebi saziđuje i milost iskaže slušateljima.",Croatian
"I ne žalostite Duha Svetoga, Božjega, kojim ste opečaćeni  za Dan otkupljenja!",Croatian
"Daleko od vas svaka gorčina, i srdžba, i gnjev, i vika, i hula sa svom opakošću!",Croatian
"Naprotiv! Budite  jedni drugima dobrostivi, milosrdni; praštajte jedni drugima  kao što i Bog u Kristu nama oprosti.",Croatian
Budite dakle nasljedovatelji Božji kao djeca ljubljena,Croatian
i  hodite u ljubavi kao što je i Krist ljubio vas i sebe predao  za nas kao prinos i žrtvu Bogu na ugodan miris.,Croatian
"A bludnost i svaka nečistoća ili pohlepa neka se i ne  spominje među vama, kako dolikuje svetima!",Croatian
"Ni prostota, ni  ludorija, ni dvosmislica, što se ne priliči, nego radije zahvaljivanje!",Croatian
"Jer dobro znajte ovo: nijedan bludnik, ili bestidnik, ili  pohlepnik - taj idolopoklonik - nema baštine u kraljevstvu Kristovu  i Božjemu.",Croatian
Nitko neka vas ispraznim riječima ne zavarava:  zbog toga dolazi gnjev Božji na sinove neposlušne.,Croatian
Nemajte  dakle ništa s njima!,Croatian
"Da, nekoć bijaste tama, a sada ste svjetlost  u Gospodinu: kao djeca svjetlosti hodite -",Croatian
"plod je svjetlosti  svaka dobrota, pravednost i istina -",Croatian
i odlučite se za ono  što je milo Gospodinu.,Croatian
"A nemajte udjela u jalovim djelima  tame, nego ih dapače raskrinkavajte,",Croatian
"jer što potajno čine, sramota je i govoriti.",Croatian
"A sve što se raskrinka, pod svjetlošću  postaje sjajno; što je pak sjajno, svjetlost je.",Croatian
"Zato veli: ""Probudi se, ti što spavaš, ustani od mrtvih i zasvijetljet će ti Krist.""",Croatian
"Razmotrite dakle pomno kako živite! Ne kao ludi, nego  kao mudri!",Croatian
Iskupljujte vrijeme jer dani su zli!,Croatian
"Zato  ne budite nerazumni, nego shvatite što je volja Gospodnja!",Croatian
"I  ne opijajte se vinom u kojem je razuzdanost, nego - punite  se Duhom!",Croatian
"Razgovarajte među sobom psalmima, hvalospjevima  i duhovnim pjesmama! Pjevajte i slavite Gospodina u svom srcu!",Croatian
Svagda i za sve zahvaljujte Bogu i Ocu u imenu Gospodina  našega Isusa Krista!,Croatian
Podložni budite jedni drugima u strahu Kristovu!,Croatian
Žene  svojim muževima kao Gospodinu!,Croatian
"Jer muž je glava žene kao  i Krist Glava Crkve - On, Spasitelj Tijela.",Croatian
"Pa kao što se  Crkva podlaže Kristu, tako i žene muževima u svemu!",Croatian
"Muževi, ljubite svoje žene kao što je Krist ljubio Crkvu  te sebe predao za nju",Croatian
"da je posveti, očistivši je kupelji  vode uz riječ",Croatian
"te sebi predvede Crkvu slavnu, bez ljage i  nabora ili čega takva, nego da bude sveta i bez mane.",Croatian
"Tako  treba da i muževi ljube svoje žene kao svoja tijela. Tko ljubi  svoju ženu, sebe ljubi.",Croatian
"Ta nitko nikada ne mrzi svoga tijela, nego ga hrani i njeguje kao i Krist Crkvu.",Croatian
"Doista, mi smo  udovi njegova Tijela!",Croatian
Stoga će čovjek ostaviti oca i majku  da prione uza svoju ženu; dvoje njih bit će jedno tijelo.,Croatian
Otajstvo je to veliko! Ja smjeram na Krista i na Crkvu.,Croatian
"Dakle, neka svaki od vas ljubi svoju ženu kao samog sebe, a žena neka  poštuje svog muža.",Croatian
"Djeco, slušajte svoje roditelje u Gospodinu jer to je pravedno.",Croatian
Poštuj oca svoga i majku - to je prva zapovijed s obećanjem:,Croatian
da ti dobro bude i da dugo živiš na zemlji.,Croatian
"A vi, očevi, ne srdite djece svoje, nego ih odgajajte stegom i urazumljivanjem  Gospodnjim!",Croatian
"Robovi, slušajte svoje zemaljske gospodare kao Krista  - sa strahom i trepetom, u jednostavnosti srca.",Croatian
"Ne naoko,  kao oni koji se ulaguju ljudima, nego kao sluge Kristove koje  zdušno vrše volju Božju;",Croatian
"dragovoljno služe - kao Gospodinu, a ne ljudima,",Croatian
"znajući da će svatko, bio on rob ili slobodnjak, učini li što dobro, za to dobiti plaću od Gospodina.",Croatian
"I vi, gospodari, isto se tako vladajte prema njima: kanite  se prijetnje, znajući da je i njihov i vaš Gospodar na nebesima  i da u njega nema pristranosti.",Croatian
Ubuduće jačajte se u Gospodinu i u silnoj snazi njegovoj.,Croatian
Obucite svu opremu Božju da se mognete oduprijeti lukavstvima  đavlovim.,Croatian
"Jer nije nam se boriti protiv krvi i mesa, nego  protiv Vrhovništava, protiv Vlasti, protiv upravljača ovoga mračnoga  svijeta, protiv zlih duhova po nebesima.",Croatian
Zbog toga posegnite  za svom opremom Božjom da uzmognete odoljeti u dan zli i održati  se kada sve nadvladate.,Croatian
"Držite se dakle! Opašite bedra  istinom, obucite oklop pravednosti,",Croatian
potpašite noge  spremnošću za evanđelje mira!,Croatian
U svemu imajte uza se štit  vjere: njime ćete moći ugasiti ognjene strijele Zloga.,Croatian
"Uzmite  i kacigu spasenja i mač Duha, to jest Riječ Božju.",Croatian
"Svakovrsnom se molitvom i prošnjom u svakoj prigodi u  Duhu molite. Poradi toga i bdijte sa svom ustrajnošću i molitvom  za sve svete,",Croatian
"i za me, da mi se otvore usta i dade riječ  hrabro obznaniti otajstvo evanđelja",Croatian
"kojeg sam poslanik u  okovima, da se ohrabrim o njemu kako treba govoriti.",Croatian
"A da i vi znate što je sa mnom, kako mi je, o svemu će  vas obavijestiti Tihik, ljubljeni brat i vjerni poslužitelj u  Gospodinu.",Croatian
Njega šaljem k vama baš zato da znate kako smo  i da ohrabri srca vaša.,Croatian
"Mir braći i ljubav, s vjerom, od Boga Oca i Gospodina  Isusa Krista!",Croatian
Milost sa svima koji ljube Gospodina našega Isusa Krista  - u neraspadljivosti.,Croatian
"Pavao i Timotej, sluge Krista Isusa, svima svetima u Kristu  Isusu koji su u Filipima, s nadglednicima i poslužiteljima.",Croatian
"Milost  vam i mir od Boga, Oca našega, i Gospodina Isusa Krista!",Croatian
Zahvaljujem Bogu svomu kad vas se god sjetim.,Croatian
Uvijek  se u svakoj svojoj molitvi za vas s radošću molim,Croatian
zbog vašeg  udjela u evanđelju od onoga prvog dana sve do sada -,Croatian
"uvjeren  u ovo: Onaj koji otpoče u vama dobro djelo, dovršit će ga do  Dana Krista Isusa.",Croatian
I pravo je da tako osjećam o svima vama!  Ta ja vas nosim u srcu jer u okovima mojim i u obrani i utvrđivanju  evanđelja svi ste vi suzajedničari moje milosti.,Croatian
Bog mi je  doista svjedok koliko žudim za svima vama srcem Isusa Krista!,Croatian
I molim za ovo: da ljubav vaša sve više i više raste u spoznanju  i potpunu pronicanju,Croatian
"te mognete prosuditi što je najbolje  da budete čisti i besprijekorni za Dan Kristov,",Croatian
puni ploda  pravednosti po Isusu Kristu - na slavu i hvalu Božju.,Croatian
"A hoću da znate, braćo: ovaj se moj udes pače okrenuo  u napredovanje evanđelja",Croatian
"tako da se moji okovi u Kristu razglasiše  u svem pretoriju i među svima drugima,",Croatian
"a većina braće u Gospodinu, ohrabrena mojim okovima, još se više usuđuje neustrašivo zboriti  Riječ.",Croatian
"Neki, istina, propovijedaju Krista iz zavisti i nadmetanja, a neki iz dobre volje:",Croatian
ovi iz ljubavi jer znaju da sam ovdje  za obranu evanđelja;,Croatian
"oni pak Krista navješćuju iz suparništva, neiskreno - misleći da će tako otežati nevolju mojih okova.",Croatian
"Pa što onda? Samo se na svaki način, bilo himbeno, bilo istinito, Krist navješćuje. I tome se radujem, a i radovat ću se.",Croatian
"Jer  znadem: po vašoj molitvi i pomoći Duha Isusa Krista to će  mi biti na spasenje,",Croatian
"kako željno i očekujem i nadam se  da se ni zbog čega neću smesti, nego da će se mojom posvemašnjom  odvažnošću - kako uvijek tako i sada - Krist uzveličati u mome  tijelu, bilo životom, bilo smrću.",Croatian
"Ta meni je živjeti Krist, a umrijeti dobitak!",Croatian
"A ako mi živjeti u tijelu omogućuje  plodno djelovanje, što da odaberem? Ne znam!",Croatian
"Pritiješnjen  sam od ovoga dvoga: želja mi je otići i s Kristom biti jer to  je mnogo, mnogo bolje;",Croatian
ali ostati u tijelu potrebnije je  poradi vas.,Croatian
"U to uvjeren, znam da ću ostati i biti uz vas  sve, za vaš napredak i na radost vjere,",Croatian
da ponos vaš mnome  poraste u Kristu Isusu kad opet dođem k vama.,Croatian
"Samo se ponašajte dostojno evanđelja Kristova, pa - došao  ja i vidio vas ili nenazočan slušao što je s vama - da mogu utvrditi  kako ste postojani u jednome duhu i jednodušno se zajednički  borite za evanđeosku vjeru",Croatian
"ne plašeći se ni u čemu protivnika.  To je njima najava njihove propasti, a vašega spasenja, i to  od Boga.",Croatian
"Jer vama je dana milost: ""za Krista"", ne samo u  njega vjerovati nego za njega i trpjeti,",Croatian
isti boj bijući  koji na meni vidjeste i sada o meni čujete.,Croatian
"Ima li dakle u Kristu kakve utjehe, ima li kakva ljubazna bodrenja, ima li kakva zajedništva Duha, ima li kakva srca i samilosti,",Croatian
"ispunite me radošću: složni budite, istu ljubav njegujte, jednodušni, jedne misli budite;",Croatian
"nikakvo suparništvo ni umišljenost, nego - u poniznosti jedni druge smatrajte višima od sebe;",Croatian
"ne  starajte se samo svaki za svoje, nego i za ono što se tiče drugih!",Croatian
Neka u vama bude isto mišljenje kao i u Kristu Isusu:,Croatian
"On, trajni lik Božji, nije se kao plijena držao svoje jednakosti s Bogom,",Croatian
"nego sam sebe ""oplijeni"" uzevši lik sluge, postavši ljudima sličan; obličjem čovjeku nalik,",Croatian
"ponizi sam sebe, poslušan do smrti, smrti na križu.",Croatian
"Zato Bog njega preuzvisi i darova mu ime, ime nad svakim imenom,",Croatian
"da se na ime Isusovo prigne svako koljeno nebesnika, zemnika i podzemnika.",Croatian
"I svaki će jezik priznati: ""Isus Krist jest Gospodin!"" - na slavu Boga Oca.",Croatian
"Tako, ljubljeni moji, poslušni kako uvijek bijaste, ne  samo kao ono za moje nazočnosti nego mnogo više sada, za moje  nenazočnosti, sa strahom i trepetom radite oko svoga spasenja!",Croatian
"Da, Bog u svojoj dobrohotnosti izvodi u vama i htjeti i djelovati.",Croatian
Sve činite bez mrmljanja i oklijevanja,Croatian
"da budete besprijekorni  i čisti, djeca Božja neporočna posred poroda  izopačena i lukava u kojem svijetlite kao svjetlila u svijetu",Croatian
"držeći riječ Života meni na ponos za Dan Kristov, što nisam  zaludu trčao niti se zaludu trudio.",Croatian
"Naprotiv, ako  se ja i izlijevam za žrtvu i bogoslužje, za vjeru vašu, radostan  sam i radujem se sa svima vama.",Croatian
A tako i vi budite radosni  i radujte se sa mnom.,Croatian
Nadam se u Gospodinu Isusu da ću vam uskoro poslati Timoteja  da mi odlane kad saznam što je s vama.,Croatian
Nikoga doista nemam  tako srodne duše tko bi se kao on svojski za vas pobrinuo,Croatian
"jer  svi traže svoje, a ne ono što je Isusa Krista.",Croatian
A prokušanost  vam je njegova poznata: kao dijete s ocem služio je sa mnom evanđelju.,Croatian
Njega se dakle nadam poslati tek što razvidim što je sa mnom.,Croatian
A uvjeren sam u Gospodinu da ću i sam uskoro doći.,Croatian
"Smatrao sam potrebnim poslati k vama Epafrodita, brata, suradnika i suborca moga kojega ste poslali da mi poslužuje  u potrebi.",Croatian
Jer je čeznuo za svima vama i bio zabrinut što  ste saznali da je obolio.,Croatian
"I doista je gotovo na smrt bio  obolio, ali Bog mu se smilovao, ne samo njemu nego i meni, da  me ne zadesi žalost na žalost.",Croatian
"Brže ga dakle poslah da se, pošto ga vidite, opet obradujete, i ja da budem manje žalostan.",Croatian
Primite ga dakle u Gospodinu sa svom radosti i poštujte takve,Croatian
"jer se za djelo Kristovo smrti sasvim približio, životnoj  se pogibli izložio da nadopuni ono u čemu me vi ne mogoste poslužiti.",Croatian
"Uostalom, braćo moja, radujte se u Gospodinu! Pisati vam jedno  te isto meni nije dosadno, a za vas je sigurnije.",Croatian
"Čuvajte  se tih pasa, čuvajte se tih opakih radnika, čuvajte se te osakaćenosti!",Croatian
"Jer mi smo obrezanje, mi koji u Duhu Božjemu obavljamo bogoslužje  i dičimo se Kristom Isusom, a ne pouzdajemo se u tijelo,",Croatian
"iako  bih se ja mogao pouzdati i u tijelo. Smatra li tko drugi da se  može uzdati u tijelo, ja još više:",Croatian
"obrezan osmog dana, od  roda sam Izraelova, plemena Benjaminova, Hebrej od Hebreja; po  Zakonu farizej,",Croatian
"po revnosti progonitelj Crkve, po pravednosti  zakonskoj besprijekoran.",Croatian
"Ali što mi god bijaše dobitak, to  poradi Krista smatram gubitkom.",Croatian
"Štoviše, čak sve gubitkom  smatram zbog onoga najizvrsnijeg, zbog spoznanja Isusa Krista, Gospodina mojega, radi kojega sve izgubih i otpadom smatram:  da Krista steknem",Croatian
"i u njemu se nađem - ne svojom pravednošću, onom od Zakona, nego pravednošću po vjeri u Krista, onom od  Boga, na vjeri utemeljenoj -",Croatian
"da upoznam njega i snagu uskrsnuća  njegova i zajedništvo u patnjama njegovim,",Croatian
"ne bih li kako, suobličen smrti njegovoj, prispio k uskrsnuću od mrtvih.",Croatian
"Ne  kao da sam već postigao ili dopro do savršenstva, nego - hitim  ne bih li kako dohvatio jer sam i zahvaćen od Krista.",Croatian
"Braćo, ja nipošto ne smatram da sam već dohvatio. Jedno samo: što je  za mnom, zaboravljam, za onim što je preda mnom, prežem,",Croatian
"k  cilju hitim, k nagradi višnjeg poziva Božjeg u Kristu Isusu.",Croatian
"Koji smo god zreli, ovako mislimo! I ako što drukčije mislite, Bog će vam ovako objaviti.",Croatian
"Samo, držimo se onoga do čega  smo stigli!",Croatian
Braćo! Nasljedovatelji moji budite i promatrajte one  koji žive po uzoru koji imate u nama.,Croatian
"Jer često sam vam govorio, a sada i plačući govorim: mnogi žive kao neprijatelji križa  Kristova.",Croatian
"Svršetak im je propast, bog im je trbuh, slava  u sramoti - jer misle na zemaljsko.",Croatian
"Naša je pak domovina  na nebesima, odakle iščekujemo Spasitelja, Gospodina našega Isusa  Krista:",Croatian
snagom kojom ima moć sve sebi podložiti on će preobraziti  ovo naše bijedno tijelo i suobličiti ga tijelu svomu slavnomu.,Croatian
"Stoga, braćo moja ljubljena i željkovana, radosti moja i vijenče  moj, tako - čvrsto stojte u Gospodinu.",Croatian
"Evodiju zaklinjem, i Sintihu zaklinjem da budu složne  u Gospodinu.",Croatian
"Da, molim i tebe, čestiti druže, pomaži im jer  su se one u evanđelju borile zajedno sa mnom, i s Klementom i  ostalim mojim suradnicima, kojih su imena u knjizi Života.",Croatian
Radujte se u Gospodinu uvijek! Ponavljam: radujte se!,Croatian
Blagost vaša neka je znana svim ljudima! Gospodin je blizu!,Croatian
"Ne budite zabrinuti ni za što, nego u svemu - molitvom i prošnjom, sa zahvaljivanjem - očitujte svoje molbe Bogu.",Croatian
I mir Božji  koji je iznad svakog razuma čuvat će srca vaša i vaše misli u  Kristu Isusu.,Croatian
"Uostalom, braćo, što je god istinito, što god časno, što  god pravedno, što god čisto, što god ljubazno, što god hvalevrijedno;  je li što krepost, je li što pohvala - to nek vam je na srcu!",Croatian
"Što ste naučili, i primili, i čuli, i vidjeli na meni - to  činite i Bog mira bit će s vama!",Croatian
"Uvelike se obradovah u Gospodinu što ste napokon procvali  te mislite na me; mislili ste i prije, ali niste imali prigode.",Croatian
"Govorim to ne zbog oskudice, ta naučen sam u svakoj prigodi  biti zadovoljan.",Croatian
"Znam i oskudijevati, znam i obilovati! Na  sve sam i na svašta navikao: i sit biti i gladovati, i obilovati  i oskudijevati.",Croatian
Sve mogu u Onome koji me jača!,Croatian
"Ipak,  lijepo je od vas što sa mnom podijeliste moju nevolju.",Croatian
"A  i vi, Filipljani, znate: u početku evanđelja, kad otputovah iz  Makedonije, nijedna mi se Crkva nije pridružila u pogledu izdataka  i primitaka, doli vi jedini.",Croatian
"Čak ste mi i u Solun i jednom, i dvaput, za potrebe poslali.",Croatian
"Ne, ne tražim dara; tražim  samo plod izobilan u vašu korist.",Croatian
"Imam svega i u izobilju;  namiren sam otkad po Epafroditu primih ono od vas, miris ugodan, žrtvu milu, ugodnu Bogu.",Croatian
"A Bog moj ispunit će svaku  vašu potrebu po bogatstvu svome, veličanstveno, u Kristu Isusu.",Croatian
"Bogu pak, Ocu našemu, slava u vijeke vjekova! Amen.",Croatian
Pozdravite svakoga svetog u Kristu Isusu. Pozdravljaju  vas braća koja su sa mnom.,Croatian
"Pozdravljaju vas svi sveti, ponajpače  oni iz careva dvora.",Croatian
Milost Gospodina Isusa Krista s duhom vašim!,Croatian
"Pavao, po volji Božjoj apostol Krista Isusa, i brat Timotej:",Croatian
"Kološanima, svetoj i vjernoj braći u Kristu. Milost vam i  mir od Boga, Oca našega!",Croatian
"Zahvaljujemo Bogu, Ocu Gospodina našega Isusa Krista,  svagda za vas moleći.",Croatian
Jer čuli smo za vašu vjeru u Kristu  Isusu i za ljubav koju gajite prema svima svetima,Croatian
poradi nade  koja vam je pohranjena u nebesima. Za nju ste već čuli u Riječi  istine -,Croatian
"evanđelju koje je do vas doprlo te plodove nosi i  raste, kao što po svem svijetu, tako i među vama od dana kad  ste čuli i spoznali milost Božju po istini,",Croatian
"kako ste naučili  od ljubljenog Epafre, sluge zajedno s nama; on je umjesto nas, vjeran poslužitelj Kristov,",Croatian
on nas je i obavijestio o vašoj  ljubavi u Duhu.,Croatian
"Zato i mi, od dana kada to čusmo, neprestano za vas molimo  i ištemo da se ispunite spoznajom volje Njegove u svoj mudrosti  i shvaćanju duhovnome:",Croatian
"da živite dostojno Gospodina i posve  mu ugodite, plodni svakim dobrim djelom i rastući u spoznaji  Božjoj;",Croatian
"osnaženi svakom snagom, po sili Slave njegove, za  svaku postojanost i strpljivost;",Croatian
s radošću zahvaljujući Ocu  koji vas osposobi za dioništvo u baštini svetih u svjetlosti.,Croatian
"On nas izbavi iz vlasti tame i prenese u kraljevstvo  Sina, ljubavi svoje,",Croatian
"u kome imamo otkupljenje, otpuštenje  grijeha.",Croatian
"On je slika Boga nevidljivoga, Prvorođenac svakog stvorenja.",Croatian
"Ta u njemu je sve stvoreno na nebesima i na zemlji, vidljivo i nevidljivo, bilo Prijestolja, bilo Gospodstva, bilo Vrhovništva, bilo Vlasti - sve je po njemu i za njega stvoreno:",Croatian
on je prije svega i sve stoji u njemu.,Croatian
"On je Glava Tijela, Crkve; on je Početak, Prvorođenac od mrtvih, da u svemu bude Prvak.",Croatian
Jer svidjelo se Bogu u njemu nastaniti svu Puninu,Croatian
"i po njemu - uspostavivši mir krvlju križa njegova - izmiriti sa sobom sve, bilo na zemlji, bilo na nebesima.",Croatian
"I vas, nekoć po zlim djelima udaljene i neprijateljski  raspoložene,",Croatian
"sada u ljudskom tijelu Kristovu, po smrti, sa  sobom izmiri da vas k sebi privede svete, bez mane i besprigovorne.",Croatian
"Samo ako ostanete u vjeri utemeljeni, stalni i nepoljuljani  u nadi evanđelja koje čuste, koje se propovijeda svakom stvorenju  pod nebom, a ja mu, Pavao, postadoh poslužiteljem.",Croatian
"Radujem se sada dok trpim za vas i u svom tijelu dopunjam  što nedostaje mukama Kristovim za Tijelo njegovo, za Crkvu.",Croatian
Njoj  ja postadoh poslužiteljem po rasporedbi Božjoj koja mi je dana  za vas da potpuno pronesem Riječ Božju -,Croatian
"otajstvo pred vjekovima  i pred naraštajima skriveno, a sada očitovano svetima njegovim.",Croatian
"Njima Bog htjede obznaniti kako li je slavom bogato to otajstvo  među poganima: to jest Krist u vama, nada slave!",Croatian
"Njega mi  navješćujemo, opominjući svakoga čovjeka, poučavajući svakoga  čovjeka u svoj mudrosti da bismo svakoga čovjeka doveli do savršenstva  u Kristu.",Croatian
Za to se i trudim i borim njegovom djelotvornošću  koja u meni snažno djeluje.,Croatian
"Htio bih uistinu da znate koliko mi se boriti za vas, za one  u Laodiceji i za sve koji me nisu vidjeli licem u lice:",Croatian
"da  se ohrabre srca njihova, povezana u ljubavi, te se vinu do svega  bogatstva, punine shvaćanja, do spoznanja otajstva Božjega -  Krista,",Croatian
u kojem su sva bogatstva mudrosti i spoznaje  skrivena.,Croatian
To govorim zato da vas tko ne prevari zavodljivim riječima.,Croatian
"Jer ako sam tijelom nenazočan, duhom sam ipak s vama: s radošću  promatram vaš red i čvrstoću vaše vjere u Krista.",Croatian
"Kao što primiste Krista Isusa, Gospodina, tako u njemu  živite:",Croatian
"ukorijenjeni i nazidani na njemu i učvršćeni vjerom  kako ste poučeni, obilujte zahvaljivanjem.",Croatian
"Pazite da vas tko ne odvuče mudrovanjem i ispraznim zavaravanjem  što se oslanja na predaju ljudsku, na ""počela svijeta"", a ne  na Krista.",Croatian
Jer u njemu tjelesno prebiva sva punina božanstva; te  ste i vi,Croatian
"ispunjeni u njemu, koji je glava svakoga Vrhovništva  i Vlasti.",Croatian
U njemu ste i obrezani obrezanjem nerukotvorenim - svukoste  tijelo puteno - obrezanjem Kristovim:,Croatian
"s njime suukopani u  krštenju, u njemu ste i suuskrsli po vjeri u snagu Boga koji  ga uskrisi od mrtvih.",Croatian
"On i vas, koji bijaste mrtvi zbog prijestupa  i neobrezanosti svoga tijela, i vas on oživi zajedno s njime. Milostivo nam je oprostio sve prijestupe,",Croatian
"izbrisao zadužnicu  koja propisima bijaše protiv nas, protivila nam se. Nju on ukloni  pribivši je na križ.",Croatian
"Skinu Vrhovništva i Vlasti, javno to  pokaza: u pobjedničkoj ih povorci s njime vodi.",Croatian
"Neka vas dakle nitko ne sudi po jelu ili po piću, po  blagdanima, mlađacima ili subotama.",Croatian
"To je tek sjena onoga  što dolazi, a zbiljnost jest - tijelo Kristovo.",Croatian
"Nitko neka  vas ne podcjenjuje zato što on sam uživa u ""poniznosti i štovanju  anđela"", zadubljuje se u svoja viđenja, bezrazložno se nadima  tjelesnom pameću svojom,",Croatian
"a ne drži se Glave, Njega od kojeg  sve Tijelo, zglobovima i svezama zbrinuto i povezano, raste rastom  Božjim.",Croatian
"Ako ste s Kristom umrli za počela svijeta, zašto se,  kao da još u ovom svijetu živite, dajete pod propise:",Croatian
"""Ne  diraj, ne kušaj, ne dotiči""?",Croatian
Sve će to uporabom propasti.  Uredbe i nauci ljudski!,Croatian
"Po samozvanu bogoštovlju, poniznosti  i trapljenju tijela sve to doduše slovi kao mudrost, ali nema  nikakve vrijednosti, samo zasićuje tijelo.",Croatian
"Ako ste suuskrsli s Kristom, tražite što je gore, gdje Krist  sjedi zdesna Bogu!",Croatian
"Za onim gore težite, ne za zemaljskim!",Croatian
Ta umrijeste i život je vaš skriven s Kristom u Bogu!,Croatian
"Kad  se pojavi Krist, život vaš, tada ćete se i vi s njime pojaviti  u slavi.",Croatian
"Umrtvite dakle udove svoje zemaljske: bludnost, nečistoću, strasti, zlu požudu i pohlepu - to idolopoklonstvo!",Croatian
Zbog  toga dolazi gnjev Božji na sinove neposlušne.,Croatian
"Tim ste putom  i vi nekoć hodili, kad ste u tome živjeli.",Croatian
"Ali sada i vi odložite  sve! Gnjev, srdžba, opakost, hula, prostota van iz vaših usta!",Croatian
Ne varajte jedni druge! Jer svukoste staroga čovjeka s njegovim djelima,Croatian
"i obukoste  novoga, koji se obnavlja za spoznanje po slici svoga Stvoritelja!",Croatian
"Tu više nema: Grk - Židov, obrezanje - neobrezanje, barbar  - skit, rob - slobodnjak, nego sve i u svima - Krist.",Croatian
"Zaodjenite se dakle - kao izabranici Božji, sveti i ljubljeni  - u milosrdno srce, dobrostivost, poniznost, blagost, strpljivost",Croatian
"te podnosite jedni druge praštajući ako tko ima protiv koga  kakvu pritužbu! Kao što je Gospodin vama oprostio, tako i vi!",Croatian
A povrh svega - ljubav! To je sveza savršenstva.,Croatian
I mir  Kristov neka upravlja srcima vašim - mir na koji ste pozvani  u jednom tijelu! I zahvalni budite!,Croatian
"Riječ Kristova neka u svem bogatstvu prebiva u vama!  U svakoj se mudrosti poučavajte i urazumljujte! Psalmima, hvalospjevima, pjesmama duhovnim od srca pjevajte hvalu Bogu!",Croatian
"I sve što  god riječju ili djelom činite, sve činite u imenu Gospodina Isusa, zahvaljujući Bogu Ocu po njemu!",Croatian
"Žene, pokoravajte se svojim muževima kao što dolikuje  u Gospodinu!",Croatian
"Muževi, ljubite svoje žene i ne budite osorni  prema njima.",Croatian
"Djeco, slušajte roditelje u svemu, ta to je  milo u Gospodinu!",Croatian
"Očevi, ne ogorčujte svoje djece da ne klonu  duhom.",Croatian
"Robovi, slušajte u svemu svoje zemaljske gospodare! Ne  naoko, kao oni koji se ulaguju ljudima, nego u jednostavnosti  srca, bojeći se Gospodina.",Croatian
"Što god radite, zdušno činite, kao Gospodinu, a ne ljudima,",Croatian
"znajući da ćete od Gospodina  primiti nagradu, baštinu. Gospodinu Kristu služite.",Croatian
"Doista, nepravedniku će se uzvratiti što je nepravedno učinio. Ne, nema  pristranosti!",Croatian
"Gospodari, pružajte svojim robovima što je pravo i pravično, znajući da i vi imate Gospodina na nebu!",Croatian
"U molitvi ustrajte, bdijte u njoj u zahvaljivanju!",Croatian
"Molite  ujedno i za nas: da nam Bog otvori vrata riječi te propovijedamo  otajstvo Kristovo, za koje sam i okovan;",Croatian
da ga očitujem propovijedajući  kako treba.,Croatian
Mudro se ponašajte prema onima vani: iskupljujte vrijeme!,Croatian
"Riječ neka vam je uvijek ljubazna, solju začinjena: znajte  svakomu odgovoriti kako treba.",Croatian
"Što je sa mnom - o svemu će vas obavijestiti Tihik, ljubljeni  brat, vjerni poslužitelj i sa mnom sluga u Gospodinu.",Croatian
Njega  šaljem k vama baš zato da znate kako smo i da ohrabri srca vaša.,Croatian
"Šaljem ga s Onezimom, vjernim i ljubljenim bratom, koji je  vaš zemljak: oni će vam priopćiti kako je ovdje.",Croatian
"Pozdravlja vas Aristarh, suuznik moj. I Marko, nećak  Barnabin, o kome primiste naredbe: dođe li k vama, lijepo ga  primite.",Croatian
"Pozdravlja vas i Isus, zvani Just. Od onih koji  su iz obrezanja samo su mi ovi suradnici na kraljevstvu Božjemu, oni mi bijahu utjehom.",Croatian
"Pozdravlja vas Epafra, vaš zemljak, sluga Krista Isusa; on se uvijek bori za vas u molitvama: da  se održite, savršeni i ispunjeni, u posvemašnjoj volji Božjoj.",Croatian
Svjedočim doista za nj: mnogo se trudi za vas i za one u  Laodiceji i one u Hierapolu.,Croatian
"Pozdravlja vas Luka, ljubljeni  liječnik, i Dema.",Croatian
"Pozdravite braću u Laodiceji, i Nimfu i Crkvu u njezinoj  kući.",Croatian
"A kad se ova poslanica pročita kod vas, pobrinite se  da se pročita i u Laodicejskoj crkvi, i vi da pročitate onu iz  Laodiceje.",Croatian
"I recite Arhipu: ""Pazi na službu koju si primio  u Gospodinu: ispuni je!""",Croatian
"Pozdrav mojom rukom, Pavlovom! Spominjite se mojih okova!  Milost s vama!",Croatian
"Pavao, Silvan i Timotej Crkvi Solunjana u Bogu Ocu i Gospodinu  Isusu Kristu. Milost vam i mir!",Croatian
Zahvaljujemo uvijek Bogu za sve vas i bez prestanka vas  se sjećamo u svojim molitvama,Croatian
"spominjući se vaše djelotvorne  vjere, zauzete ljubavi i postojane nade u Gospodinu našem Isusu  Kristu, pred Bogom i Ocem našim.",Croatian
"Svjesni smo, braćo od Boga  ljubljena, vašeg izabranja",Croatian
"jer evanđelje naše nije k vama  došlo samo u riječi nego i u snazi, u Duhu Svetome i mnogostrukoj  punini. Takvi smo, kao što znate, poradi vas među vama bili.",Croatian
I vi postadoste nasljedovatelji naši i Gospodinovi: sve u  nevolji mnogoj prigrliste Riječ s radošću Duha Svetoga,Croatian
tako  da postadoste uzorom svim vjernicima u Makedoniji i Ahaji.,Croatian
"Od  vas je doista ne samo riječ Gospodnja odjeknula po Makedoniji  i Ahaji, nego se i vaša vjera u Boga posvuda tako proširila te  nije potrebno da o tome govorimo.",Croatian
"Oni sami o nama pripovijedaju:  kako dođosmo k vama, kako se od idola obratiste k Bogu da biste  služili Bogu živomu i istinskomu",Croatian
"i iščekivali s nebesa Sina  njegova koga uskrisi od mrtvih, Isusa koji nas izbavlja od gnjeva  što dolazi.",Croatian
"Sami doista znate, braćo: naš dolazak k vama nije bio uzaludan.",Croatian
"Naprotiv, i pošto smo, kako znate, u Filipima trpjeli i bili  pogrđeni, odvažismo se u Bogu našemu iznijeti vam, uz tešku borbu, evanđelje Božje.",Croatian
"Uistinu, naše poticanje ne proistječe iz  zablude, ni nečistoće, ni prijevare,",Croatian
"nego kako je Bog prosudio  povjeriti nam evanđelje, tako ga i navješćujemo - ne kao da želimo  ugoditi ljudima, nego Bogu koji prosuđuje srca naša.",Croatian
"Nikada  se zaista kako znate, ne poslužismo ni laskavom riječju ni -  Bog nam je svjedok - prikrivenom pohlepom.",Croatian
"Niti smo od ljudi  iskali slavu - ni od vas, ni od drugih -",Croatian
premda smo se mogli  nametnuti kao Kristovi apostoli. Ali bili smo među vama nježni  kao majka što hrani i njeguje svoju djecu.,Croatian
"Tako, puni ljubavi  prema vama, htjedosmo vam predati ne samo evanđelje Božje nego  i naše duše jer ste nam omiljeli.",Croatian
"Sjećate se doista, braćo, našega truda i napora. Propovijedali smo vam evanđelje Božje  i radili noću i danju da ne bismo opteretili koga od vas.",Croatian
"Svjedoci  ste vi i Bog kako smo se sveto, pravedno i besprijekorno vladali  prema vama, vjernicima.",Croatian
"Kao što znate, svakoga smo od vas  kao otac svoju djecu,",Croatian
"poticali, sokolili i zaklinjali da  živite dostojno Boga koji vas pozva u svoje kraljevstvo i slavu.",Croatian
"Zato, eto, i mi bez prestanka zahvaljujemo Bogu što ste, kad od nas primiste riječ poruke Božje, primili ne riječ ljudsku, nego kakva uistinu jest, riječ Božju koja i djeluje u vama,  vjernicima.",Croatian
"Doista, vi ste, braćo, postali nasljedovatelji crkava  Božjih koje su u Judeji u Kristu Isusu: i vi isto trpite od svojih  suplemenika što i oni od Židova,",Croatian
"koji su i Gospodina Isusa  i proroke ubili, i nas progonili, te Bogu ne ugađaju i svim se  ljudima protive",Croatian
"kad nam priječe propovijedati poganima da  se spase, da bi tako u svako vrijeme navršili mjeru zlodjela  svojih. Ali sručio se na njih konačni gnjev.",Croatian
"A mi, braćo, pošto smo za kratko vrijeme ostali bez vas  - licem, ne srcem - brže se bolje, u silnoj čežnji, požurismo  ugledati vaše lice.",Croatian
"Zaista, htjedosmo k vama - ja, Pavao, i jednom i dvaput - ali nas je spriječio Sotona.",Croatian
"Ta tko  li će biti naša nada, radost ili vijenac dični - zar možda ne  i vi? - pred Gospodinom našim Isusom o njegovu Dolasku?",Croatian
Vi  ste doista slava naša i radost!,Croatian
"Zato kad više ne mogosmo izdržati, pristadosmo ostati u Ateni  sami",Croatian
"te poslasmo Timoteja, brata našega i suradnika Božjega  u Kristovu evanđelju, da vas učvrsti i ohrabri u vjeri",Croatian
da  se nitko ne pokoleba u tim nevoljama. Ta i sami znate da smo  za to određeni:,Croatian
"doista, kad smo bili kod vas, pretkazivali  smo kako nas imaju zadesiti nevolje, što se, kako znate, i dogodilo.",Croatian
"Zbog toga i ja, ne mogavši više izdržati, poslah da saznam  o vašoj vjeri, da vas možda Zavodnik nije zaveo te je naš trud  postao uzaludan.",Croatian
"A sada kad se Timotej od vas k nama vratio i donio nam  radosnu vijest o vašoj vjeri i ljubavi, i da nas se sveudilj  ugodno sjećate i čeznete vidjeti nas, kao i mi vas -",Croatian
"zbog  toga smo, braćo, nad vama, vašom vjerom, bili utješeni uza svu  svoju tjeskobu i nevolju.",Croatian
"Da, sada živimo kada ste vi postojani  u Gospodinu!",Croatian
"I kojom bismo zahvalom mogli Bogu uzvratiti za  vas, za svu radost kojom se zbog vas radujemo pred Bogom svojim,",Croatian
dok noću i danju najusrdnije molimo da vidimo vaše lice  i nadoknadimo manjkavosti vaše vjere?,Croatian
A sam Bog i Otac naš i Gospodin naš Isus upravio naš  put prema vama!,Croatian
Vama pak Gospodin dao te jedni prema drugima  i prema svima rasli i obilovali ljubavlju kakva je i naša prema  vama.,Croatian
Učvrstio vam srca da budu besprijekorno sveta pred  Bogom i Ocem našim o Dolasku Gospodina našega Isusa i svih  svetih njegovih s njime.,Croatian
"Uostalom, braćo, molimo vas i zaklinjemo u Gospodinu Isusu:  primili ste od nas kako treba da živite da biste ugodili Bogu.  Vi tako i živite pa sve više napredujete!",Croatian
Ta znate koje smo  vam zapovijedi dali u Gospodinu Isusu.,Croatian
"Doista, ovo je volja  Božja: vaše posvećenje - da se uzdržavate od bludnosti,",Croatian
"da  svatko od vas zna svoje tijelo posjedovati u svetosti i poštovanju,",Croatian
"a ne u pohotnoj strasti kao pogani koji ne poznaju Boga,",Croatian
"pa time ne prikraćivati i varati svoga brata. Jer Gospodin  je osvetnik za sve to, kao što vam već rekosmo i posvjedočismo.",Croatian
"Bog nas, doista, nije pozvao na nečistoću, nego na svetost.",Croatian
"Prema tome, tko to odbacuje, ne odbacuje čovjeka nego Boga  koji svoga Duha Svetoga udahnjuje u vas.",Croatian
"A o bratoljublju vam nije potrebno pisati. Ta i sami ste  od Boga naučili ljubiti jedni druge,",Croatian
"a to doista i činite  prema svoj braći u cijeloj Makedoniji. Samo vas, braćo, potičemo  da u tom još više uznapredujete",Croatian
"pa da se trsite mirno živjeti, svoje činiti i raditi svojim rukama, kako smo vam zapovijedili,",Croatian
te tako časno živite prema onima vani i nikoga ne trebate.,Croatian
"Nećemo da budete u neznanju, braćo, o onima koji su usnuli, da ne tugujete kao drugi koji nemaju nade.",Croatian
"Doista, ako vjerujemo  da je Isus umro i uskrsnuo, onda će Bog i one koji usnuše u Isusu, privesti zajedno s njime.",Croatian
"Ovo vam uistinu velimo po riječi  Gospodnjoj: mi živi, preostali za Dolazak Gospodnji, nećemo preteći  onih koji su usnuli.",Croatian
"Jer sam će Gospodin - na zapovijed,  na glas arkanđelov, na zov trublje Božje - sići s neba. I najprije  će uskrsnuti mrtvi u Kristu,",Croatian
"a zatim ćemo mi živi, preostali, zajedno s njima biti poneseni na oblacima u susret Gospodinu, u zrak. I tako ćemo uvijek biti s Gospodinom.",Croatian
Tješite se  dakle uzajamno ovim riječima!,Croatian
"A o vremenima i trenucima nije, braćo, potrebno pisati vam.",Croatian
Ta i sami dobro znate da Dan Gospodnji dolazi baš kao kradljivac  u noći.,Croatian
"Dok još budu govorili: ""Mir i sigurnost"", zadesit  će ih iznenadna propast kao trudovi trudnicu i neće umaći.",Croatian
"Ali vi, braćo, niste u tami, da bi vas Dan mogao zaskočiti  kao kradljivac:",Croatian
ta svi ste vi sinovi svjetlosti i sinovi dana.  Nismo doista od noći ni od tame.,Croatian
"Onda i ne spavajmo kao ostali, nego bdijmo i trijezni budimo.",Croatian
"Jer koji spavaju, noću spavaju;  i koji se opijaju, noću se opijaju.",Croatian
"A mi koji smo od dana, budimo trijezni, obucimo oklop vjere i ljubavi i stavimo  kacigu, nadu spasenja!",Croatian
"Ta Bog nas nije odredio  za gnjev, nego da imamo spasenje po Gospodinu našem Isusu Kristu,",Croatian
koji je za nas umro da - bdjeli ili spavali - zajedno s  njime živimo.,Croatian
"Zato, tješite se uzajamno i izgrađujte jedan  drugoga, kako i činite.",Croatian
"Molimo vas, braćo: priznajte one koji se trude među vama, koji su vam predstojnici u Gospodinu i opominju vas;",Croatian
s ljubavlju  ih nadasve cijenite poradi njihova djela! Gajite mir među sobom!,Croatian
"Potičemo vas, braćo: opominjite  neuredne, sokolite malodušne, podržavajte slabe, budite velikodušni  prema svima!",Croatian
"Pazite da tko komu zlo zlom ne uzvrati, nego  uvijek promičite dobro jedni prema drugima i prema svima.",Croatian
Uvijek se radujte!,Croatian
Bez prestanka se molite!,Croatian
U  svemu zahvaljujte! Jer to je za vas volja Božja u Kristu Isusu.,Croatian
"Duha ne trnite,",Croatian
proroštava ne prezirite!,Croatian
"Sve  provjeravajte: dobro zadržite,",Croatian
svake se sjene zla  klonite!,Croatian
"A sam Bog mira neka vas posvema posveti i cijelo vaše  biće - duh vaš i duša i tijelo - neka se besprijekornim, savršenim  sačuva za Dolazak Gospodina našega Isusa Krista.",Croatian
Vjeran je  Onaj tko vas poziva: on će to i učiniti.,Croatian
"Braćo, molite i za nas!",Croatian
Pozdravite svu braću cjelovom svetim.,Croatian
Zaklinjem vas u Gospodinu: neka se ova poslanica pročita  svoj braći.,Croatian
Milost Gospodina našega Isusa Krista s vama!,Croatian
"Pavao, Silvan i Timotej Crkvi Solunjana u Bogu Ocu našemu i  Gospodinu Isusu Kristu.",Croatian
Milost vam i mir od Boga Oca i Gospodina  Isusa Krista!,Croatian
"Zahvaljivati moramo Bogu uvijek za vas, braćo, kao što  dolikuje jer izvanredno raste vaša vjera i množi se ljubav svakoga  od vas prema drugima,",Croatian
tako da se mi sami po crkvama Božjim  vama ponosimo zbog vaše postojanosti i vjere u svim progonstvima  i nevoljama koje podnosite.,Croatian
One su najava pravednog Suda Božjega:  da ćete se naći dostojni kraljevstva Božjega za koje i trpite.,Croatian
"Jer pravo je da Bog vašim mučiteljima mukom,",Croatian
"a vama, mučenima, zajedno s nama spokojem uzvrati kad se Gospodin Isus objavi  s nama, zajedno s anđelima svoje moći,",Croatian
u ognju žarkome  i osveti se onima koji ne poznaju Boga i ne pokoravaju se  evanđelju Gospodina našega Isusa.,Croatian
"Oni će biti kažnjeni vječnom  propašću, daleko od lica Gospodnjega i od slave njegova veličanstva,",Croatian
kada - u onaj Dan - dođe da se proslavi u svojim  svetima i da se prodiči u svima koji povjerovaše. Jer povjerovalo  se svjedočanstvu našemu među vama.,Croatian
Zato i molimo uvijek za vas da vas Bog učini dostojnima  poziva i snažno dovede do punine svako vaše nastojanje oko dobra  i djelo vaše vjere,Croatian
te da se proslavi ime Gospodina  našega Isusa u vama i vi u njemu - po milosti Boga našega i Gospodina  Isusa Krista.,Croatian
"A što se tiče Dolaska Gospodina našega Isusa Krista i našeg  okupljanja oko njega, molimo vas, braćo:",Croatian
"ne dajte se brzo  pokolebati u svom shvaćanju niti uznemiriti ni nekim duhom, ni  nekom riječju, ni nekim tobože našim pismom, kao da će sad-na  Dan Gospodnji.",Croatian
"Neka vas nitko ne zavede ni na koji način. Jer ako prije ne dođe onaj otpad i ne otkrije se Čovjek bezakonja, Sin propasti,",Croatian
"Protivnik, onaj koji uzdiže sebe protiv  svega što se zove Bog ili svetinja, dotle da i u Božji  hram zasjedne gradeći se Bogom...",Croatian
"Ne sjećate li se, to sam vam govorio dok sam još bio među vama?",Croatian
I sada znate  što ga zadržava da bi se pojavio tek u svoje vrijeme.,Croatian
"Doista, otajstvo bezakonja već je na djelu, samo ima tko da ga sada  zadržava dok ne bude uklonjen.",Croatian
Tada će se otkriti Bezakonik.  Njega će Gospodin Isus pogubiti dahom usta i uništiti  pojavkom Dolaska svoga -,Croatian
"njega koji djelovanjem Sotoninim  dolazi sa svom silom, lažnim znamenjima i čudesima",Croatian
i sa svim  nepravednim zavaravanjem onih koji propadaju poradi toga što  ne prihvatiše ljubavi prema istini da bi se spasili.,Croatian
I zato  im Bog šalje djelovanje zavodničko da povjeruju laži,Croatian
"te budu  osuđeni svi koji nisu povjerovali istini, nego su se odlučili  za nepravednost.",Croatian
"Mi pak moramo uvijek zahvaljivati Bogu za vas, braćo  od Gospodina ljubljena, što vas je od početka odabrao za spasenje, posvećenjem u Duhu i vjerom u istinu.",Croatian
"Da, na to vas pozva  po našem evanđelju - na posjedovanje slave Gospodina našega Isusa  Krista.",Croatian
"Stoga braćo, čvrsto stojte i držite se predaja u  kojima ste poučeni bilo našom riječju, bilo pismom.",Croatian
"A sam  Gospodin naš Isus Krist i Bog, Otac naš, koji nas uzljubi i koji  nam po milosti dade trajno ohrabrenje i dobru nadu,",Croatian
neka  ohrabri vaša srca i neka ih učvrsti u svakom dobru djelu i riječi!,Croatian
"Uostalom, molite, braćo, za nas da riječ Gospodnja trči i proslavlja  se kao i u vas",Croatian
i da se oslobodimo nezgodnih i opakih ljudi.  Jer nemaju svi vjere!,Croatian
"Ali, vjeran je Gospodin koji će nas  učvrstiti i sačuvati od Zloga.",Croatian
"A uzdamo se, u Gospodinu, u  vas: da vršite i da ćete vršiti ono što vam zapovijedamo.",Croatian
A  Gospodin neka upravi srca vaša k ljubavi Božjoj i postojanosti  Kristovoj.,Croatian
"Zapovijedamo vam, braćo, u ime Gospodina Isusa Krista  da se klonite svakoga brata što živi neuredno i ne po predaji  koju primiste od nas.",Croatian
"Ta sami znate kako nas treba nasljedovati.  Jer dok bijasmo među vama, nismo živjeli neuredno:",Croatian
"ničiji  kruh nismo badava jeli, nego smo u trudu i naporu noću i danju  radili da ne bismo opteretili koga od vas.",Croatian
"Ne što ne bismo  imali prava, nego da vam sebe damo za uzor koji ćete nasljedovati.",Croatian
"Doista, dok bijasmo u vas, ovo vam zapovijedasmo: Tko neće  da radi, neka i ne jede!",Croatian
"A čujemo da neki od vas žive neuredno:  ništa ne rade, nego dangube.",Croatian
Takvima zapovijedamo i zaklinjemo  ih u Gospodinu Isusu Kristu: neka s mirom rade i svoj kruh jedu.,Croatian
"Vama pak, braćo, neka ne dodija činiti dobro.",Croatian
"Ako  li se tko ne pokorava našoj riječi u ovoj poslanici, zabilježite  ga, ne drugujte s njime, da se postidi,",Croatian
"ali ga ne smatrajte  neprijateljem, nego ga urazumljujte kao brata.",Croatian
A sam Gospodin mira dao vam mir zauvijek i na svaki način!  Gospodin sa svima vama!,Croatian
"Pozdrav mojom rukom, Pavlovom. Ovo je znak u svakoj poslanici:  ovako pišem.",Croatian
Milost Gospodina našega Isusa Krista sa svima vama!,Croatian
"Pavao, apostol Krista Isusa po nalogu Boga, Spasitelja našega, i Krista Isusa, nade naše,",Croatian
"Timoteju, pravomu sinu u vjeri:  milost, milosrđe i mir od Boga Oca i Krista Isusa, Gospodina  našega!",Croatian
"Kao što sam te zamolio kad sam odlazio u Makedoniju, ostani  u Efezu da zapovijediš nekima neka ne naučavaju drugih nauka",Croatian
"i neka se ne zanose beskrajnim bajkama i rodoslovljima, koja  više pogoduju rasprama negoli rasporedbi Božjoj po vjeri.",Croatian
"Svrha  je te zapovijedi ljubav iz čista srca, dobre savjesti i vjere  neprijetvorne.",Croatian
To su neki promašili i zastranili u praznorječje;,Croatian
"htjeli bi biti učitelji Zakona, a ne razumiju ni što govore  ni što tvrde.",Croatian
"A mi znamo da je Zakon dobar ako se tko njime služi zakonito,",Croatian
"svjestan toga da je Zakon tu ne za pravednika nego za bezakonike  i nepokornike, nepobožnike i grešnike, bezbožnike i svetogrdnike, ocoubojice i materoubojice, koljače,",Croatian
"bludnike, muškoložnike, trgovce ljudima, varalice, krivokletnike, i ima li još što protivno  zdravom nauku -",Croatian
po evanđelju Slave blaženoga Boga koje je  meni povjereno.,Croatian
"Zahvalan sam Onome koji mi dade snagu - Kristu Isusu, Gospodinu našemu - jer me smatrao vrijednim povjerenja, kad  u službu postavi mene",Croatian
"koji prije bijah hulitelj, progonitelj  i nasilnik. Ali pomilovan sam jer sam to u neznanju učinio, još  u nevjeri.",Croatian
"I milost Gospodina našega preobilovala je zajedno  s vjerom i ljubavlju, u Kristu Isusu.",Croatian
"Vjerodostojna je riječ i vrijedna da se posve prihvati:  Isus Krist dođe na svijet spasiti grešnike, od kojih sam prvi  ja.",Croatian
A pomilovan sam zato da na meni prvome Isus Krist pokaže  svu strpljivost i pruži primjer svima koji će povjerovati u njega  za život vječni.,Croatian
"A Kralju vjekova, besmrtnome, nevidljivome, jedinome Bogu čast i slava u vijeke vjekova. Amen.",Croatian
"Taj ti zadatak predajem, sine Timoteju, u skladu s proroštvima  nekoć nad tobom izrečenima: na njih oslonjen, bij boj plemeniti",Croatian
"imajući vjeru i dobru savjest, koju su neki odbacili i doživjeli  brodolom vjere.",Croatian
"Među njima je Himenej i Aleksandar, koje  sam predao Sotoni da nauče ne huliti.",Croatian
"Dakle, preporučujem prije svega da se obavljaju prošnje, molitve, molbenice i zahvalnice za sve ljude,",Croatian
"za kraljeve i sve koji  su na vlasti, da provodimo miran i spokojan život u svoj bogoljubnosti  i ozbiljnosti.",Croatian
"To je dobro i ugodno pred Spasiteljem našim  Bogom,",Croatian
koji hoće da se svi ljudi spase i dođu do spoznanja  istine.,Croatian
"Jer jedan je Bog, jedan je i posrednik između Boga  i ljudi, čovjek - Krist Isus,",Croatian
"koji sebe samoga dade kao otkup  za sve. To je u svoje vrijeme dano svjedočanstvo,",Croatian
"za koje  sam ja postavljen propovjednikom i apostolom - istinu govorim, ne lažem - učiteljem naroda u vjeri i istini.",Croatian
"Hoću dakle da muškarci mole na svakome mjestu, podižući  čiste ruke bez srdžbe i raspre;",Croatian
"isto tako žene - u doličnu  držanju: neka se rese stidljivošću i razborom, ne pletenicama  i zlatom ili biserjem ili skupocjenim odijelom,",Croatian
"nego - dobrim  djelima, kako dolikuje ženama koje ispovijedaju bogoljubnost.",Croatian
Žena neka u miru prima pouku sa svom podložnošću.,Croatian
"Poučavati  pak ženi ne dopuštam, ni vladati nad mužem, nego - neka bude  na miru.",Croatian
"Jer prvi je oblikovan Adam, onda Eva;",Croatian
"i Adam  nije zaveden, a žena je, zavedena, učinila prekršaj.",Croatian
"A spasit  će se rađanjem djece ako ustraje u vjeri, ljubavi i posvećivanju, s razborom.",Croatian
"Vjerodostojna je riječ: teži li tko za nadgledništvom, časnu  službu želi.",Croatian
"Treba stoga da nadglednik bude besprijekoran, jedne žene muž, trijezan, razuman, sređen, gostoljubiv, sposoban  poučavati,",Croatian
"ne vinu sklon, ne nasilan nego popustljiv, ne ratoboran, ne srebroljubac;",Croatian
da svojom kućom dobro upravlja i sinove  drži u pokornosti sa svom ozbiljnošću -,Croatian
"a ne zna li netko  svojom kućom upravljati, kako će se brinuti za Crkvu Božju? -",Croatian
ne novoobraćenik da se ne bi uzoholio i pao pod osudu đavlovu.,Croatian
"A treba da ima i lijepo svjedočanstvo od onih vani, da ne  bi u rug upao i zamku đavlovu.",Croatian
"Ðakoni isto tako treba da budu ozbiljni, ne dvolični,  ne odani mnogom vinu ni prljavu dobitku -",Croatian
imajući otajstvo  vjere u čistoj savjesti.,Croatian
"I neka se najprije iskušavaju, pa  onda, budu li besprigovorni, neka obavljaju službu.",Croatian
"Žene isto tako neka budu ozbiljne, ne klevetnice nego  trijezne, vjerne u svemu.",Croatian
"đakoni neka budu jedne žene muževi, neka dobro upravljaju  djecom i svojim kućama.",Croatian
"Jer oni koji dobro obavljaju službu, stječu častan položaj i veliku smjelost u vjeri, vjeri u Isusu  Kristu.",Croatian
"Ovo ti pišem u nadi da ću ubrzo doći k tebi,",Croatian
"a okasnim  li, da znaš kako se treba vladati u kući Božjoj, koja je Crkva  Boga živoga, stup i uporište istine.",Croatian
"Da, po sveopćem uvjerenju, veliko je Otajstvo pobožnosti: On, očitovan u tijelu, opravdan u Duhu, viđen od anđela, propovijedan među narodima, vjerovan u svijetu, uznesen u slavu.",Croatian
Duh izričito govori da će u posljednja vremena neki otpasti  od vjere i prikloniti se prijevarnim duhovima i zloduhovskim  naucima.,Croatian
A sve to pod utjecajem himbe lažljivaca otupjele  savjesti,Croatian
koji zabranjuju ženiti se i nameću uzdržavati se  od jela što ih je Bog stvorio da ih sa zahvalnošću uzimaju oni  koji vjeruju i znaju istinu.,Croatian
"Doista, svako je Božje stvorenje  dobro i ne valja odbaciti ništa što se uzima sa zahvalnošću",Croatian
jer  se posvećuje riječju Božjom i molitvom.,Croatian
"To izlaži braći i bit ćeš dobar poslužitelj Krista Isusa, hranjen riječima vjere i dobroga nauka za kojim postojano ideš.",Croatian
Svjetovne pak i bablje priče odbijaj! Vježbaj se u pobožnosti!,Croatian
"Uistinu, tjelesno vježbanje malo čemu koristi, a pobožnost  je svemu korisna jer joj je obećan život - sadašnji i budući.",Croatian
Vjerodostojna je to riječ i vrijedna da se posve prihvati.,Croatian
"Ta za to se trudimo i borimo jer se pouzdajemo u Boga živoga  koji je Spasitelj svih ljudi, ponajpače vjernika.",Croatian
Zapovijedaj  to i naučavaj!,Croatian
"Nitko neka ne prezire tvoje mladosti, nego budi uzor  vjernicima u riječi, u vladanju, u ljubavi, u vjeri, u čistoći.",Croatian
"Dok ne dođem, posveti se čitanju, poticanju, poučavanju.",Croatian
"Ne zanemari milosnog dara koji je u tebi, koji ti je dan  po proroštvu zajedno s polaganjem ruku starješinstva.",Croatian
"Oko  toga nastoj, sav u tom budi da tvoj napredak bude svima očit.",Croatian
"Pripazi na samog sebe i na poučavanje! Ustraj u tome! Jer  to vršeći, spasit ćeš i sebe i one koji te slušaju.",Croatian
"Na starca se ne otresaj, nego ga nagovaraj kao oca, mladiće  kao braću,",Croatian
"starice kao majke, djevojke kao sestre - u svoj  čistoći.",Croatian
Udovice poštuj - one koje su zaista udovice.,Croatian
"Ako li  ipak koja udovica ima djecu ili unuke, neka najprije oni znaju  očitovati svoju pobožnost prema vlastitom domu i uzdarjem uzvraćati  roditeljima jer to je ugodno Bogu.",Croatian
"A ona koja je zaista udovica, posve sama, pouzdaje se u Boga, odana prošnjama i molitvama  noć i dan;",Croatian
"ona, naprotiv, koja provodi lagodan život, živa  je već umrla.",Croatian
I to naglašuj da budu besprijekorne.,Croatian
"Ako  li se tkogod za svoje, navlastito za ukućane, ne stara, zanijekao  je vjeru i gori je od nevjernika.",Croatian
"U popis neka se unosi udovica ne mlađa od šezdeset godina, jednog muža žena,",Croatian
"koja ima svjedočanstvo dobrih djela: da  je djecu odgojila, da je bila gostoljubiva, da je svetima noge  prala, da je nevoljnima pomagala, da se svakom dobru djelu posvećivala.",Croatian
"Mlađe pak udovice odbijaj jer kad ih požuda odvrati od Krista, hoće se udati,",Croatian
pa zasluže osudu što su pogazile prvotnu  vjernost.,Croatian
"A uz to se, obilazeći po kućama, nauče biti besposlene, i ne samo besposlene, nego i brbljave i nametljive, govoreći  što ne bi smjele.",Croatian
"Hoću dakle da se mlađe udaju, djecu rađaju, da budu kućevne te ne daju protivniku nikakva povoda za pogrđivanje.",Croatian
Jer već su neke zastranile za Sotonom.,Croatian
"Ako koja vjernica  ima udovica, neka im pomaže, a neka se ne opterećuje Crkva, da  uzmogne pomoći onima koje su zaista udovice.",Croatian
"Starješine koji su dobri predstojnici dostojni su dvostruke  časti, ponajpače oni koji se trude oko Riječi i poučavanja.",Croatian
Pismo  doista veli: Volu koji vrši ne zavezuj usta! I: Vrijedan  je radnik plaće svoje.,Croatian
"Protiv starješine ne primaj tužbe, osim na osnovi dvaju ili triju svjedoka.",Croatian
"One koji  griješe, pred svima ukori da i drugi imaju straha!",Croatian
Zaklinjem  te pred Bogom i Kristom Isusom i izabranim anđelima da se toga  držiš bez predrasude i ništa ne činiš po naklonosti.,Croatian
Ruku  prebrzo ni na koga ne polaži i ne budi dionikom tuđih grijeha!  Sebe čistim čuvaj!,Croatian
"Ne pij više samo vode, nego uzimaj malo  vina poradi želuca i čestih svojih slabosti.",Croatian
"Grijesi nekih ljudi očiti su i prije suda, nekih pak  samo nakon njega.",Croatian
"Tako su i dobra djela očita, a bila i drukčija, ne mogu se sakriti.",Croatian
"Koji su pod jarmom, robovi, neka svoje gospodare smatraju svake  časti dostojnima da se ne bi pogrđivalo ime Božje i nauk.",Croatian
"A  oni kojima su gospodari vjernici, neka ih ne cijene manje zato  što su braća, nego neka im još više služe jer ti koji primaju  njihovo dobročinstvo vjernici su i ljubljena braća. To naučavaj i preporučuj!",Croatian
"A tko drukčije naučava i ne  prianja uza zdrave riječi, riječi Gospodina našega Isusa Krista, i nauk u skladu s pobožnošću,",Croatian
"nadut je, puka neznalica, samo  boluje od raspra i rječoborstava, od kojih nastaje zavist, svađa, pogrde, zla sumnjičenja,",Croatian
"razračunavanja ljudi pokvarene pameti  i lišenih istine, što pobožnost smatraju dobitkom.",Croatian
"Pa i jest  dobitak velik pobožnost, zadovoljna onim što ima!",Croatian
Ta ništa  nismo donijeli na svijet te iz njega ništa ni iznijeti ne možemo!,Croatian
"Imamo li dakle hranu i odjeću, zadovoljimo se time.",Croatian
"Jer  oni koji se hoće bogatiti, upadaju u napast, zamku i mnoge nerazumne  i štetne požude što ljude strovaljuju u zator i propast.",Croatian
"Zaista, korijen svih zala jest srebroljublje; njemu odani, mnogi odlutaše  od vjere i sami sebe isprobadaše mukama mnogima.",Croatian
"A ti se, Božji čovječe, toga kloni! Teži za pravednošću, pobožnošću, vjerom, ljubavlju, postojanošću, krotkošću!",Croatian
"Bij  dobar boj vjere, osvoji vječni život na koji si pozvan i radi  kojega si dao ono lijepo svjedočanstvo pred mnogim svjedocima!",Croatian
Zapovijedam pred Bogom koji svemu život daje i pred Kristom  Isusom koji pred Poncijem Pilatom posvjedoči lijepo svjedočanstvo:,Croatian
"čuvaj Zapovijed, neokaljano i besprijekorno, do Pojavka Gospodina  našega Isusa Krista.",Croatian
"Njega će u svoje vrijeme pokazati On, Blaženi i jedini Vladar, Kralj kraljeva i Gospodar gospodara,",Croatian
"koji jedini ima besmrtnost, prebiva u svjetlu nedostupnu, koga nitko od ljudi ne vidje niti ga vidjeti može. Njemu čast i vlast vjekovječna! Amen.",Croatian
"Onima koji su u sadašnjem svijetu bogati zapovijedaj  neka ne budu bahati i neka se ne uzdaju u nesigurno bogatstvo, nego u Boga koji nam sve bogato daje na uživanje;",Croatian
"neka dobro  čine, neka se bogate dobrim djelima, neka budu darežljivi, zajedničari  -",Croatian
prikupljajući sebi lijepu glavnicu za budućnost da osvoje  onaj pravi život.,Croatian
"Timoteju, poklad čuvaj kloneći se svjetovnoga praznoglasja  i proturječja nekog nazovispoznanja,",Croatian
koje su neki ispovijedali  pa od vjere zastranili. Milost s vama,Croatian
"Pavao, apostol Krista Isusa voljom Božjom, po obećanju života, života u Kristu Isusu,",Croatian
"Timoteju, ljubljenom sinu: milost, milosrđe i mir od Boga Oca i Krista Isusa, Gospodina našega.",Croatian
"Zahvalan sam Bogu, kojemu onamo od predaka čiste savjesti  služim, dok te se neprestano spominjem u svojim molitvama noć  i dan.",Croatian
Sjetim se tvojih suza i zaželim vidjeti te da se napunim  radosti,Croatian
"imajući na pameti neprijetvornu vjeru koja je u tebi  - onu vjeru koja je najprije prebivala u tvojoj baki Loidi i  tvojoj majci Euniki, a uvjeren sam, i u tebi.",Croatian
Poradi toga podsjećam te: raspiruj milosni dar Božji koji  je u tebi po polaganju mojih ruku.,Croatian
"Jer nije nam Bog dao duha  bojažljivosti, nego snage, ljubavi i razbora.",Croatian
"Ne stidi se  stoga svjedočanstva za Gospodina našega, ni mene, sužnja njegova.  Nego zlopati se zajedno sa mnom za evanđelje, po snazi Boga",Croatian
"koji  nas je spasio i pozvao pozivom svetim - ne po našim djelima,  nego po svojem naumu i milosti koja nam je dana u Kristu Isusu  prije vremena vjekovječnih,",Croatian
"a očitovana je sada pojavkom  Spasitelja našega Krista Isusa, koji obeskrijepi smrt i učini  da zasja život i neraspadljivost - po evanđelju",Croatian
"za koje sam  ja postavljen propovjednikom, apostolom i učiteljem.",Croatian
"Poradi toga i ovo trpim, ali se ne stidim jer znam komu  sam povjerovao i uvjeren sam da je on moćan poklad moj sačuvati  za onaj Dan.",Croatian
Uzorom neka ti budu zdrave riječi koje si od mene čuo  u vjeri i ljubavi u Kristu Isusu.,Croatian
Lijepi poklad čuvaj po  Duhu Svetom koji prebiva u nama.,Croatian
"Napustiše me, to znaš, svi u Aziji, među njima i Figel  i Hermogen.",Croatian
"Neka Gospodin milosrđem podari Oneziforov dom  jer me često osvježivao i nije se stidio mojih okova,",Croatian
"nego  kad je bio u Rimu, brižljivo me potražio i našao.",Croatian
"Dao mu  Gospodin naći milosrđe u Gospodina u onaj Dan! A koliko je usluga  u Efezu iskazao, to ti najbolje znaš.",Croatian
"Ti se dakle, dijete moje, jačaj milošću u Kristu Isusu",Croatian
"i  što si od mene po mnogim svjedocima čuo, to predaj vjernim ljudima  koji će biti podobni i druge poučiti.",Croatian
S njima se zlopati kao  dobar vojnik Krista Isusa.,Croatian
"Tko vojuje, ne zapleće se u svagdanje  poslove kako bi se vojskovođi svidio.",Croatian
"I natječe li se tko, ne ovjenčava se ako se zakonito ne natječe.",Croatian
Ratar koji se  trudi treba da prvi primi od uroda.,Croatian
Shvati što govorim! Ta  dat će ti Gospodin razum u svemu.,Croatian
"Spominji se Isusa Krista, uskrsla od mrtvih, od potomstva  Davidova - po mojem evanđelju.",Croatian
"Za nj se ja zlopatim sve do  okova, kao zločinac. Ali riječ Božja nije okovana!",Croatian
"Stoga  sve podnosim radi izabranih, da i oni postignu spasenje, spasenje  u Kristu Isusu, zajedno s vječnom slavom.",Croatian
"Vjerodostojna je riječ: Ako s njime umrijesmo, s njime ćemo i živjeti.",Croatian
"Ako ustrajemo, s njime ćemo i kraljevati. Ako ga zaniječemo, i on će zanijekati nas.",Croatian
"Ako ne budemo vjerni, on vjeran ostaje. Ta ne može sebe zanijekati!",Croatian
"Na to podsjećaj zaklinjući pred Bogom neka ne bude rječoborstva:  ničemu ne koristi, a na propast je onima koji slušaju.",Croatian
"Uznastoj  da kao prokušan staneš pred Boga kao radnik koji se nema čega  stidjeti, koji ispravno reže riječ istine.",Croatian
Svjetovnih se  pak praznorječja kloni: sve će više provaljivati prema bezbožnosti,Croatian
"i riječ će njihova kao rak-rana izgrizati. Od njih su Himenej  i Filet,",Croatian
koji zastraniše od istine tvrdeći da je uskrsnuće  već bilo te nekima prevraćaju vjeru.,Croatian
Ipak čvrsti temelj Božji stoji - pod ovim je pečatom:  Poznaje Gospodin one koji su njegovi i neka se kloni zloće  tko god imenuje ime Gospodnje.,Croatian
"Pa u velikoj kući ima posuda ne samo zlatnih i srebrnih, nego i drvenih i glinenih; i jedne su časne, druge pak nečasne.",Croatian
"Očisti li se dakle tko od toga, bit će posuda časna, posvećena, korisna Gospodaru, za svako dobro djelo prikladna.",Croatian
"A mladenačkih se strastvenosti kloni! Teži za pravednošću, vjerom, ljubavlju, mirom sa svima koji iz čista srca prizivlju  Gospodina.",Croatian
Lude pak i neobuzdane raspre odbijaj znajući da  rađaju svađama.,Croatian
"A sluga Gospodnji treba da se ne svađa, nego  da bude nježan prema svima, sposoban poučavati, zlo podnositi,",Croatian
"da s blagošću preodgaja protivnike, ne bi li ih Bog podario  obraćenjem te spoznaju istinu",Croatian
i ponovno budu trijezni izvan  zamke đavla koji ih drži robljem svoje volje.,Croatian
A ovo znaj: u posljednjim danima nastat će teška vremena.,Croatian
"Ljudi  će doista biti sebeljupci, srebroljupci, preuzetnici, oholice, hulitelji, roditeljima neposlušni, nezahvalnici, bezbožnici,",Croatian
"bešćutnici, nepomirljivci, klevetnici, neobuzdanici, goropadnici, neljubitelji dobra,",Croatian
"izdajice, brzopletnici, naduti, ljubitelji  užitka više nego ljubitelji Boga.",Croatian
"Imaju obličje pobožnosti, ali snage su se njezine odrekli. I njih se kloni!",Croatian
"Od njih su doista oni što se uvlače u kuće i zarobljuju  ženice, natovarene grijesima, vodane najrazličitijim strastima:",Croatian
"one uvijek uče, a nikako ne mogu doći do spoznaje istine.",Croatian
"Kao što se Janes i Jambres suprotstaviše Mojsiju, tako se  i ovi, ljudi pokvarena uma, u vjeri neprokušani, suprotstavljaju  istini.",Croatian
"Ali neće više napredovati jer bezumlje će ovih postati  očito, kako se to i onima dogodilo.",Croatian
"A ti si pošao za nmom u poučavanju, u ponašanju, u naumu, u vjeri, u strpljivosti, u ljubavi, u postojanosti;",Croatian
"u progonstvima, u patnjama koje su me zadesile u Antiohiji, u Ikoniju, u Listri.  Kakva li sam progonstva podnio! I iz svih me izbavio Gospodin!",Croatian
"A i svi koji hoće živjeti pobožno u Kristu Isusu, bit će  progonjeni.",Croatian
Zli pak ljudi i vračari napredovat će sve više  u zlu - kao zavodnici i zavedeni.,Croatian
"Ti, naprotiv, ostani u onome u čemu si poučen i čemu  si vjeru dao, svjestan od koga si sve poučen",Croatian
"i da od malena  poznaješ Sveta pisma koja su vrsna učiniti te mudrim tebi na  spasenje po vjeri, vjeri u Kristu Isusu.",Croatian
"Sve Pismo, bogoduho, korisno je za poučavanje, uvjeravanje, popravljanje, odgajanje u pravednosti,",Croatian
"da čovjek Božji bude  vrstan, za svako dobro djelo podoban.",Croatian
"Zaklinjem te pred Bogom i Kristom Isusom, koji će suditi žive  i mrtve, zaklinjem te pojavkom njegovim i kraljevstvom njegovim:",Croatian
"propovijedaj Riječ, uporan budi - bilo to zgodno ili nezgodno  - uvjeravaj, prijeti, zapovijedaj sa svom strpljivošću i poukom.",Croatian
Jer doći će vrijeme kad ljudi neće podnositi zdrava nauka  nego će sebi po vlastitim požudama nagomilavati učitelje kako  im godi ušima;,Croatian
"od istine će uho odvraćati, a bajkama se priklanjati.",Croatian
"Ti, naprotiv, budi trijezan u svemu, zlopati se, djelo izvrši  blagovjesničko, služenje svoje posve ispuni!",Croatian
"Jer ja se već prinosim za žrtvu ljevanicu, prispjelo je  vrijeme moga odlaska.",Croatian
"Dobar sam boj bio, trku završio, vjeru  sačuvao.",Croatian
"Stoga, pripravljen mi je vijenac pravednosti kojim  će mi u onaj Dan uzvratiti Gospodin, pravedan sudac; ne samo  meni, nego i svima koji s ljubavlju čekaju njegov pojavak.",Croatian
Nastoj što prije doći k meni!,Croatian
"Jer Dema me, zaljubljen  u sadašnji svijet, napustio i otišao u Solun; Krescencije u Galaciju, Tit u Dalmaciju.",Croatian
Luka je jedini sa mnom. Marka uzmi i dovedi  sa sobom jer mi je koristan za služenje.,Croatian
Tihika sam poslao  u Efez.,Croatian
"Kabanicu koju ostavih u Troadi kod Karpa, kada dođeš, donesi. I knjige, osobito pergamene.",Croatian
Aleksandar kovač nanio  mi je mnogo zla. Uzvratio mu Gospodin po njegovim djelima!,Croatian
Njega  se i ti čuvaj jer se veoma usprotivio našim riječima.,Croatian
"Za prve moje obrane nitko ne bijaše uza me, svi me napustiše.  Ne uračunalo im se!",Croatian
"Ali Gospodin je stajao uza me, on me  krijepio da se po meni potpuno razglasi Poruka te je čuju svi  narodi; i izbavljen sam iz usta lavljih.",Croatian
Izbavit će me Gospodin  od svakoga zla djela i spasiti za svoje nebesko kraljevstvo.  Njemu slava u vijeke vjekova! Amen!,Croatian
Pozdravi Prisku i Akvilu i Oneziforov dom!,Croatian
"Erast  osta u Korintu, a Trofima ostavih u Miletu bolesna.",Croatian
"Nastoj  doći prije zime. Pozdravlja te Eubul, Pudencije, Lino, Klaudija  i sva braća.",Croatian
Gospodin s duhom tvojim. Milost s vama!,Croatian
"Pavao, sluga Božji i apostol Isusa Krista poradi vjere izabranika  Božjih i spoznanja istine usmjerene k pobožnosti",Croatian
"u nadi života  vječnoga što ga, prije vremena vjekovječnih, obeća Bog, On koji  ne laže,",Croatian
"a u svoje doba očitova riječ svoju u propovijedanju  koje je meni povjereno po odredbi Spasitelja našega, Boga:",Croatian
"Titu, pravomu sinu po zajedničkoj vjeri, milost i mir od Boga i Krista  Isusa, Spasitelja našega!",Croatian
Poradi toga ostavih te na Kreti da urediš preostalo te  po gradovima postaviš starješine kako sam ti ja odredio:,Croatian
"je  li tko besprigovoran, jedne žene muž, jesu li mu djeca vjernici  i ne pod optužbom raskalašenosti ili nepokorna...",Croatian
"Jer nadstojnik  kao Božji upravitelj treba da bude besprigovoran: ne samoživ, ne jedljiv, ne vinu sklon, ni nasilju, ni prljavu dobitku,",Croatian
"nego  gostoljubiv, ljubitelj dobra, razuman, pravedan, svet, uzdržljiv,",Croatian
priljubljen uz vjerodostojnu riječ nauka da može i hrabriti  u zdravom nauku i uvjeravati protivnike.,Croatian
"Jer mnogi su nepokorni, praznorječni i zavodnici, ponajpače  oni iz obrezanja.",Croatian
"Njima treba začepiti usta jer cijele domove  prevraćaju naučavajući što ne bi smjeli, i to poradi prljava  dobitka.",Croatian
"Reče netko od njih, njihov vlastiti prorok: ""Krećani  uvijek lašci, opake zvijeri, trbusi dangubni.""",Croatian
"Svjedočanstvo je to istinito. Zato ih karaj oštro da  budu zdravi u vjeri,",Croatian
da ne prianjaju uza židovske bajke i  propise ljudi koji se odvraćaju od istine.,Croatian
"Sve je čisto čistima; okaljanima pak i nevjernima ništa  čisto, nego su im okaljani i razum i savjest.",Croatian
"Ispovijedaju  da Boga poznaju, ali djelima ga niječu - odvratni, neposlušni  i za koje god dobro djelo nepodesni.",Croatian
"Ti, naprotiv, govori što se priliči zdravu nauku:",Croatian
"starci  da budu trijezni, ozbiljni, razumni, zdrave vjere, ljubavi, postojanosti;",Croatian
"starice isto tako - vladanja kakvo dolikuje svetima: ne klevetnice, ne ropkinje mnogog vina, nego učiteljice dobra",Croatian
"da urazumljuju  mlađe neka ljube svoje muževe, djecu,",Croatian
"neka budu razumne, čiste, kućevne, dobre, podložne svojim muževima da se riječ Božja ne  bi pogrđivala.",Croatian
Mladiće isto tako potiči da budu razumni.,Croatian
"U svemu se  pokaži uzorom dobrih djela: u poučavanju - nepokvarljivost, ozbiljnost,",Croatian
"riječ zdrava, besprigovorna da se onaj nasuprot postidi nemajući  o nama reći ništa zlo.",Croatian
"Robovi neka se svojim gospodarima u svemu podlažu, ugađaju  im, ne proturječe,",Croatian
"ne pronevjeruju, nego neka im iskazuju  svaku dobru vjernost da u svemu budu ures nauku Spasitelja našega, Boga.",Croatian
"Pojavila se doista milost Božja, spasiteljica svih ljudi;",Croatian
"odgojila nas da se odreknemo bezbožnosti i svjetovnih požuda  te razumno, pravedno i pobožno živimo u sadašnjem svijetu,",Croatian
iščekujući  blaženu nadu i pojavak slave velikoga Boga i Spasitelja našega  Isusa Krista.,Croatian
On sebe dade za nas da nas otkupi od svakoga  bezakonja i očisti sebi Narod izabrani koji revnuje oko dobrih  djela.,Croatian
"To govori, zapovijedaj, karaj sa svom vlašću. Nitko neka  te ne prezire.",Croatian
"Podsjećaj ih da se podlažu poglavarstvima, vlastima, da slušaju, da budu spremni na svako dobro djelo,",Croatian
"nikoga da ne pogrđuju, da budu neratoborni, popustljivi, da očituju svaku blagost prema  svim ljudima.",Croatian
"Jer i mi nekoć bijasmo nerazumni, nepokorni, lutalice, robovi raznih požuda i naslada, živjeli smo u zlu  i zavisti, odvratni bili, mrzili jedni druge.",Croatian
"Ali kad se pojavila dobrostivost i čovjekoljublje Spasitelja  našega, Boga,",Croatian
"on nas spasi ne po djelima što ih u pravednosti  mi učinismo, nego po svojem milosrđu: kupelji novoga rođenja  i obnavljanja po Duhu Svetom",Croatian
"koga bogato izli na nas po Isusu  Kristu, Spasitelju našemu,",Croatian
"da opravdani njegovom milošću budemo, po nadi, baštinici života vječnoga.",Croatian
Vjerodostojna je ovo riječ i hoću da to uporno tvrdiš  te da oni koji su povjerovali Bogu uznastoje prednjačiti dobrim  djelima. To je dobro i korisno ljudima.,Croatian
"A ludih se raspra, i rodoslovlja, i svađa, i sukoba zakonskih  kloni: beskorisni su i isprazni.",Croatian
S krivovjercem nakon prvoga  i drugog upozorenja prekini,Croatian
znajući da je izopačen i da griješi:  on sam sebe osuđuje.,Croatian
"Kad pošaljem k tebi Artemu ili Tihika, požuri se k meni  u Nikopol jer sam odlučio ondje prezimiti.",Croatian
"Zenu, pravnika, i Apolona brižljivo opremi da im ništa ne ponestane.",Croatian
A i  naši neka se uče prednjačiti dobrim djelima u životnim potrebama  da ne budu neplodni.,Croatian
Pozdravljaju te svi koji su sa mnom. Pozdravi one koji nas ljube u vjeri. Milost sa svima vama!,Croatian
"Pavao, sužanj Isusa Krista, i brat Timotej: ljubljenom Filemonu, suradniku našemu,",Croatian
"i sestri Apiji, i Arhipu, suborcu našem, i Crkvi u tvojoj kući.",Croatian
"Milost vam i mir od Boga, Oca našega, i Gospodina Isusa Krista!",Croatian
Zahvaljujem svagda Bogu svojemu spominjući te se u svojim  molitvama,Croatian
jer čujem za tvoju ljubav i vjeru koju imaš prema  Gospodinu Isusu Kristu i prema svima svetima.,Croatian
Nek zajedništvo  tvoje vjere bude djelotvorno u spoznanju svakoga mogućeg dobra  među vama poradi Krista!,Croatian
"Uvelike si me doista obradovao i  utješio svojom ljubavlju jer si, brate, okrijepio srca svetih.",Croatian
"Stoga, premda imam punu slobodu u Kristu da ti zapovjedim  što ti je činiti,",Croatian
"poradi ljubavi radije molim, kakav već jesam, Pavao, starac, a sada i sužanj Krista Isusa.",Croatian
"Molim te za  svoje dijete koje rodih u okovima, za Onezima,",Croatian
"negda tebi  nekorisna, a sada i tebi i meni veoma korisna.",Croatian
"Šaljem ti  ga - njega, srce svoje.",Croatian
Htjedoh ga zadržati kod sebe da mi  mjesto tebe posluži u okovima evanđelja.,Croatian
"Ali ne htjedoh preko  tvoje volje da ne bi tvoja dobrota bila od nevolje, nego od dobre  volje.",Croatian
Možda baš zato bi za čas odijeljen da ga dobiješ zauvijek  -,Croatian
"ne kao roba, nego više od roba, kao brata ljubljenoga,  osobito meni, a koliko više tebi, i po tijelu i po Gospodinu.",Croatian
"Smatraš li me dakle drugom, primi ga kao mene.",Croatian
"Ako ti  je u čemu skrivio ili ti je što dužan, to meni upiši.",Croatian
"Ja, Pavao, potpisujem svojom rukom: ja ću platiti. Da ti ne reknem  da mi i samoga sebe duguješ!",Croatian
"Hajde, brate, da se tobom okoristim  u Gospodinu: okrijepi srce moje u Kristu!",Croatian
"Uzdajući se u tvoju  poslušnost, napisah ti uvjeren da ćeš još više učiniti, nego  te molim.",Croatian
"K tome, pripravi mi obitavalište jer se nadam da ću vam  po vašim molitvama biti darovan.",Croatian
"Pozdravlja te Epafra, moj suuznik u Kristu Isusu, Marko, Aristarh, Dema i Luka, moji suradnici.",Croatian
- - -,Croatian
(1:24) Milost Gospodina našega Isusa Krista s duhom vašim!,Croatian
Više puta i na više načina Bog nekoć govoraše ocima po prorocima;,Croatian
"konačno, u ove dane, progovori nama u Sinu. Njega postavi  baštinikom svega; Njega po kome sazda svjetove.",Croatian
"On, koji je  odsjaj Slave i otisak Bića njegova te sve nosi snagom riječi  svoje, pošto očisti grijehe, sjede zdesna Veličanstvu  u visinama;",Croatian
postade toliko moćniji od anđela koliko je uzvišenije  nego oni baštinio ime.,Croatian
"Ta kome od anđela ikad reče: Ti si sin moj, danas te rodih; ili pak: Ja ću njemu biti otac, a on će meni biti sin.",Croatian
"A opet, kad uvodi Prvorođenca u svijet, govori: Nek pred njim nice padnu svi anđeli Božji.",Croatian
"Za anđele veli: Anđele čini vjetrovima, sluge svoje plamenom ognjenim,",Croatian
"ali za Sina: Prijestolje je tvoje, Bože, u vijeke vjekova, i pravedno žezlo - žezlo je tvog kraljevstva.",Croatian
"Ti ljubiš pravednost, a mrziš bezakonje, stoga Bog, Bog tvoj, tebe pomaza uljem radosti kao nikog od tvojih drugova.",Croatian
"I: Ti u početku, Gospodine, utemelji zemlju i nebo je djelo ruku tvojih.",Croatian
"Propast će, ti ćeš ostati, sve će ostarjeti kao odjeća.",Croatian
"Mijenjaš ih poput haljine, kao odjeću, i nestaju. A ti si uvijek isti - godinama tvojim nema kraja.",Croatian
Za koga pak od anđela ikad reče: Sjedi mi zdesna dok ne položim neprijatelje tvoje za podnožje nogama tvojim!,Croatian
Svi ti zar nisu služnički duhovi što se šalju služiti  za one koji imaju baštiniti spasenje?,Croatian
Zato treba da mi svesrdnije prianjamo uz ono što čusmo da ne  bismo promašili.,Croatian
"Jer ako je riječ po anđelima izrečena bila  čvrsta te je svaki prijestup i neposluh primio pravednu plaću,",Croatian
"kako li ćemo mi umaći ako zanemarimo toliko spasenje? Spasenje  koje je počeo propovijedati Gospodin, koje su nam potvrdili slušatelji,",Croatian
"a suposvjedočio Bog znamenjima i čudesima, najrazličitijim  silnim djelima i darivanjima Duha Svetoga po svojoj volji.",Croatian
Nije doista anđelima podložio budući svijet o kojem govorimo.,Croatian
"Netko negdje posvjedoči: Što je čovjek da ga se spominješ, sin čovječji te ga pohađaš.",Croatian
"Ti ga tek za malo učini manjim od anđela, slavom i časti njega ovjenča,",Croatian
"njemu pod noge sve podloži. Kad mu, doista, sve podloži, ništa ne ostavi što mu  ne bi bilo podloženo. Sad još ne vidimo da mu je sve podloženo,",Croatian
"ali Njega, za malo manjeg od anđela, Isusa, vidimo  zbog pretrpljene smrti slavom i časti ovjenčana da milošću  Božjom bude svakome na korist što je on smrt okusio.",Croatian
Dolikovalo je doista da Onaj radi kojega je sve i po  kojemu je sve - kako bi mnoge sinove priveo k slavi - po patnjama  do savršenstva dovede Početnika njihova spasenja.,Croatian
"Ta i Posvetitelj  i posvećeni - svi su od jednoga! Zato se on i ne stidi zvati  ih braćom,",Croatian
"kad veli: Braći ću svojoj naviještat ime tvoje, hvalit ću te usred zbora.",Croatian
"I još: Ja ću se u njega uzdati, i još: Evo, ja i djeca koju mi Bog dade.",Croatian
"Pa budući da djeca imaju zajedničku krv i meso, i sam on tako postade u tome sudionikom da smrću obeskrijepi  onoga koji imaše moć smrti, to jest đavla,",Croatian
pa oslobodi one  koji - od straha pred smrću - kroza sav život bijahu podložni  ropstvu.,Croatian
"Ta ne zauzima se dašto za anđele, nego se zauzima  za potomstvo Abrahamovo.",Croatian
"Stoga je trebalo da u svemu  postane braći sličan, da milosrdan bude i ovjerovljen Veliki  svećenik u odnosu prema Bogu kako bi okajavao grijehe naroda.",Croatian
"Doista, u čemu je iskušan trpio, može iskušavanima pomoći.",Croatian
"Stoga, braćo sveta, sudionici nebeskoga poziva, promotrite  Apostola i Velikoga svećenika naše vjere - Isusa:",Croatian
on je ovjerovljen  kod Onoga koji ga postavi kao ono i Mojsije u svoj kući njegovoj.,Croatian
Dostojan je doista toliko veće slave od Mojsija koliko veću  čast od kuće ima onaj tko ju je sagradio.,Croatian
"Jer svaku kuću tkogod  gradi, a sve je sagradio Bog.",Croatian
"Da, i Mojsije bijaše  ovjerovljen u svoj kući njegovoj kao služnik da posvjedoči  za ono što je imalo biti rečeno,",Croatian
"ali Krist - kao Sin, nad  kućom njegovom. Njegova smo kuća mi ako sačuvamo smjelost i ponos  nade.",Croatian
"Zato, kao što veli Duh Sveti: Danas ako glas mu čujete,",Croatian
"ne budite srca tvrda kao u Pobuni, kao u dan iskušenja u pustinji",Croatian
gdje me kušnjom iskušavahu očevi vaši premda gledahu djela moja,Croatian
četrdeset godina. Zato mi dodija naraštaj onaj pa rekoh: Uvijek su nestalna srca i ne proniču moje putove.,Croatian
Tako se zakleh u svom gnjevu: Nikad neće ući u moj počinak!,Croatian
"Pazite, braćo, da ne bi u koga od vas srce bilo  opako, nevjerno, odmetnulo se od Boga živoga.",Croatian
Pače hrabrite  jedni druge dan za danom dok još odjekuje ono Danas da  ne otvrdne tko od vas zaveden grijehom.,Croatian
"Doista, sudionici  smo Kristovi postali ako, dakako, ono prvo imanje stalnim sačuvamo",Croatian
"kad je rečeno: Danas ako glas mu čujete, ne budite srca tvrda kao u Pobuni!",Croatian
"Jer, koji su to čuli pa se pobunili? Zar ne svi  koji su pod Mojsijem izašli iz Egipta?",Croatian
"Koji li mu dodijavahu  četrdeset godina? Zar ne oni koji sagriješiše, kojih mrtva  tijela popadaše u pustinji?",Croatian
"Kojima se zakle da neće  ući u njegov počinak, ako li ne nepokornima?",Croatian
I vidimo  da ne mogoše ući zbog nevjere.,Croatian
"Bojmo se dakle da se, dok ostaje obećanje o ulasku u njegov  Počinak, za koga od vas ne bi utvrdilo kako je zakasnio.",Croatian
"Jer  nama je naviještena blagovijest kao i njima, ali njima Riječ  poruke nije uskoristila jer se vjerom nisu pridružili onima koji  su poslušali.",Croatian
"U Počinak doista ulazimo mi koji povjerovasmo, prema onom što je rekao: Tako se zakleh u svom gnjevu: Nikad neće ući u moj počinak, premda su djela od postanka svijeta dovršena.",Croatian
Rekao je doista  negdje o sedmom danu ovako: I počinu Bog sedmoga dana od svih  djela svojih.,Croatian
A ovdje opet: Nikad neće ući u moj počinak.,Croatian
"Preostaje dakle da neki imaju u nj ući, a oni koji su prvi  primili blagovijest ne uđoše zbog nepokornosti.",Croatian
"Zato Bog ponovno  određuje jedan dan, Danas, u Davidu nakon toliko vremena  govoreći, kako je već rečeno: Danas ako glas mu čujete, ne budite srca tvrda.",Croatian
"Zbilja, da je Jošua njih u Počinak uveo, ne bi Bog nakon  toga govorio o drugome danu.",Croatian
Dakle: preostaje neki subotni  počinak narodu Božjemu!,Croatian
"Zaista, tko uđe u njegov počinak, počinuo je od djela svojih kao ono i Bog od svojih.",Croatian
Pohitimo  dakle ući u taj Počinak da nitko ne padne po uzoru na takvu nepokornost.,Croatian
"Živa je, uistinu, Riječ Božja i djelotvorna; oštrija  je od svakoga dvosjekla mača; prodire dotle da dijeli dušu i  duh, zglobove i moždinu te prosuđuje nakane i misli srca.",Croatian
"Nema  stvorenja njoj skrivena. Sve je, naprotiv, golo i razgoljeno  očima Onoga komu nam je dati račun.",Croatian
"Imajući dakle velikoga Velikog svećenika koji prodrije  kroz nebesa - Isusa, Sina Božjega - čvrsto se držimo vjere.",Croatian
"Ta nemamo takva Velikog svećenika koji ne bi mogao biti  supatnik u našim slabostima, nego poput nas iskušavana svime, osim grijehom.",Croatian
Pristupajmo dakle smjelo Prijestolju milosti da primimo milosrđe  i milost nađemo za pomoć u pravi čas!,Croatian
"Svaki veliki svećenik, zaista, od ljudi uzet, za ljude se postavlja  u odnosu prema Bogu da prinosi darove i žrtve za grijehe.",Croatian
On  može primjereno suosjećati s onima koji su u neznanju i zabludi  jer je i sam zaogrnut slabošću.,Croatian
Zato mora i za narod i za  sebe prinositi okajnice.,Croatian
"I nitko sam sebi ne prisvaja tu čast, nego je prima od Boga, pozvan kao Aron.",Croatian
"Tako i Krist ne proslavi sam sebe postavši svećenik, nego  ga proslavi Onaj koji mu reče: Ti si sin moj, danas te rodih,",Croatian
po onome što pak drugdje veli: Zauvijek ti si svećenik  po redu Melkisedekovu.,Croatian
On je u dane svoga zemaljskog života  sa silnim vapajem i suzama prikazivao molitve i prošnje Onomu  koji ga je mogao spasiti od smrti. I bi uslišan zbog svoje predanosti:,Croatian
"premda je Sin, iz onoga što prepati, naviknu slušati",Croatian
"i, postigavši savršenstvo, posta svima koji ga slušaju začetnik  vječnoga spasenja -",Croatian
proglašen od Boga Velikim svećenikom  po redu Melkisedekovu.,Croatian
"O tome nas čeka besjeda velika, ali teško ju je riječima  izložiti jer ste tvrdih ušiju.",Croatian
"Pa trebalo bi doista da nakon  toliko vremena već budete učitelji, a ono treba da tkogod vas  ponovno poučava početnička počela kazivanja Božjih. Takvi ste:  mlijeka vam treba, a ne tvrde hrane.",Croatian
"Doista, tko je god još  pri mlijeku, ne zna ništa o nauku pravednosti jer - nejače je.",Croatian
"A za zrele je tvrda hrana, za one koji imaju iskustvom izvježbana  čula za rasuđivanje dobra i zla.",Croatian
"Stoga mimoiđimo početnički nauk o Kristu i uzdignimo se k savršenome  ne postavljajući iznovice temelja: obraćenje od mrtvih djela  i vjera u Boga,",Croatian
"naučavanje o krštenjima i polaganje ruku,  uskrsnuće mrtvih i vječni sud.",Croatian
"To ćemo pak učiniti, dakako, ako Bog da.",Croatian
"Zaista, onima koji su jednom prosvijetljeni,  i okusili dar nebeski, i postali dionici Duha Svetoga,",Croatian
"i okusili  Lijepu riječ Božju i snage budućega svijeta,",Croatian
"pa otpali, nemoguće  je opet se obnoviti na obraćenje kad oni sami ponovno razapinju  Sina Božjega i ruglu ga izvrgavaju.",Croatian
"Jer zemlja koja se napije  kiše što na nju često pada i rađa raslinjem korisnim onima za  koje se i obrađuje, prima blagoslov od Boga;",Croatian
"ona pak koja  donosi trnje i drač, odbačena je, blizu prokletstvu a  svršetak joj je: ""U oganj!""",Croatian
"A uvjereni smo, ljubljeni, sve ako tako i govorimo, da  je s vama dobro i da ste na putu spasenja.",Croatian
Ta Bog nije nepravedan  da bi zaboravio vaše djelo i ljubav što je iskazaste njegovu  imenu posluživši i poslužujući svetima.,Croatian
Želimo ipak da svatko  od vas sve do svršetka pokazuje tu istu gorljivost za ispunjenje  nade,Croatian
"te ne omlitavite, nego budete nasljedovatelji onih koji  po vjeri i strpljivosti baštine obećano.",Croatian
"Doista, kad je Bog Abrahamu davao obećanje, jer se nije  imao kime većim zakleti, zakle se samim sobom:",Croatian
"Uistinu,  blagosloviti, blagoslovit ću te i umnožiti, umnožit ću te.",Croatian
"I tako Abraham, strpljiv, postiže obećano.",Croatian
"Ljudi se doista  kunu onim tko je veći i zakletva im je, kao potkrepa, kraj svake  raspre.",Croatian
Tako i Bog: htio je baštinicima obećanja obilatije  pokazati nepromjenljivost svoje odluke pa zato zajamči zakletvom,Croatian
da bismo po dva nepromjenljiva čina - u kojima je nemoguće  da bi Bog prevario - mi pribjeglice imali snažno ohrabrenje da  se držimo ponuđene nade.,Croatian
"Ona nam je kao pouzdano i čvrsto  sidro duše što ulazi u unutrašnjost iza zavjese,",Croatian
kamo je kao preteča za nas ušao Isus postavši zauvijek  Veliki svećenik po redu Melkisedekovu.,Croatian
"Doista, taj Melkisedek, kralj šalemski, svećenik Boga Svevišnjega  što je izašao u susret Abrahamu koji se vraćao s poraza kraljeva  i blagoslovio ga,",Croatian
"i komu Abraham odijeli desetinu  od svega; on koji u prijevodu znači najprije ""kralj pravednosti"", a zatim i kralj šalemski, to jest ""kralj mira"";",Croatian
"on, bez oca, bez majke, bez rodoslovlja; on, kojemu dani nemaju  početka ni život kraja - sličan Sinu Božjemu, ostaje svećenik  zasvagda.",Croatian
"Pa promotrite koliki li je taj komu Abraham, rodozačetnik, dade desetinu od najboljega.",Croatian
"Istina, i oni sinovi  Levijevi, koji primaju svećeništvo imaju zakonsku zapovijed da  ubiru desetinu od naroda, to jest od svoje braće premda su i  ona izašla iz boka Abrahamova.",Croatian
"Ali on, koji nije iz njihova  rodoslovlja, ubra desetinu od Abrahama i blagoslovi njega, nosioca  obećanja!",Croatian
A posve je neprijeporno: veći blagoslivlja manjega.,Croatian
"K tome, ovdje desetinu primaju smrtni ljudi, a ondje onaj, za kojega se svjedoči da živi.",Croatian
"I u Abrahamu se, tako reći, ubire desetina i od Levija koji inače desetinu prima",Croatian
jer  još bijaše u boku očevu kad mu u susret iziđe Melkisedek.,Croatian
Da se dakle savršenstvo postiglo po levitskom svećeništvu  - jer na temelju njega narod je dobio Zakon - koja bi onda bila  potreba da se po redu Melkisedekovu postavi drugi svećenik  i da se ne imenuje po redu Aronovu?,Croatian
"Doista kad se  mijenja svećeništvo, nužno se mijenja i Zakon.",Croatian
"Jer onaj o  kojemu se to veli pripadao je drugom plemenu, od kojega se nitko  nije posvetio žrtveniku.",Croatian
"Poznato je da je Gospodin naš potekao  od Jude, plemena za koje Mojsije ništa ne reče s obzirom na svećenike.",Croatian
To je još očitije ako se drugi svećenik postavlja  po sličnosti s Melkisedekom:,Croatian
"postao je svećenikom  ne po Zakonu tjelesne uredbe, nego snagom neuništiva života.",Croatian
Ta svjedoči se: Zauvijek ti si svećenik po redu Melkisedekovu.,Croatian
Dokida se dakle prijašnja uredba zbog njezine nemoći  i beskorisnosti -,Croatian
"jer Zakon nije ništa priveo k savršenstvu  - a uvodi se bolja nada, po kojoj se približujemo Bogu.",Croatian
"I to se nije zbilo bez zakletve. Jer oni su bez zakletve  postali svećenicima,",Croatian
"a on sa zakletvom Onoga koji mu reče: Zakleo se Gospodin i neće se pokajati: ""Zauvijek ti si svećenik"".",Croatian
Utoliko je Isus i postao jamac boljega Saveza.,Croatian
"K tomu, mnogo je bilo svećenika jer ih je smrt priječila  trajno ostati.",Croatian
"A on, jer ostaje dovijeka, ima neprolazno  svećeništvo.",Croatian
Zato i može do kraja spasavati one koji po njemu  pristupaju k Bogu - uvijek živ da se za njih zauzima.,Croatian
"Takav nam Veliki svećenik i bijaše potreban - svet, nedužan, neokaljan, odijeljen od grešnika i uzvišeniji od nebesa -",Croatian
"koji  ne treba da kao oni veliki svećenici danomice prinosi žrtve najprije  za svoje grijehe, a onda za grijehe naroda. To on učini jednom  prinijevši samoga sebe.",Croatian
"Zakon doista postavi za velike svećenike  ljude podložne slabosti, a riječ zakletve - nakon Zakona - Sina  zauvijek usavršena.",Croatian
A glavno u ovom izlaganju jest: takva imamo Velikog svećenika  koji sjede zdesna prijestolja Veličanstva na nebesima,Croatian
"kao bogoslužnik Svetinje i Šatora istinskoga što ga podiže  Gospodin, a ne čovjek.",Croatian
"Doista, svaki se veliki svećenik postavlja da prinosi  darove i žrtve. Odatle je potrebno da i on ima što bi prinio.",Croatian
"Svakako, da je na zemlji, ne bi bio svećenik jer postoje oni  koji po Zakonu prinose darove.",Croatian
"Oni služe slici i sjeni onoga  nebeskoga, kako je upućen Mojsije kad se spremao praviti šator:  Pazi, veli doista, načini sve po praliku koji ti je  pokazan na brdu.",Croatian
"Ovako mu pak dopalo uzvišenije bogosluženje koliko je  Posrednik boljega Saveza, koji je uzakonjen na boljim obećanjima.",Croatian
"Da je, zbilja, onaj prvi bio besprijekoran, ne bi se drugome  tražilo mjesto.",Croatian
"Doista, kudeći ih veli: Evo dolaze dani - govori Gospodin - kad ću s domom Izraelovim i s domom Judinim dovršiti novi Savez.",Croatian
Ne Savez kakav učinih s ocima njihovim u dan kad ih uzeh za ruku da ih izvedem iz zemlje egipatske jer oni ne ustrajaše u mom Savezu pa i ja zanemarih njih - govori Gospodin.,Croatian
"Nego, ovo je Savez kojim ću se svezati s domom Izraelovim nakon ovih dana - govori Gospodin: Zakone ću svoje staviti u dušu njihovu i upisati ih u njihova srca. I bit ću Bog njihov, a oni narod moj.",Croatian
"I neće više nitko učiti sugrađanina i nitko brata svoga govoreći: ""Spoznaj Gospodina"", ta svi će me poznavati, malo i veliko,",Croatian
jer ću se smilovati bezakonjima njihovim i grijeha se njihovih neću više spominjati.,Croatian
"Kad veli novi, ostari onaj prvi. Što pak stÓari  i dotrajava, blizu je nestanku.",Croatian
"I onaj prvi je, svakako, imao bogoštovne uredbe i Svetinju, ali ovosvjetsku.",Croatian
"Šator je uistinu bio uređen: prvi, u kojem  bijaše svijećnjak, stol i prinos kruhova, a zove se Svetinja;",Croatian
iza druge pak zavjese bio je Šator zvan Svetinja nad svetinjama  -,Croatian
"u njoj zlatni kadionik i Kovčeg saveza, sav optočen zlatom, a u njemu zlatna posuda s manom i štap Aronov, koji je ono procvao, i ploče Saveza;",Croatian
povrh njega pak kerubi Slave što osjenjuju  Pomirilište. O tom ne treba sada potanko govoriti.,Croatian
"Pošto je to tako uređeno, u prvi Šator stalno ulaze svećenici  obavljati bogoslužje,",Croatian
"a u drugi jednom godišnje samo veliki  svećenik, i to ne bez krvi koju prinosi za sebe i za nepažnje  naroda.",Croatian
Time Duh Sveti očituje da još nije otkriven put u  Svetinju dok još postoji prvi Šator.,Croatian
To je slika za sadašnje  vrijeme: prinose se darovi i žrtve koje ne mogu u savjesti usavršiti  bogoslužnika -,Croatian
"sve same na ićima i pićima i raznim pranjima  utemeljene tjelesne uredbe, nametnute do časa ispravka.",Croatian
"Krist se pak pojavi kao Veliki svećenik budućih dobara  pa po većem i savršenijem Šatoru - nerukotvorenu, koji nije od  ovoga stvorenja -",Croatian
"i ne po krvi jaraca i junaca, nego po svojoj  uđe jednom zauvijek u Svetinju i nađe vječno otkupljenje.",Croatian
"Doista, ako već poškropljena krv jaraca i bikova i pepeo  juničin posvećuje onečišćene, daje tjelesnu čistoću,",Croatian
"koliko  će više krv Krista - koji po Duhu vječnom samoga sebe bez mane  prinese Bogu - očistiti savjest našu od mrtvih djela, na službu  Bogu živomu!",Croatian
A radi ovoga je Posrednik novoga Saveza: da po  smrti za otkupljenje prekršaja iz starog Saveza pozvani zadobiju  obećanu vječnu baštinu.,Croatian
"Jer gdje je posrijedi savez-oporuka, potrebno je dokazati smrt oporučitelja.",Croatian
Oporuka je doista  valjana tek nakon smrti: nikad ne vrijedi dok oporučitelj živi.,Croatian
Stoga ni onaj prvi Savez nije bez krvi ustanovljen.,Croatian
"Pošto  je svemu narodu priopćio svaku zapovijed zakonsku, uze Mojsije  krv junaca i jaraca s vodom i grimiznom vunom i izopom te samu  Knjigu i sav narod poškropi",Croatian
govoreći: Ovo je krv Saveza  koji vam odredi Bog;,Croatian
a onda krvlju slično poškropi i  Šator i sve bogoslužno posuđe.,Croatian
I gotovo se sve po zakonu  čisti krvlju i bez prolijevanja krvi nema oproštenja.,Croatian
"Ako  se dakle time čiste slike onoga što je na nebu, potrebno je da  se samo to nebesko čisti žrtvama od tih uspješnijima.",Croatian
"Krist doista ne uđe u rukotvorenu Svetinju, protulik  one istinske, nego u samo nebo: da se sada pojavi pred licem  Božjim za nas.",Croatian
Ne da mnogo puta prinosi samoga sebe kao što  veliki svećenik svake godine ulazi u Svetinju s tuđom krvlju;,Croatian
"inače bi bilo trebalo da trpi mnogo puta od postanka svijeta.  No sada se pojavio, jednom na svršetku vjekova, da grijeh dokine  žrtvom svojom.",Croatian
"I kao što je ljudima jednom umrijeti, a potom na sud,",Croatian
"tako i Krist: jednom se prinese da grijehe mnogih ponese, a drugi će se put - bez obzira na grijeh - ukazati onima koji  ga iščekuju sebi na spasenje.",Croatian
"Budući da Zakon ima tek sjenu budućih dobara, a ne sam lik  zbiljnosti, on uistinu žrtvama koje se - iz godine u godinu iste  - neprestano prinose ne može nikada usavršiti one što pristupaju.",Croatian
"Ta ne bi li se prestale prinositi kad bogoslužnici, jednom  očišćeni, ne bi više imali nikakve svijesti grijeha?",Croatian
Ali po  njima se iz godine u godinu podsjeća na grijehe.,Croatian
Jer krv bikova i jaraca nikako ne može odnijeti grijeha.,Croatian
"Zato On ulazeći u svijet veli: Žrtva i prinos ne mile ti se, nego si mi tijelo pripravio;",Croatian
paljenice i okajnice ne sviđaju ti se.,Croatian
"Tada rekoh: ""Evo dolazim!"" U svitku knjige piše za mene: ""Vršiti, Bože, volju tvoju!""",Croatian
"Pošto gore reče: Žrtve i prinosi, paljenice i okajnice  - koje se po Zakonu prinose - ne mile ti se i ne sviđaju,",Croatian
veli zatim: Evo dolazim vršiti volju tvoju! Dokida  prvo da uspostavi drugo.,Croatian
U toj smo volji posvećeni prinosom tijela Isusa Krista  jednom zauvijek.,Croatian
"I svaki je svećenik dan za danom u bogoslužju te učestalo  prinosi iste žrtve, koje nikako ne mogu odnijeti grijeha.",Croatian
"A  ovaj, pošto je prinio jednu jedincatu žrtvu za grijehe, zauvijek  sjede zdesna Bogu",Croatian
čekajući otad dok se neprijatelji  ne podlože za podnožje nogama njegovim.,Croatian
Jednim uistinu  prinosom zasvagda usavrši posvećene.,Croatian
A to nam svjedoči i Duh Sveti. Pošto je doista rekao:,Croatian
"""Ovo je Savez kojim ću se svezati s njima nakon ovih dana"", Gospodin govori: ""Zakone ću svoje staviti u njihova srca i upisati ih u dušu njihovu.",Croatian
"I grijeha se njihovih i bezakonja njihovih neću više spominjati.""",Croatian
"A gdje su grijesi oprošteni, nema više prinosa za njih.",Croatian
"Imamo dakle, braćo, slobodan ulaz u Svetinju po krvi  Isusovoj -",Croatian
"put nov i živ što nam ga On otvori kroz zavjesu, to jest svoje tijelo;",Croatian
imamo i Velikog svećenika nad kućom  Božjom.,Croatian
"Pristupajmo stoga s istinitim srcem u punini vjere, srdaca škropljenjem očišćenih od zle savjesti i tijela oprana  čistom vodom.",Croatian
Čuvajmo nepokolebljivu vjeru nade jer je vjeran  Onaj koji dade obećanje.,Croatian
I pazimo jedni na druge da se potičemo  na ljubav i dobra djela,Croatian
"te ne propuštamo svojih sastanaka, kako je u nekih običaj, nego se hrabrimo, to više što više vidite  da se bliži Dan.",Croatian
"Jer ako svojevoljno griješimo pošto primismo spoznanje  istine, nema više žrtve za grijehe,",Croatian
nego strašno isčekivanje  suda i bijesa ognja što će proždrijeti protivnike.,Croatian
"Je li  tko prekršio Zakon Mojsijev, bez milosrđa biva pogubljen na  osnovi dvojice ili trojice svjedoka.",Croatian
"Zamislite koliko  li će goru kaznu zavrijediti tko Sina Božjega pogazi, i nečistom  smatra krv Saveza kojom je posvećen, i Duha milosti pogrdi?",Croatian
"Ta poznajemo Onoga koji je rekao: Moja je odmazda, ja  ću je vratiti; i još: Sudit će Gospodin svome puku.",Croatian
Strašno je upasti u ruke Boga živoga.,Croatian
"A spomenite se onih prvih dana kada ste, tek prosvijetljeni, izdržali veliku patničku borbu:",Croatian
"ovamo javno izvrgnuti porugama  i nevoljama, onamo postavši zajedničari onih s kojima se tako  postupalo.",Croatian
"I doista, sa sužnjevima ste suosjećali i s radošću  prihvatili otimanje dobara znajući da imate bolji, trajan posjed.",Croatian
Ne gubite dakle pouzdanja! Pripada mu velika plaća!,Croatian
Postojanosti  vam uistinu treba da biste vršeći volju Božju zadobili obećano.,Croatian
"Jer još malo, sasvim malo, i Onaj koji dolazi doći će i neće zakasniti",Croatian
"A pravednik će moj od vjere živjeti, ako li pak otpadne, ne mili se on duši mojoj.",Croatian
"A mi nismo od onih koji otpadaju, sebi na propast, nego od  onih koji vjeruju na spas duše.",Croatian
"A vjera je već neko imanje onoga čemu se nadamo, uvjerenost  u zbiljnosti kojih ne vidimo.",Croatian
Zbog nje stari primiše svjedočanstvo.,Croatian
Vjerom spoznajemo da su svjetovi uređeni riječju Božjom  tako te ovo vidljivo ne posta od nečega pojavnoga.,Croatian
Vjerom Abel prinese Bogu bolju žrtvu nego Kain. Po njoj  primi svjedočanstvo da je pravedan - Bog nad njegovim darovima  posvjedoči - po njoj i mrtav još govori.,Croatian
"Vjerom Henok bi prenesen da ne vidi smrti te iščeznu  jer ga je prenio Bog. Doista, prije prijenosa primio je svjedočanstvo  da omilje Bogu.",Croatian
"A bez vjere nemoguće je omiljeti Bogu  jer tko mu pristupa, vjerovati mora da postoji i da je platac  onima koji ga traže.",Croatian
"Vjerom Noa, upućen u ono što još ne bijaše vidljivo, predano  sagradi korablju na spasenje svoga doma. Time osudi svijet i  postade baštinikom vjerničke pravednosti.",Croatian
"Vjerom pozvan, Abraham posluša i zaputi se u kraj koji  je imao primiti u baštinu, zaputi se ne znajući kamo ide.",Croatian
"Vjerom  se kao pridošlica naseli u obećanoj zemlji kao u tuđini, prebivajući  pod šatorima s Izakom i Jakovom, subaštinicima istog obećanja,",Croatian
jer iščekivaše onaj utemeljeni Grad kojemu je graditelj  i tvorac Bog.,Croatian
Vjerom i Sara unatoč svojoj dobi zadobi moć da začne  jer vjernim smatraše Onoga koji joj dade obećanje.,Croatian
"Zato od  jednoga, i to obamrla, nasta mnoštvo poput zvijezda na nebu  i pijeska nebrojena na obali morskoj.",Croatian
"U vjeri svi su oni umrli, a da nisu zadobili obećanja, već su ih samo izdaleka vidjeli i pozdravili priznavši da su  stranci i pridošlice na zemlji.",Croatian
"Doista, koji tako  govore, jasno očituju da domovinu traže.",Croatian
"Dakako, da su mislili  na onu iz koje su izišli, imali bi još prilike vratiti se u nju.",Croatian
"Ali sada oni čeznu za boljom, to jest nebeskom. Stoga se  Bog ne stidi zvati se Bogom njihovim: ta pripravio im je Grad.",Croatian
"Vjerom Abraham, kušan, prikaza Izaka. Jedinca prikazivaše  on koji je primio obećanje,",Croatian
kome bi rečeno: Po Izaku će  ti se nazivati potomstvo! -,Croatian
uvjeren da Bog može i od  mrtvih uskrisiti. Zato ga u predslici i ponovno zadobi.,Croatian
Vjerom baš u pogledu budućnosti Izak blagoslovi Jakova  i Ezava.,Croatian
"Vjerom Jakov, umirući, blagoslovi oba sina Josipova  i duboko se prignu oslonjen na vrh svojega štapa.",Croatian
Vjerom  Josip na umoru napomenu ono o izlasku sinova Izraelovih i dade  zapovijed o svojim kostima.,Croatian
Vjerom su Mojsija netom rođena tri mjeseca krili  njegovi roditelji jer vidješe da je djetešce lijepo  i nisu se bojali kraljeve naredbe.,Croatian
"Vjerom Mojsije, već  odrastao, odbi zvati se sinom kćeri faraonove.",Croatian
"Radije  izabra biti zlostavljan zajedno s Božjim narodom, nego se časovito  okoristiti grijehom.",Croatian
Većim je bogatstvom od blaga egipatskih  smatrao muku Kristovu jer je gledao na plaću.,Croatian
"Vjerom napusti  Egipat, ne bojeći se bijesa kraljeva, postojan kao da Nevidljivoga  vidi.",Croatian
Vjerom je obavio pashu i škropljenje krvlju  da Zatornik ne dotakne prvenaca Izraelovih.,Croatian
"Vjerom prođoše Crvenim morem kao po suhu, što i Egipćani  pokušaše, ali se potopiše.",Croatian
Vjerom zidine jerihonske padoše  nakon sedmodnevnoga ophoda.,Croatian
"Vjerom Rahaba, bludnica, ne propade  zajedno s nepokornicima jer s mirom primi uhode.",Croatian
"I što još da kažem? Ta ponestat će mi vremena, počnem  li raspredati o Gideonu, Baraku, Samsonu, Jiftahu, Davidu, pa  Samuelu i prorocima,",Croatian
"koji su po vjeri osvojili kraljevstva, odjelotvorili pravednost, zadobili obećano, začepili ralje lavovima,",Croatian
"pogasili žestinu ognja, umakli oštrici mača, oporavili se  od slabosti, ojačali u boju, odbili navale tuđinaca.",Croatian
"Žene  su po uskrsnuću ponovno zadobile svoje pokojne. Drugi pak, stavljeni  na muke, ne prihvatiše oslobođenja da bi ih zapalo bolje uskrsnuće.",Croatian
"Drugi su opet iskusili izrugivanja i bičeve, pa i okove i  tamnicu.",Croatian
"Kamenovani su, piljeni, poubijani oštricom mača, potucali se u runima, u kozjim kožusima, u oskudici, potlačeni, zlostavljani -",Croatian
"svijet ih ne bijaše dostojan - vrludali po  pustinjama, gorama, pećinama i pukotinama zemaljskim.",Croatian
"I svi oni po vjeri, istina, primiše svjedočanstvo, ali  ne zadobiše obećano",Croatian
jer Bog je za nas predvidio nešto bolje  da oni bez nas ne dođu do savršenstva.,Croatian
"Zato i mi, okruženi tolikim oblakom svjedoka, odložimo svaki  teret i grijeh koji nas sapinje te postojano trčimo u borbu koja  je pred nama!",Croatian
"Uprimo pogled u Početnika i Dovršitelja vjere, Isusa, koji umjesto radosti što je stajala pred njim podnese  križ, prezrevši sramotu te sjedi zdesna prijestolja Božjega.",Croatian
"Doista pomno promotrite njega, koji podnese toliko protivljenje  grešnika protiv sebe, da - premoreni - ne klonete duhom.",Croatian
Ta još se do krvi ne oduprijeste u borbi protiv grijeha.,Croatian
"Pa zar ste zaboravili opomenu koja vam je kao sinovima upravljena: Sine moj, ne omalovažavaj stege Gospodnje i ne kloni kad te on ukori.",Croatian
"Jer koga Gospodin ljubi, onoga i stegom odgaja, šiba sina koga voli.",Croatian
Poradi vašega odgajanja trpite. Bog s vama postupa kao  sa sinovima: a ima li koji sin kojega otac stegom ne odgaja?,Croatian
"Pa ako niste pod stegom, na kojoj su svi imali udjela, onda  ste kopilad, a ne djeca.",Croatian
"Zatim, tjelesne smo oce imali odgojiteljima  i poštovali ih. Pa nećemo li se kudikamo više podlagati Ocu duhova  te živjeti?",Croatian
"Oni su nas doista nešto malo dana stegom odgajali  kako se njima činilo, a On - nama na korist, da postanemo sudionici  njegove svetosti.",Croatian
"Isprva se doduše čini da nijedno odgajanje nije radost, nego žalost, ali onima koji su njime uvježbani poslije donosi  mironosni plod pravednosti.",Croatian
"Zato uspravite ruke klonule  i koljena klecava,",Croatian
"poravnite staze za noge svoje da  se hromo ne iščaši, nego, štoviše, da ozdravi.",Croatian
Nastojte oko mira sa svima! I oko posvećenja bez kojega  nitko neće vidjeti Gospodina!,Croatian
"Pripazite da se tko ne sustegne  od milosti Božje, da kakav gorki korijen ne proklija pa ne unese  zabunu i ne zarazi mnoge,",Croatian
"da tko ne postane bludnik ili svetogrdnik  kao Ezav, koji za jedan jedini obrok proda svoje prvorodstvo.",Croatian
"Ta znate da je i poslije, kad je htio baštiniti blagoslov, odbačen jer nije našao mogućnosti promjene premda ju je sa suzama  tražio.",Croatian
"Jer niste pristupili opipljivoj gori i usplamtjelu  ognju, ni mraku, tami i vihoru,",Croatian
"ni ječanju trublje i tutnjavi  riječi. - Koji su je slušali, zamoliše da im se više ne govori",Croatian
"jer nisu podnosili naredbe: Ako se ma i živinče dotakne  brda, neka se kamenuje!",Croatian
"I prizor bijaše tako strašan  da Mojsije reče: ""Strah me je i dršćem!"" -",Croatian
"Nego, vi  ste pristupili gori Sionu i gradu Boga živoga, Jeruzalemu nebeskom, nebrojenim tisućama anđela, svečanom skupu,",Croatian
"Crkvi prvorođenaca  zapisanih na nebu, Bogu, sucu sviju, dusima savršenih pravednika",Croatian
i Posredniku novog Saveza - Isusu - i krvi škropljeničkoj  što snažnije govori od Abelove.,Croatian
"Pazite da ne odbijete Onoga koji vam govori! Jer ako  ne umakoše oni što su odbili onoga koji je na zemlji davao upute, kudikamo ćemo manje mi ako se okrenemo od Onoga koji ih daje  s nebesa.",Croatian
"Njegov glas tada zemlju uzdrma, sada pak obećava:  Još jednom ja ću potresti ne samo zemlju nego i  nebo.",Croatian
"Ono ""još jednom"" pokazuje da će, kao stvoreno, uminuti ono uzdrmano da ostane ono neuzdrmljivo.",Croatian
"Zato jer  smo primili kraljevstvo neuzdrmljivo, iskazujmo zahvalnost iz  koje služimo Bogu kako je njemu milo, s predanjem i strahopoštovanjem.",Croatian
Jer Bog je naš oganj što proždire.,Croatian
Bratoljublje neka je trajno!,Croatian
"Gostoljublja ne zaboravljajte:  njime neki, i ne znajući, ugostiše anđele!",Croatian
Sjećajte se uznika  kao suuznici; zlostavljanih - ta i sami ste u tijelu!,Croatian
Ženidba  neka bude u časti u sviju i postelja neokaljana! Jer bludnicima  će i preljubnicima suditi Bog.,Croatian
"U življenju ne budite srebroljupci, zadovoljni onim što imate! Ta on je rekao: Ne, neću te zapustiti  i neću te ostaviti.",Croatian
"Zato možemo pouzdano reći: Gospodin mi je pomoćnik, ja ne strahujem: što mi tko može?",Croatian
"Spominjite se svojih glavara koji su vam nevješćivali  riječ Božju: promatrajući kraj njihova života, nasljedujte njihovu  vjeru.",Croatian
Isus Krist jučer i danas isti je - i uvijeke.,Croatian
"Ne  dajte se zanijeti različitim tuđim naucima! Jer bolje je srce  utvrđivati milošću nego jelima, koja nisu koristila onima što  su ih obdržavali.",Croatian
Imamo žrtvenik s kojega nemaju pravo jesti  služitelji Šatora.,Croatian
"Jer tijela životinja, kojih krv veliki  svećenik unosi za grijeh u Svetinju, spaljuju se izvan tabora.",Croatian
"Zato i Isus, da bi vlastitom krvlju posvetio narod, trpio  je izvan vrata.",Croatian
Stoga iziđimo k njemu izvan tabora noseći  njegovu muku,Croatian
"jer nemamo ovdje trajna grada, nego onaj budući  tražimo.",Croatian
"Po njemu dakle neprestano prinosimo Bogu žrtvu  hvalbenu, to jest plod usana što ispovijedaju ime  njegovo.",Croatian
Dobrotvornosti i zajedništva ne zaboravljajte jer  takve su žrtve mile Bogu!,Croatian
"Poslušni budite svojim glavarima i podložni jer oni bdiju  nad vašim dušama kao oni koji će polagati račun; neka to čine  s radošću, a ne uzdišući jer vam to ne bi bilo korisno.",Croatian
Molite za nas! Uvjereni smo doista da imamo dobru savjest  i u svemu se želimo dobro ponašati.,Croatian
Usrdnije vas pak molim:  učinite to kako bih vam se što brže vratio.,Croatian
"A Bog mira, koji po krvi vječnoga Saveza od mrtvih izvede velikoga Pastira ovaca, Gospodina našega Isusa,",Croatian
"osposobio vas za svako dobro djelo da vršite volju njegovu, činio u nama što je njemu milo, po Isusu Kristu, komu slava u vijeke vjekova. Amen.",Croatian
"Molim vas, braćo, podnesite ovu riječ ohrabrenja: ta  samo vam ukratko napisah!",Croatian
"Znajte: naš je brat Timotej oslobođen.  Ako uskoro stigne, s njime ću vas pohoditi.",Croatian
Pozdravite sve svoje glavare i sve svete! Pozdravljaju vas ovi iz Italije.,Croatian
Milost sa svima vama!,Croatian
"Jakov, sluga Boga i Gospodina Isusa Krista: dvanaestorma plemena  Raseljeništva pozdrav.",Croatian
"Pravom radošću smatrajte, braćo moja, kad upadnete u razne  kušnje",Croatian
znajući da prokušanost vaše vjere rađa postojanošću.,Croatian
"Ali neka postojanost bude na djelu savršena da budete savršeni  i potpuni, bez ikakva nedostataka.",Croatian
"Nedostaje li komu od vas mudrosti, neka ište od Boga,  koji svima daje rado i bez negodovanja, i dat će mu se.",Croatian
"Ali  neka ište s vjerom, bez ikakva kolebanja. Jer kolebljivac je  sličan morskom valovlju, uzburkanu i gonjenu.",Croatian
Neka takav ne  misli da će primiti što od Gospodina -,Croatian
"čovjek duše dvoumne, nepostojan na svim putovima svojim.",Croatian
"Neka se brat niska soja ponosi svojim uzvišenjem,",Croatian
a  bogataš svojim poniženjem. Ta proći će kao cvijet trave:,Croatian
sunce ogranu žarko te usahnu trava i cvijet njezin  uvenu; dražest mu lica propade. Tako će i bogataš na stazama  svojim usahnuti.,Croatian
"Blago čovjeku koji trpi kušnju: prokušan, primit će vijenac  života koji je Gospodin obećao onima što ga ljube.",Croatian
"Neka nitko u napasti ne rekne: ""Bog me napastuje."" Ta  Bog ne može biti napastovan na zlo, i ne napastuje nikoga.",Croatian
Nego  svakoga napastuje njegova požuda koja ga privlači i mami.,Croatian
"Požuda  zatim, zatrudnjevši, rađa grijehom, a grijeh izvršen rađa smrću.",Croatian
"Ne varajte se, braćo moja ljubljena!",Croatian
"Svaki dobar dar, svaki savršen poklon odozgor je, silazi od Oca svjetlila u kome nema promjene ni sjene od mijene.",Croatian
Po svom naumu on nas porodi riječju Istine da budemo prvina neka njegovih stvorova.,Croatian
"Znajte, braćo moja ljubljena! Svatko neka bude brz da  sluša, spor da govori, spor na srdžbu.",Croatian
Jer srdžba čovjekova  ne čini pravde Božje.,Croatian
Zato odložite svaku prljavštinu i preostalu  zloću i sa svom krotkošću primite usađenu riječ koja ima moć  spasiti duše vaše.,Croatian
"Budite vršitelji riječi, a ne samo slušatelji, zavaravajući sami sebe.",Croatian
"Jer ako je tko slušatelj riječi, a ne i izvršitelj, sličan je čovjeku koji motri svoje rođeno  lice u zrcalu:",Croatian
"promotri se, ode i odmah zaboravi kakav bijaše.",Croatian
"A koji se oglÄedÄa u savršenom zakonu slobode i uza nj prione, ne kao zaboravan slušatelj nego djelotvoran izvršitelj, blažen  će biti u svem djelovanju svome.",Croatian
"Smatra li se tko bogoljubnim, a ne obuzdava svoga jezika, nego zavarava srce svoje, isprazna je njegova bogoljubnost.",Croatian
"Bogoljubnost čista i neokaljana jest: zauzimati se za sirote  i udovice u njihovoj nevolji, čuvati se neokaljanim od ovoga  svijeta.",Croatian
"Braćo moja, vjeru Gospodina našega Isusa Krista slavnoga ne  miješajte s pristranošću!",Croatian
"Dođe li na vaš sastanak čovjek sa  zlatnim prstenjem, u sjajnoj odjeći, a dođe i siromah u bijednoj  odjeći",Croatian
"i vi se zagledate u onoga što nosi sjajnu odjeću te  reknete: ""Ti lijepo ovdje sjedni!"", a siromahu reknete: ""Ti stani  - ili sjedni - ondje, podno podnožja moga!"",",Croatian
niste li u sebi  pristrano sudili te postali suci što naopako sude?,Croatian
"Čujte, braćo moja ljubljena: nije li Bog one koji su svijetu  siromašni izabrao da budu bogataši u vjeri i baštinici Kraljevstva  što ga je obećao onima koji ga ljube?",Croatian
A vi prezreste siromaha!  Ne tlače li vas upravo bogataši? Ne vuku li vas baš oni na sudove?,Croatian
Ne psuju li oni lijepo Ime na vas zazvano?,Croatian
"Ako doista izvršujete  kraljevski zakon po Pismu: Ljubi bližnjega svoga kao sebe  samoga, dobro činite;",Croatian
"ako li ste pristrani, grijeh činite  i Zakon vas osuđuje kao prijestupnike.",Croatian
"Ta tko sav Zakon uščuva, a u jednome samo posrne, postao je krivac svega.",Croatian
"Jer tko  reče: Ne čini preljuba, reče i: Ne ubij. Ako dakle  i ne činiš preljuba, a ubiješ, postao si prijestupnik Zakona.",Croatian
Tako govorite i tako činite kao oni koji imaju biti suđeni  po zakonu slobode.,Croatian
Jer nemilosrdan je sud onomu tko ne čini  milosrđa; a milosrđe likuje nad sudom.,Croatian
"Što koristi, braćo moja, ako tko rekne da ima vjeru,  a djela nema? Može li ga vjera spasiti?",Croatian
Ako su koji brat  ili sestra goli i bez hrane svagdanje,Croatian
"pa im tkogod od vas  rekne: ""Hajdete u miru, grijte se i sitite"", a ne dadnete im  što je potrebno za tijelo, koja korist?",Croatian
"Tako i vjera: ako  nema djela, mrtva je u sebi.",Croatian
"Inače, mogao bi tko reći: ""Ti imaš vjeru, a ja imam djela.  Pokaži mi svoju vjeru bez djela, a ja ću tebi djelima pokazati  svoju vjeru.",Croatian
"Ti vjeruješ da je jedan Bog? Dobro činiš! I  đavli vjeruju, i dršću.""",Croatian
"Hoćeš li spoznati, šuplja glavo, da je vjera bez djela  jalova?",Croatian
"Zar se Abraham, otac naš, ne opravda djelima, kad  na žrtvenik prinese Izaka, sina svoga?",Croatian
Vidiš: vjera je surađivala  s djelima njegovim i djelima se vjera usavršila,Croatian
te se ispunilo  Pismo koje veli: Povjerova Abraham Bogu i uračuna mu se u  pravednost pa prijatelj Božji posta.,Croatian
"Gledajte: čovjek  se opravdava djelima, a ne samom vjerom.",Croatian
"Ne opravda li se  slično, djelima, i Rahaba bludnica kad primi glasnike i drugim  ih putom izvede?",Croatian
"Jer kao što je tijelo bez duha mrtvo, tako  je i vjera bez djela mrtva.",Croatian
"Neka vas, braćo moja, ne bude mnogo učitelja! Ta znate: bit  ćemo strože suđeni.",Croatian
"Doista, svi mnogo griješimo. Ako tko u  govoru ne griješi, savršen je čovjek, vrstan zauzdati i cijelo  tijelo.",Croatian
"Ubacimo li uzde u usta konjima da ih sebi upokorimo, upravljamo i cijelim tijelom njihovim.",Croatian
"Evo i lađa: tolike  su i silni ih vjetrovi gone, a neznatno ih kormilo upravlja kamo  kormilarova volja hoće.",Croatian
"Tako i jezik: malen je ud, a velikim  se može ponositi. Evo: kolicna vatra koliku šumu zapali!",Croatian
"I jezik je vatra, svijet nepravda jezik je među našim udovima, kalja cijelo tijelo  te, zapaljen od pakla, zapaljuje kotač života.",Croatian
"Doista, sav  rod zvijeri i ptica, gmazova i morskih životinja dade se ukrotiti, i rod ih je ljudski ukrotio,",Croatian
"a jezik - zlo nemirno, pun otrova  smrtonosnog - nitko od ljudi ne može ukrotiti.",Croatian
"Njime blagoslivljamo Gospodina i Oca, njime i proklinjemo  ljude na sliku Božju stvorene:",Croatian
"iz istih usta izlazi blagoslov  i prokletstvo. Ne smije se, braćo moja, tako događati!",Croatian
Zar  vrelo na isti otvor šiklja slatko i gorko?,Croatian
"Može li, braćo  moja, smokva roditi maslinama ili trs smokvama? Ni slan izvor  ne može dati slatke vode.",Croatian
Je li tko mudar i razborit među vama? Neka dobrim življenjem  pokaže svoja djela u mudroj blagosti.,Croatian
"Ako u srcu imate gorku  zavist i svadljivost, ne uznosite se i ne lažite protiv istine!",Croatian
"Nije to mudrost koja odozgor silazi, nego zemaljska, ljudska, đavolska.",Croatian
"Ta gdje je zavist i svadljivost, ondje je nered  i svako zlo djelo.",Croatian
"A mudrost odozgor ponajprije čista je, zatim mirotvorna, milostiva, poučljiva, puna milosrđa i dobrih  plodova, postojana, nehinjena.",Croatian
Plod se pak pravednosti u  miru sije onima koji tvore mir.,Croatian
"Odakle ratovi, odakle borbe među vama? Zar ne odavde: od pohota  što vojuju u udovima vašim?",Croatian
"Žudite, a nemate; ubijate i hlepite, a ne možete postići; borite se i ratujete. Nemate jer ne ištete.",Croatian
"Ištete, a ne primate jer rđavo ištete: da u pohotama svojim  potratite.",Croatian
"Preljubnici! Ne znate li da je prijateljstvo sa svijetom  neprijateljstvo prema Bogu? Tko god dakle hoće da bude prijatelj  svijeta, promeće se u neprijatelja Božjega.",Croatian
Ili mislite da  Pismo uzalud veli: Ljubomorno čezne za duhom što ga nastani u  nama?,Croatian
"A daje on i veću milost. Zato govori: Bog se oholima protivi, a poniznima daje milost.",Croatian
Podložite se dakle Bogu! Oduprite se đavlu i pobjeći će od vas!,Croatian
"Približite se Bogu i on će se približiti vama! Očistite ruke, grešnici! Očistite srca, dvoličnjaci!",Croatian
"Zakukajte, protužite, proplačite! Smijeh vaš nek se u plač obrati i radost u žalost!",Croatian
Ponizite se pred Gospodinom i on će vas uzvisiti!,Croatian
"Ne ogovarajte, braćo, jedni druge! Tko ogovara ili sudi  brata svoga, ogovara i sudi Zakon. A sudiš li Zakon, nisi vršitelj  nego sudac Zakona.",Croatian
Jedan je Zakonodavac i Sudac: Onaj koji  može spasiti i pogubiti. A tko si ti da sudiš bližnjega?,Croatian
"De sada, vi što govorite: ""Danas ili sutra otići ćemo  u taj i taj grad, provesti ondje godinu, trgovati i zaraditi"",",Croatian
a ne znate što će sutra biti. Ta što je vaš život? Dašak  ste što se načas pojavi i zatim nestane!,Croatian
"Umjesto da govorite:  ""Htjedne li Gospodin, živjet ćemo i učiniti ovo ili ono"",",Croatian
vi  se razmećete svojim hvastanjima! Svako je takvo hvastanje opako.,Croatian
"Znati dakle dobro činiti, a ne činiti - grijeh je.",Croatian
"De sada, bogataši, proplačite i zakukajte zbog nevolja koje  će vas zadesiti!",Croatian
"Bogatstvo vam istrunu, haljine vaše postadoše  hrana moljcima,",Croatian
zlato vam i srebro zarđa i rđa će njihova  biti svjedočanstvo protiv vas te će kao vatra izjesti tijela  vaša! Zgrnuste blago u posljednje dane!,Croatian
Evo: plaća kosaca  vaših njiva - koju im uskratiste - viče i vapaji žetelaca dopriješe  do ušiju Gospoda nad Vojskama.,Croatian
"Raskošno ste na zemlji i razvratno  živjeli, utoviste srca svoja za dan klanja!",Croatian
Osudiste i ubiste  pravednika: on vam se ne suprotstavlja!,Croatian
"Strpite se dakle, braćo, do Dolaska Gospodnjega! Evo:  ratar iščekuje dragocjeni urod zemlje, strpljiv je s njime dok  ne dobije kišu ranu i kasnu.",Croatian
"Strpite se i vi, očvrsnite  srca jer se Dolazak Gospodnji približio!",Croatian
Ne tužite se jedni  na druge da ne budete osuđeni! Evo: sudac stoji pred vratima!,Croatian
"Za uzor strpljivosti i podnošenja zala uzmite, braćo, proroke  koji su govorili u ime Gospodnje.",Croatian
Eto: blaženima nazivamo  one koji ustrajaše. Za postojanost Jobovu čuste i nakanu Gospodnju  vidjeste jer milostiv je Gospodin i milosrdan!,Croatian
"Prije svega, braćo moja, ne zaklinjite se ni nebom ni  zemljom, ni ikojom drugom zakletvom. Vaše ""da"" neka bude ""da"", i ""ne"" - ""ne"", da ne padnete pod sud.",Croatian
Pati li tko među vama? Neka moli! Je li tko radostan?  Neka pjeva hvalospjeve!,Croatian
Boluje li tko među vama? Neka dozove  starješine Crkve! Oni neka mole nad njim mažući ga uljem u ime  Gospodnje,Croatian
"pa će molitva vjere spasiti nemoćnika; Gospodin  će ga podići, i ako je sagriješio, oprostit će mu se.",Croatian
Ispovijedajte  dakle jedni drugima grijehe i molite jedni za druge da ozdravite!  Mnogo može žarka molitva pravednikova.,Croatian
Ilija bijaše čovjek  baš kao i mi; usrdno se pomoli da ne bude kiše i kiše nije bilo  na zemlji tri godine i šest mjeseci.,Croatian
Zatim se ponovno pomoli  te nebo dade kišu i zemlja iznese urod svoj.,Croatian
"Braćo moja, odluta li tko od vas od istine pa ga tkogod  vrati,",Croatian
"znajte: tko vrati grešnika s lutalačkog puta njegova, spasit će dušu njegovu od smrti i pokriti mnoštvo grijeha.",Croatian
"Petar, apostol Isusa Krista: putnicima Raseljeništva u Pontu, Galaciji, Kapadociji, Aziji i Bitiniji,",Croatian
"po predznanju Boga  Oca, posvećenjem Duha izabranima da budu poslušni te poškropljeni  krvlju Isusa Krista. Punina vam milosti i mira!",Croatian
"Blagoslovljen Bog i Otac Gospodina našega Isusa Krista koji nas po velikom milosrđu svojemu uskrsnućem Isusa Krista od mrtvih nanovo rodi za životnu nadu,",Croatian
"za baštinu neraspadljivu, neokaljanu i neuvelu, pohranjenu na nebesima za vas,",Croatian
"vas koje snaga Božja po vjeri čuva za spasenje, spremno da se objavi u posljednje vrijeme.",Croatian
"Zbog toga se radujte, makar se sada možda trebalo malo  i žalostiti zbog različitih kušnja:",Croatian
"da prokušanost vaše vjere  - dragocjenija od propadljivog zlata, koje se ipak u vatri kuša  - stekne hvalu, slavu i čast o Objavljenju Isusa Krista.",Croatian
"Njega  vi ljubite iako ga ne vidjeste; u njega, iako ga još ne gledate, vjerujete te klikćete od radosti neizrecive i proslavljene",Croatian
što  postigoste svrhu svoje vjere: spasenje duša.,Croatian
To su spasenje istraživali i pronicali proroci koji prorokovahu  o milosti vama namijenjenoj.,Croatian
Pronicali su na koje ili kakvo  je vrijeme smjerao Duh Kristov u njima koji je unaprijed svjedočio  o Kristovim patnjama te slavama što su nakon njih imale doći:,Croatian
"bi im objavljeno da ne sebi nego vama poslužuju ono što vam  sada u Duhu Svetom s neba poslanom navijestiše vaši blagovjesnici, a nada što se i anđeli žude nadviti.",Croatian
"Zato opašite bokove pameti svoje, trijezni budite i savršeno  se pouzdajte u milost koju vam donosi Objavljenje Isusa Krista.",Croatian
Kao poslušna djeca ne supriličujte se prijašnjim požudama  iz doba neznanja.,Croatian
"Naprotiv, kao što je svet Onaj koji vas  pozva, i vi budite sveti u svemu življenju.",Croatian
Ta pisano je:  Budite sveti jer sam ja svet.,Croatian
"Ako dakle Ocem nazivate njega koji nepristrano svakoga  po djelu sudi, vrijeme svoga proputovanja proživite u bogobojaznosti.",Croatian
"Ta znate da od svog ispraznog načina života, što vam ga oci  namriješe, niste otkupljeni nečim raspadljivim, srebrom ili zlatom,",Croatian
"nego dragocjenom krvlju Krista, Jaganjca nevina i bez mane.",Croatian
"On bijaše doduše predviđen prije postanka svijeta, ali se  očitova na kraju vremena radi vas",Croatian
koji po njemu vjerujete  u Boga koji ga uskrisi od mrtvih te mu dade slavu da vjera vaša  i nada bude u Bogu.,Croatian
"Pošto ste posluhom istini očistili duše svoje za nehinjeno  bratoljublje, od srca žarko ljubite jedni druge.",Croatian
"Ta nanovo  ste rođeni, ne iz sjemena raspadljiva nego neraspadljiva: riječju  Boga koji živi i ostaje.",Croatian
"Doista, svako je tijelo kao trava, sva mu slava ko cvijet poljski: sahne trava, vene cvijet,",Croatian
ali Riječ Gospodnja ostaje dovijeka. Ta pak riječ jest evanđelje koje vam je naviješteno.,Croatian
"Odložite dakle svaku zloću i svaku prijevaru, himbe i zavisti  i sva klevetanja.",Croatian
"Kao novorođenčad žudite za duhovnim, nepatvorenim  mlijekom da po njemu uzrastete za spasenje,",Croatian
ako ste doista  okusili kako je dobar Gospodin.,Croatian
"Pristupite k njemu, Kamenu živomu što ga, istina, ljudi odbaciše, ali je u očima Božjim izabran, dragocjen,",Croatian
"pa  se kao živo kamenje ugrađujte u duhovni Dom za sveto svećenstvo  da prinosite žrtve duhovne, ugodne Bogu po Isusu Kristu.",Croatian
"Stoga stoji u Pismu: Evo postavljam na Sionu kamen odabrani, dragocjeni kamen ugaoni: Tko u nj vjeruje, ne, neće se postidjeti.",Croatian
Vama dakle koji vjerujete - čast! A onima koji ne vjeruju  - kamen koji odbaciše graditelji postade kamen zaglavni,Croatian
"i  kamen spoticanja, stijena posrtanja; oni se o nj spotiču, neposlušni Riječi, za što su i određeni.",Croatian
"A vi ste rod izabrani, kraljevsko svećenstvo, sveti  puk, narod stečeni da naviještate silna djela Onoga koji  vas iz tame pozva k divnom svjetlu svojemu;",Croatian
"vi, nekoć Ne-narod,  a sada Narod Božji; vi Ne-mili, a sada Mili.",Croatian
Ljubljeni! Zaklinjem vas da se kao pridošlice i putnici  klonite putenih požuda koje vojuju protiv duše;,Croatian
"življenje  vaše među poganima neka bude uzorno da upravo onim za što vas  sada potvaraju kao zločince, pošto promotre vaša dobra djela, proslave Boga u dan pohoda.",Croatian
"Pokoravajte se svakoj ljudskoj ustanovi radi Gospodina:  bilo kralju kao vrhovniku,",Croatian
"bilo upraviteljima jer ih on šalje  da kazne zločince, a pohvale one koji dobro čine.",Croatian
"Doista, ovo je Božja volja: da čineći dobro ušutkate neznanje bezumnika.",Croatian
"Kao slobodni ljudi - ali ne kao oni kojima je sloboda tek  pokrivalom zloće, već kao Božje sluge -",Croatian
"sve poštujte, bratstvo  ljubite, Boga se bojte, kralja častite!",Croatian
"Sluge, budite sa svim poštovanjem pokorni gospodarima, ne samo dobrima i blagima nego i naopakima.",Croatian
"To je uistinu  milost ako tko radi savjesti, radi Boga podnosi nevolje trpeći  nepravedno.",Croatian
"Kakve li slave doista ako za grijehe udarani  strpljivo podnosite? No ako dobro čineći trpite pa strpljivo  podnosite, to je Bogu milo.",Croatian
Ta na to ste pozvani jer i Krist je trpio za vas i ostavio  vam primjer da idete stopama njegovim.,Croatian
On koji grijeha ne učini nit mu usta prijevaru izustiše;,Croatian
"on koji na uvredu nije uvredom uzvraćao i mučen nije prijetio, prepuštajući to Sucu pravednom;",Croatian
on koji u tijelu svom grijehe naše ponese na drvo da umrijevši grijesima pravednosti živimo; on čijom se modricom izliječiste.,Croatian
"Doista, poput ovaca lutaste, ali se sada obratiste k pastiru i čuvaru duša svojih.",Croatian
"Tako i vi, žene, pokoravajte se svojim muževima: ako su neki  od njih možda neposlušni Riječi, da i bez riječi budu pridobiveni  življenjem vas žena,",Croatian
pošto promotre vaše bogoljubno i čisto  življenje.,Croatian
"Vaš nakit neka ne bude izvanjski - pletenje kose, kićenje zlatom ili oblačenje haljina.",Croatian
"Nego: čovjek skrovita  srca, neprolazne ljepote, blaga i smirena duha. To je pred Bogom  dragocjeno.",Croatian
"Tako su se doista i nekoć svete žene, zaufane  u Boga, resile: pokoravale su se muževima.",Croatian
Sara se tako pokori  Abrahamu te ga nazva gospodarom. Njezina ste djeca ako činite  dobro ne bojeći se nikakva zastrašivanja.,Croatian
"Tako i vi, muževi, obazrivo živite sa svojim ženama, kao  sa slabijim spolom, te im iskazujte čast kao subaštinicima milosti  Života da ne spriječite svojih molitava.",Croatian
"Napokon, budite svi jednodušni, puni suosjećanja i bratske  ljubavi, milosrdni, ponizni!",Croatian
"Ne vraćajte zlo za zlo ni uvredu  za uvredu! Naprotiv, blagoslivljajte jer ste na to i pozvani  da baštinite blagoslov!",Croatian
"Doista, tko želi ljubiti život i naužit se dana sretnih, nek suspregne jezik oda zla i usne od riječi prijevarnih;",Croatian
"zla nek se kloni, a čini dobro, mir neka traži i za njim ide:",Croatian
"jer oči Gospodnje gledaju pravedne, uši mu slušaju vapaje njihove, a lice se Gospodnje okreće protiv zločinaca.",Croatian
Pa tko da vam naudi ako revnujete za dobro?,Croatian
"Nego, morali i trpjeti zbog svoje pravednosti, blago vama! No ne  bojte se njihova zastrašivanja i ne plašite se!",Croatian
"Naprotiv, Gospodin - Krist neka vam bude svet, u srcima  vašim, te budite uvijek spremni na odgovor svakomu koji od vas  zatraži obrazloženje nade koja je u vama,",Croatian
"ali blago i s poštovanjem, dobre savjesti da oni koji ozloglašuju vaš dobar život u Kristu, upravo onim budu postiđeni za što vas potvaraju.",Croatian
"Ta uspješnije  je trpjeti, ako je to Božja volja, čineći dobro, nego čineći  zlo.",Croatian
"Doista, i Krist jednom za grijehe umrije, pravedan za nepravedne, da vas privede k Bogu - ubijen doduše u tijelu, ali oživljen u duhu.",Croatian
U njemu otiđe i propovijedati duhovima u tamnici,Croatian
"koji bijahu nekoć nepokorni, kad ih ono Božja strpljivost iščekivaše, u vrijeme Noino, dok se gradila korablja u kojoj nekolicina, to jest osam duša, bi spašena vodom.",Croatian
"Njezin protulik, krštenje - ne odlaganje tjelesne nečistoće, nego molitva za dobru savjest upravljena Bogu - i vas sada spasava po uskrsnuću Isusa Krista",Croatian
"koji, uzašavši na nebo, jest zdesna Bogu, pošto mu bijahu pokoreni anđeli, vlasti i sile.",Croatian
"Dakle, budući da je Krist trpio u tijelu, i vi se oboružajte  istim mišljenjem - jer tko trpi u tijelu okanio se grijeha -",Croatian
da vrijeme što vam u tijelu još preostaje proživite ne više  po ljudskim požudama nego po Božjoj volji.,Croatian
"Dosta je uistinu  što ste u prošlom vremenu vršili volju pogana, hodeći u razvratnostima, požudama, pijančevanjima, pijankama, opijanjima i bezakoničkim  idolopoklonstvima.",Croatian
Stoga se čude što se ne slijevate u tu  istu rijeku raskalašenosti te proklinju.,Croatian
Polagat će oni račun  Onomu tko je već spreman suditi žive i mrtve.,Croatian
"Zato je i mrtvima  naviješteno evanđelje da osuđeni doduše po ljudsku, u tijelu, žive po Božju - u duhu.",Croatian
Približio se svršetak svega! Osvijestite se i otrijeznite  za molitvu!,Croatian
Prije svega imajte žarku ljubav jedni prema drugima  jer ljubav pokriva mnoštvo grijeha!,Croatian
Gostoljubivo primajte  jedni druge bez mrmljanja!,Croatian
Jedni druge poslužujte - svatko  po primljenom daru - kao dobri upravitelji različitih Božjih  milosti!,Croatian
"Govori li tko? Neka govori kao riječi Božje! Poslužuje  li tko? Neka poslužuje kao snagom koju daje Bog da se u svemu  slavi Bog po Isusu Kristu, komu slava i vlast u vijeke vijekova!  Amen.",Croatian
"Ljubljeni! Ne čudite se požaru što bukti među vama da  vas iskuša, kao da vam se događa štogod neobično!",Croatian
"Naprotiv, radujte se kao zajedničari Kristovih patnja da i o Objavljenju  njegove slave mognete radosno klicati.",Croatian
"Pogrđuju li vas zbog  imena Kristova, blago vama, jer Duh Slave, Duh Božji u vama počiva.",Croatian
"Tek neka nitko od vas ne trpi kao ubojica, ili kradljivac, ili zločinac, ili makar i kao nametljivac;",Croatian
"ako li kao kršćanin, neka se ne stidi, nego slavi Boga zbog tog imena.",Croatian
"Ta vrijeme  je da započne Sud - od doma Božjega. No ako već od vas započinje, kakav je onda svršetak onih što nisu poslušni Božjem evanđelju?",Croatian
"I ako se pravednik jedva spasava, opak i grešnik gdje da se pojavi?",Croatian
"Stoga oni koji po volji Božjoj trpe, neka dobrim djelima  povjere duše svoje vjernom Stvoritelju.",Croatian
"Starješine dakle među vama opominjem, ja sustarješina i svjedok  Kristovih patnja, a zato i zajedničar slave koja se ima očitovati:",Croatian
"pasite povjereno vam stado Božje, nadgledajte ga - ne prisilno, nego dragovoljno, po Božju; ne radi prljava dobitka, nego oduševljeno;",Croatian
i ne kao gospodari Baštine nego kao uzori stada.,Croatian
"Pa kad  se pojavi Natpastir, primit ćete neuveli vijenac slave.",Croatian
"Tako i vi, mladići, podložite se starješinama; svi se  jedni prema drugima pripašite poniznošću jer Bog se oholima protivi, a poniznima daruje milost.",Croatian
Ponizite se dakle pod snažnom rukom Božjom da vas uzvisi u  pravo vrijeme.,Croatian
Svu svoju brigu povjerite njemu jer on se brine za  vas.,Croatian
"Otrijeznite se! Bdijte! Protivnik vaš, đavao, kao ričući  lav obilazi tražeći koga da proždre.",Croatian
Oprite mu se stameni  u vjeri znajući da takve iste patnje podnose vaša braća po svijetu.,Croatian
"A Bog svake milosti, koji vas pozva na vječnu slavu u Kristu, on će vas, pošto malo potrpite, usavršiti, učvrstiti, ojačati, utvrditi.",Croatian
Njemu vlast u vijeke vjekova! Amen.,Croatian
"Pišem vam ukratko, po Silvanu, koga smatram bratom vjernim, da vas ohrabrim i posvjedočim kako je ovo istinska milost Božja.  Nje se držite!",Croatian
"Pozdravlja vas suizabranica u Babilonu i Marko, sin moj.",Croatian
Pozdravite jedni druge cjelovom ljubavi! Mir svima vama koji ste u Kristu!,Croatian
"Šimun Petar, sluga i apostol Isusa Krista, onima koje pravednošću  Boga našega i Spasitelja Isusa Krista zapade ista dragocjena  vjera kao i nas.",Croatian
"Punina vam milosti i mira po spoznaji Boga i Isusa, Gospodina  našega!",Croatian
"Doista, po spoznaji njega, koji nas pozva slavom svojom  i krepošću, božanska nas je snaga njegova obdarila svime za život  i pobožnost.",Croatian
"Time smo obdareni dragocjenim, najvećim obećanjima  da po njima postanete zajedničari božanske naravi umakavši pokvarenosti  koja je u svijetu zbog požude.",Croatian
"Zbog toga svim marom prionite: vjerom osigurajte krepost, krepošću spoznaje,",Croatian
"spoznanjem uzdržljivost, uzdržljivošću  postojanost, postojanošću pobožnost,",Croatian
"pobožnošću bratoljublje, bratoljubljem ljubav.",Croatian
"Jer ako to imate i u tom napredujete, nećete biti besposleni i neplodni za spoznanje Isusa Krista.",Croatian
"A tko toga nema, slijep je, kratkovidan; zaboravio je da je  očišćen od svojih prijašnjih grijeha.",Croatian
"Zato, braćo, to revnije  uznastojte učvrstiti svoj poziv i izabranje: to čineći - ne,  nećete posrnuti nikada!",Croatian
Tako će vam se bogato osigurati ulazak  u vječno kraljevstvo Gospodina našega i Spasitelja Isusa Krista.,Croatian
Zato ću vas uvijek na to podsjećati premda to znate i  utvrđeni ste u primljenoj istini.,Croatian
"Pravo je, mislim, da vas  dok sam u ovom šatoru, budim opomenom,",Croatian
"svjestan da ću brzo  napustiti svoj šator, kako mi i Gospodin naš Isus Krist očitova.",Croatian
A pobrinut ću se da se i nakon mojeg izlaska uvijek toga  sjećate.,Croatian
"Ta nismo vam navijestili snagu i Dolazak Gospodina našega  Isusa Krista slijedeći izmudrene priče, nego kao očevici njegova  veličanstva.",Croatian
"Od Oca je doista primio čast i slavu kad mu  ono od uzvišene Slave doprije ovaj glas: Ovo je Sin moj, Ljubljeni  moj, u njemu mi sva milina!",Croatian
"Taj glas, koji s neba dopiraše, čusmo mi koji bijasmo s njime na Svetoj gori.",Croatian
Tako nam je potvrđena proročka riječ te dobro činite  što uza nju prianjate kao uza svjetiljku što svijetli na mrklu  mjestu - dok Dan ne osvane i Danica se ne pomoli u srcima vašim.,Croatian
Ponajprije znajte ovo: nijedno se proroštvo Pisma ne može  tumačiti samovoljno,Croatian
"jer nikada proroštvo ne bi ljudskom voljom  doneseno, nego su Duhom Svetim poneseni ljudi od Boga govorili.",Croatian
"Bilo je u narodu i lažnih proroka, kao što će i među vama biti  lažnih učitelja, onih koji će prokrijumčariti pogubna krivovjerja, zanijekati Gospodina koji ih otkupi, i navući na se brzu propast.",Croatian
I mnogi će se povesti za njihovim razvratnostima. Zbog njih  će se kuditi put istine.,Croatian
U svojoj će vas lakomosti kupovati  izmišljotinama. Njihova osuda već odavna nije dokona i propast  im ne drijema.,Croatian
"Doista, ako Bog anđela koji sagriješiše nije poštedio  nego ih je sunovratio u Tartar i predao mračnom bezdanu da budu  čuvani za sud;",Croatian
"ako staroga svijeta ne poštedje, nego sačuva  - osmoga - Nou, glasnika pravednosti, sručivši potop na svijet  bezbožni;",Croatian
"ako gradove Sodomu i Gomoru u pepeo pretvori, osudi  i za primjer budućim bezbožnicima postavi;",Croatian
"ako pravednog Lota, premorena razvratnim življenjem onih razularenika, oslobodi  -",Croatian
pravedniku se doista dan za danom duša razdirala dok je  gledao i slušao bezakonička djela onih među kojima je boravio  -,Croatian
"umije Gospod i pobožnike iz napasti izbaviti, a nepravednike  za kaznu na Dan sudnji sačuvati,",Croatian
"ponajpače one koji u prljavoj  požudi idu za puti i preziru Veličanstvo. Preuzetnici, drznici i ne trepnu pogrđujući Slave,",Croatian
"dok  anđeli, iako jakošću i snagom od njih veći, ne izriču protiv  njih pred Gospodinom pogrdna suda.",Croatian
"Oni pak kao nerazumne  životinje, po naravi rođene za lov i istrebljenje, pogrđuju što  ne poznaju. Istim će istrebljenjem i oni biti istrebljeni;",Croatian
"zadesit  će ih nepravda, plaća nepravednosti. Užitkom smatraju razvratnost  u pol bijela dana. Ljage i sramote! Naslađuju se prijevarama  svojim dok se s vama goste.",Croatian
"Oči su im pune preljubnice, nikako  da se nasite grijeha; mame duše nepostojane, srce im je uvježbano  u lakomstvu, prokleti sinovi!",Croatian
"Zabludiše, napustivši ravan  put, te pođoše putom Bosorova sina Bileama, koji prigrli plaću  nepravednosti,",Croatian
ali primi i ukor za svoje nedjelo: nijemo  živinče ljudskim glasom prozbori i spriječi prorokovo bezumlje.,Croatian
"Oni su izvori bezvodni, oblaci vjetrom gonjeni; za njih  se čuva mrkla tmina.",Croatian
"Naklapajući naduvene ispraznosti, požudama  putenim, razvratnostima mame one što netom odbjegoše od onih  koji žive u zabludi.",Croatian
"Obećavaju im slobodu, a sami su robovi  pokvarenosti. Jer svatko robuje onomu tko ga svlada.",Croatian
"Doista, pošto su po spoznaji Gospodina našega i Spasitelja Isusa Krista  odbjegli od prljavština svijeta, ako se opet u njih upleću i  daju se svladati, ovo im je potonje gore od onoga prvoga.",Croatian
"Bilo  bi im doista bolje da nisu spoznali puta pravednosti, negoli, pošto ga spoznaše, okrenuti leđa svetoj zapovijedi koja im je  predana.",Croatian
"Dogodilo im se što veli istinita izreka: ""Pas  se vraća svojoj bljuvotini i okupana svinja valjanju u blatu.""",Croatian
"Ljubljeni, pišem evo već drugu poslanicu. U objema opomenom  budim vaš zdrav razbor",Croatian
"da se sjetite riječi što ih prorekoše  sveti proroci i zapovijedi apostola vaših, zapovijedi Gospodinove  i Spasiteljeve.",Croatian
Znajte ponajprije ovo: u posljednje će se dane pojaviti  podrugljivi izrugivači; povoditi će se za svojim požudama,Croatian
"i  pitati: ""Što je s obećanjem njegova Dolaska? Jer i otkad Oci  pomriješe, sve ostaje kao što bijaše od početka stvorenja.""",Croatian
Ta  oni naumice zaboravljaju da nebesa bijahu odavna i da zemlja  na Božju riječ posta iz vode i po vodi.,Croatian
Na isti način ondašnji  svijet propade vodom potopljen.,Croatian
A sadašnja nebesa i zemlja  istom su riječju pohranjena za oganj i čuvaju se za Dan suda  i propasti bezbožnih ljudi.,Croatian
"Jedno, ljubljeni, ne smetnite s uma: jedan je dan kod  Gospodina kao tisuću godina, a tisuću godina kao jedan  dan.",Croatian
"Ne kasni Gospodin ispuniti obećanje, kako ga neki  sporim smatraju, nego je strpljiv prema vama jer neće da tko  propadne, nego hoće da svi prispiju k obraćenju.",Croatian
"Kao tat  će doći Dan Gospodnji u koji će nebesa trijeskom uminuti, počela  se, užarena, raspasti, a zemlja i djela na njoj razotkriti.",Croatian
"Kad se sve tako ima raspasti, kako li treba da se svi  vi ističete u svetu življenju i pobožnosti",Croatian
"iščekujući i pospješujući  dolazak Dana Božjega u koji će se nebesa, zapaljena, raspasti  i počela, užarena, rastaliti.",Croatian
"Ta po obećanju njegovu iščekujemo  nova nebesa i zemlju novu, gdje pravednost prebiva.",Croatian
"Zato, ljubljeni, dok to iščekujete, uznastojte da mu  budete neokaljani i besprijekorni, u miru.",Croatian
"A strpljivost  Gospodina našega spasenjem smatrajte, kako vam i ljubljeni brat  naš Pavao napisa po mudrosti koja mu je dana.",Croatian
"Tako u svim  poslanicama gdje o tome govori. U njima ima ponešto nerazumljivo, što neupućeni i nepostojani iskrivljuju, kao i ostala Pisma  - sebi na propast.",Croatian
"Vi dakle, ljubljeni pošto ste upozoreni, čuvajte se da  ne biste, zavedeni bludnjom razularenika, otpali od svoje postojanosti.",Croatian
A rastite u milosti i spoznanju Gospodina našega i Spasitelja  Isusa Krista! Njemu slava i sada i do u dan vječnosti! Amen!,Croatian
"Što bijaše od početka, što smo čuli, što smo vidjeli očima svojim, što razmotrismo i ruke naše opipaše o Riječi, Životu -",Croatian
"da, Život se očitova, i vidjeli smo i svjedočimo, i navješćujemo vam Život vječni, koji bijaše kod Oca i očitova se nama -",Croatian
"što smo vidjeli i čuli, navješćujemo i vama da i vi imate zajedništvo s nama. A naše je zajedništvo s Ocem i sa Sinom njegovim Isusom Kristom.",Croatian
I to vam pišemo da radost naša bude potpuna.,Croatian
A ovo je navještaj koji smo čuli od njega i navješćujemo vama: Bog je svjetlost i tame u njemu nema nikakve!,Croatian
"Reknemo li da imamo zajedništvo s njim, a u tami hodimo, lažemo i ne činimo istine.",Croatian
"Ako u svjetlosti hodimo, kao što je on u svjetlosti, imamo zajedništvo jedni s drugima i krv Isusa, Sina njegova, čisti nas od svakoga grijeha.",Croatian
"Reknemo li da grijeha nemamo, sami sebe varamo i istine nema u nama.",Croatian
"Ako priznamo grijehe svoje, vjeran je on i pravedan: otpustit će nam grijehe i očistiti nas od svake nepravde.",Croatian
"Reknemo li da nismo zgriješili, pravimo ga lašcem i riječi njegove nema u nama.",Croatian
"Dječice moja, ovo vam pišem da ne griješite. Ako tko i sagriješi, zagovornika imamo kod Oca - Isusa Krista, Pravednika.",Croatian
"On je pomirnica za grijeha naše, i ne samo naše, nego i svega svijeta.",Croatian
I po ovom znamo da ga poznajemo: ako zapovijedi njegove čuvamo.,Croatian
"Tko veli: ""Poznajem ga"", a zapovijedi njegovih ne čuva, lažac je, u njemu nema istine.",Croatian
"A tko čuva riječ njegovu, u njemu je zaista savršena ljubav Božja. Po tom znamo da smo u njemu.",Croatian
"Tko veli da u njemu ostaje, valja mu ići putom kojim je on hodio.",Croatian
"Ljubljeni, pišem vam ne novu zapovijed, nego staru zapovijed, koju ste imali od početka. Ta stara zapovijed jest riječ koju ste čuli.",Croatian
"A opet, novu vam zapovijed pišem - obistinjuje se u njemu i vama - jer tama prolazi, svjetlost istinita već svijetli.",Croatian
"Tko veli da je u svjetlosti, a mrzi brata svojega, u tami je sve do sada.",Croatian
"Tko ljubi brata svojega, u svjetlosti ostaje i sablazni u njemu nema.",Croatian
"A tko mrzi brata svojega, u tami je, u tami hodi i ne zna kamo ide jer mu tama zaslijepi oči.",Croatian
"Pišem vama, dječice, jer su vam grijesi oprošteni po njegovu imenu.",Croatian
"Pišem vama, oci, jer upoznaste onoga koji je od početka. Pišem vama, mladići, jer ste pobijedili Zloga.",Croatian
"Napisah vama, djeco, jer upoznaste Oca. Napisah vama, oci, jer upoznaste onoga koji je od početka. Napisah vama, mladići, jer ste jaki i riječ Božja u vama ostaje i pobijedili ste Zloga.",Croatian
"Ne ljubite svijeta ni što je u svijetu. Ako tko ljubi svijet, nema u njemu ljubavi Očeve.",Croatian
"Jer što je god svjetovno - požuda tijela, i požuda očiju, i oholost života - nije od Oca, nego od svijeta.",Croatian
"Svijet prolazi i požuda njegova, a tko čini volju Božju, ostaje dovijeka.",Croatian
"Djeco, posljednji je čas! I, kako ste čuli, dolazi Antikrist. I sad su se već mnogi antikristi pojavili. Odatle znamo da je posljednji čas.",Croatian
"Od nas iziđoše, ali ne bijahu od nas. Jer kad bi bili od nas, ostali bi s nama; ali neka se očituje da nisu od nas.",Croatian
"A vi imate Pomazanje od Svetoga, i znanje svi imate.",Croatian
"Ne pisah vam zato što ne biste znali istine, nego jer je znate i jer znate da nikakva laž nije od istine.",Croatian
"Tko je lažac, ako ne onaj koji tvrdi da Isus nije Krist? Antikrist je onaj",Croatian
"tko niječe Oca i Sina. Svaki koji niječe Sina, nema ni Oca, a tko priznaje Sina, ima i Oca.",Croatian
"A vi - što čuste od početka, u vama nek ostane. Ako u vama ostane što čuste od početka, i vi ćete ostati u Sinu i Ocu.",Croatian
A ovo je obećanje koje nam on obeća: život vječni.,Croatian
Ovo vam napisah o onima koji vas zavode.,Croatian
"A vi - Pomazanje koje primiste od njega u vama ostaje i ne treba da vas itko poučava. Nego njegovo vas Pomazanje uči o svemu, a istinito je i nije laž, pa kao što vas je ono naučilo, ostanite u Njemu.",Croatian
"I sada, dječice, ostanite u njemu da budemo puni pouzdanja kad se pojavi te se ne postidimo pred njim o njegovu dolasku.",Croatian
"Ako znate da je on Pravednik, znate i da je svaki koji čini pravdu od njega rođen.",Croatian
"Gledajte  koliku nam je ljubav darovao Otac: djeca se Božja zovemo, i jesmo. A svijet nas ne poznaje zato što ne poznaje njega.",Croatian
"Ljubljeni, sad smo djeca Božja i još se ne očitova što ćemo biti. Znamo: kad se očituje, bit ćemo njemu slični, jer vidjet ćemo ga kao što jest.",Croatian
"I tko god ima tu nadu u njemu, čisti se kao što je on čist.",Croatian
"Tko god čini grijeh, čini i bezakonje; ta grijeh je bezakonje.",Croatian
I znate: on se pojavi da odnese grijehe i grijeha nema u njemu.,Croatian
"Tko god u njemu ostaje, ne griješi. Tko god griješi, nije ga vidio nit upoznao.",Croatian
"Dječice, nitko neka vas ne zavede! Tko čini pravdu, pravedan je kao što je On pravedan.",Croatian
"Tko čini grijeh, od đavla je jer đavao griješi od početka. Zato se pojavi Sin Božji: da razori djela đavolska.",Croatian
"Tko god je rođen od Boga, ne čini grijeha jer njegovo sjeme ostaje u njemu; ne može griješiti jer je rođen od Boga.",Croatian
"Po ovom se raspoznaju djeca Božja i djeca đavolska: tko god ne čini pravde i tko ne ljubi brata, nije od Boga.",Croatian
Jer ovo je navještaj koji čuste od početka: da ljubimo jedni druge.,Croatian
"Ne kao Kajin, koji bijaše od Zloga i ubi brata svog. A zašto ga ubi? Jer mu djela bijahu zla, a bratova pravedna.",Croatian
"Ne čudite se, braćo ako vas svijet mrzi.",Croatian
"Mi znamo da smo iz smrti prešli u život jer ljubimo braću; tko ne ljubi, ostaje u smrti.",Croatian
"Tko god mrzi brata svoga, ubojica je. A znate da nijedan ubojica nema u sebi trajnoga, vječnoga života.",Croatian
Po ovom smo upoznali Ljubav: on je za nas položio život svoj. I mi smo dužni živote položiti za braću.,Croatian
Tko ima dobra ovoga svijeta i vidi brata svoga u potrebi pa zatvori pred njim srce - kako ljubav Božja ostaje u njemu?,Croatian
"Dječice, ne ljubimo riječju i jezikom, već djelom i istinom.",Croatian
Po tom ćemo znati da smo od istine. I umirit ćemo pred njim srce svoje,Croatian
ako nas ono bilo u čem osuđuje. Jer Bog je veći od našega srca i znade sve.,Croatian
"Ljubljeni, ako nas srce ne osuđuje, možemo zaufano k Bogu.",Croatian
"I što god ištemo, primamo od njega jer zapovijedi njegove čuvamo i činimo što je njemu drago.",Croatian
I ovo je zapovijed njegova: da vjerujemo u ime Sina njegova Isusa Krista i da ljubimo jedni druge kao što nam je dao zapovijed.,Croatian
"I tko čuva zapovijedi njegove, u njemu ostaje, i On u njemu. I po ovom znamo da on ostaje u nama: po Duhu kojeg nam je dao.",Croatian
"Ljubljeni,  ne vjerujte svakom duhu, nego provjeravajte duhove jesu li od Boga, jer su mnogi lažni proroci izišli u svijet.",Croatian
"Po ovom prepoznajete Duha Božjega: svaki duh koji ispovijeda da je Isus Krist došao u tijelu, od Boga je.",Croatian
"A nijedan duh koji ne ispovijeda takva Isusa, nije od Boga: on je Antikristov, a za nj ste čuli da dolazi i sad je već na svijetu.",Croatian
"Vi ste, dječice, od Boga i pobijedili ste ih jer je moćniji Onaj koji je u vama nego onaj koji je u svijetu.",Croatian
"Oni su od svijeta, zato iz svijeta govore i svijet ih sluša.",Croatian
"Mi smo od Boga. Tko poznaje Boga, nas sluša, a tko nije od Boga, ne sluša nas. Po tom prepoznajemo Duha istine i duha zablude.",Croatian
"Ljubljeni, ljubimo jedni druge jer ljubav je od Boga; i svaki koji ljubi, od Boga je rođen i poznaje Boga.",Croatian
"Tko ne ljubi, ne upozna Boga jer Bog je ljubav.",Croatian
U ovom se očitova ljubav Božja u nama: Bog Sina svoga jedinorođenoga posla u svijet da živimo po njemu.,Croatian
"U ovom je ljubav: ne da smo mi ljubili Boga, nego - on je ljubio nas i poslao Sina svoga kao pomirnicu za grijehe naše.",Croatian
"Ljubljeni, ako je Bog tako ljubio nas, i mi smo dužni ljubiti jedni druge.",Croatian
"Boga nitko nikada ne vidje. Ako ljubimo jedni druge, Bog ostaje u nama, i ljubav je njegova u nama savršena.",Croatian
Po ovom znamo da ostajemo u njemu i on u nama: od Duha nam je svoga dao.,Croatian
I mi smo vidjeli i svjedočimo da je Otac poslao Sina kao Spasitelja svijeta.,Croatian
"Tko ispovijeda da je Isus Sin Božji, Bog ostaje u njemu, i on u Bogu.",Croatian
"I mi smo upoznali ljubav koju Bog ima prema nama i povjerovali joj. Bog je ljubav i tko ostaje u ljubavi, u Bogu ostaje, i Bog u njemu.",Croatian
"U ovom je savršenstvo naše uzajamne ljubavi: imamo pouzdanje na Sudnji dan jer kakav je on, takvi smo i mi u ovom svijetu.",Croatian
"Straha u ljubavi nema, nego savršena ljubav izgoni strah; jer strah je muka i tko se boji, nije savršen u ljubavi.",Croatian
Mi ljubimo jer on nas prije uzljubi.,Croatian
"Rekne li tko: ""Ljubim Boga"", a mrzi brata svog, lažac je. Jer tko ne ljubi svoga brata kojega vidi, Boga kojega ne vidi ne može ljubiti.",Croatian
"I ovu zapovijed imamo od njega: Tko ljubi Boga, da ljubi i brata svoga.",Croatian
"Tko god vjeruje: ""Isus je Krist"", od Boga je rođen. I tko god ljubi roditelja, ljubi i rođenoga.",Croatian
Po ovom znamo da ljubimo djecu Božju: kad Boga ljubimo i zapovijedi njegove vršimo.,Croatian
Jer ljubav je Božja ovo: zapovijedi njegove čuvati. A zapovijedi njegove nisu teške.,Croatian
"Jer sve što je od Boga rođeno, pobjeđuje svijet. I ovo je pobjeda što pobijedi svijet: vjera naša.",Croatian
Ta tko to pobjeđuje svijet ako ne onaj tko vjeruje da je Isus Sin Božji?,Croatian
"On, Isus Krist, dođe kroz vodu i krv. Ne samo u vodi nego - u vodi i krvi. I Duh je koji svjedoči jer Duh je istina.",Croatian
Jer troje je što svjedoči:,Croatian
"Duh, voda i krv; i to je troje jedno.",Croatian
"Ako primamo svjedočanstvo ljudi, svjedočanstvo je Božje veće. Jer ovo je svjedočanstvo Božje, kojim je svjedočio za Sina svoga:",Croatian
"Tko vjeruje u Sina Božjega, ima to svjedočanstvo Božje u sebi. Tko ne vjeruje Bogu, učinio ga je lašcem jer nije vjerovao u svjedočanstvo kojim je svjedočio Bog za Sina svoga.",Croatian
I ovo je svjedočanstvo: Bog nam je dao život vječni; i taj je život u Sinu njegovu.,Croatian
"Tko ima Sina, ima život; tko nema Sina Božjega, nema života.",Croatian
To napisah vama koji vjerujete u ime Sina Božjega da znate da imate život vječni.,Croatian
"I ovo je pouzdanje koje imamo u njega: ako što ištemo po volji njegovoj, uslišava nas.",Croatian
"I znamo li da nas uslišava u svemu što ištemo, znamo da već imamo što smo od njega iskali.",Croatian
"Vidi li tko brata svojega gdje čini grijeh koji nije na smrt, neka ište i dat će mu život - onima koji čine grijeh što nije na smrt. Ima grijeh što je na smrt; za nj ne velim da moli.",Croatian
Svaka je nepravda grijeh. A postoji grijeh koji nije na smrt.,Croatian
"Znamo: tko god je rođen od Boga, ne griješi; nego Rođeni od Boga čuva ga i Zli ga se ne dotiče.",Croatian
"Znamo: od Boga smo, a sav je svijet pod Zlim.",Croatian
"Znamo: Sin je Božji došao i dao nam razum da poznamo Istinitoga. I mi smo u Istinitom, u Sinu njegovu, Isusu Kristu. On je Bog istiniti i Život vječni.",Croatian
"Dječice, klonite se idola!",Croatian
Starješina izabranoj Gospođi i djeci njezinoj koju ja ljubim  u Istini - a ne samo ja nego i svi koji upoznaše Istinu -,Croatian
radi  Istine koja ostaje u nama i bit će s nama dovijeka.,Croatian
"Bila s nama milost, milosrđe i mir od Boga Oca i od Sina  Očeva Isusa Krista u istini i ljubavi!",Croatian
"Obradovah se veoma što sam među tvojom djecom našao takve  koji hode u istini, kao što primismo zapovijed od Oca.",Croatian
"I sada te molim, Gospođo, ne kao da ti novu zapovijed  pišem, nego onu koju smo imali od početka: da ljubimo jedni druge.",Croatian
"A ovo je ta ljubav: da živimo po zapovijedima njegovim.  To je zapovijed, kao što čuste od početka, da u njoj živite.",Croatian
Jer iziđoše na svijet mnogi zavodnici koji ne ispovijedaju  Isusa Krista koji dolazi u tijelu. To je zavodnik i Antikrist.,Croatian
"Čuvajte se da ne izgubite što ste stekli, nego da primite  potpunu plaću.",Croatian
"Tko god pretjera i ne ostane u nauku Kristovu, nema Boga. Tko ostaje u nauku, ima i Oca i Sina.",Croatian
"Ako tko  dolazi k vama i ne donosi tog nauka, ne primajte ga u kuću i  ne pozdravljajte ga.",Croatian
"Jer tko ga pozdravlja, sudjeluje u njegovim  zlim djelima.",Croatian
"Mnogo bih vam imao pisati, ali ne htjedoh na papiru i  crnilom, nego se nadam da ću doći k vama i iz usta u usta govoriti  da radost vaša bude potpuna.",Croatian
Pozdravljaju te djeca tvoje izabrane sestre.,Croatian
Starješina ljubljenom Gaju koga ljubim u Istini.,Croatian
"Ljubljeni! Želim ti u svemu dobro i da budeš zdrav, kao što je dobro  tvojoj duši.",Croatian
Veoma se obradovah kada dođoše braća i posvjedočiše  za tvoju istinu: kako ti živiš po Istini.,Croatian
Čuti da moja djeca  po Istini žive! - nema mi veće radosti od toga.,Croatian
"Ljubljeni, pravi si vjernik u svemu što činiš za braću, i to za došljake.",Croatian
Oni posvjedočiše tvoju ljubav pred Crkvom i dobro ćeš učiniti  ako ih ispratiš Boga dostojno.,Croatian
Jer poradi Imena iziđoše i  ne primaju ništa od pogana.,Croatian
Mi smo dakle dužni takve primati  da budemo suradnici Istine.,Croatian
"Pisao sam nešto Crkvi: ali Diotref, koji hoće da bude  prvi među njima, ne prima nas.",Croatian
"Zato ako dođem, spočitnut  ću mu djela koja čini naklapajući zlobne riječi o nama. Ni to  mu nije dosta, nego ne prima braće, a onima koji bi to htjeli, brani i izgoni ih iz Crkve.",Croatian
"Ljubljeni! Ne nasljeduj zlo, nego dobro. Tko dobro čini, od Boga je; tko zlo čini, nije vidio Boga.",Croatian
"Za Demetrija  svjedoče svi, i sama Istina, a i mi svjedočimo. A znaš da je  naše svjedočanstvo istinito.",Croatian
"Mnogo bih ti imao pisati, ali neću da ti pišem crnilom  i perom.",Croatian
Nadam se da ću te uskoro vidjeti pa ćemo iz usta  u usta govoriti. (1:15)Mir tebi! Pozdravljaju te prijatelji. Pozdravi prijatelje poimence.,Croatian
"Juda, sluga Isusa Krista, brat Jakovljev: ljubljenima u Bogu, Ocu, čuvanima za Isusa Krista - pozvanima.",Croatian
"Obilovali milošću, mirom i ljubavlju!",Croatian
"Ljubljeni! Dok sam u svojoj brižljivosti kanio pisati  vam o našem zajedničkom spasenju, osjetio sam potrebu da vas  pismom potaknem da vojujete za vjeru koja je jednom zauvijek  predana svetima.",Croatian
"Jer ušuljali se neki, odavna već zapisani  za ovaj sud, bezbožnici koji milost Boga našega promeću u razuzdanost  i niječu jedinoga gospodara i Gospodina našega Isusa Krista.",Croatian
"Želim vas podsjetiti, premda jednom zauvijek sve znate, kako je Gospodin izbavio narod iz Egipta, a zatim uništio nevjerne.",Croatian
"I anđele, koji nisu čuvali svojeg dostojanstva nego su ostavili  svoje prebivalište, sačuvao je za sud velikoga Dana, okovane  u mraku vječnim okovima;",Croatian
"kao Sodoma i Gomora i okolni gradovi, koji su se poput njih podali bludu i otišli za drugom pÓuti, stoje za primjer, ispaštajući kaznu u vječnom ognju.",Croatian
"Uza sve to i ovi sanjari jednako skvrne tijelo, zabacuju  Veličanstvo, pogrđuju Slave.",Croatian
"Kad se Mihael arkanđeo s đavlom  prepirao za tijelo Mojsijevo, nije se usudio izreći pogrdan sud  protiv njega, nego reče: ""Spriječio te Gospodin!""",Croatian
"A ovi pogrđuju  ono što ne poznaju; a što po naravi kao nerazumne životinje poznaju, u tom trunu.",Croatian
"Jao njima! Putom Kajinovim pođoše, i zabludi se Bileamovoj  za plaću podaše, i propadoše od pobune Korahove.",Croatian
"Oni su ljage  na vašim agapama, bezobzirno se s vama gosteći i napasajući se;  oblaci bezvodni što ih vjetrovi raznose, stabla besplodna u kasnoj  jeseni, dvaput usahla, iskorijenjena,",Croatian
"bijesno morsko valovlje  što ispjenjuje svoje sramote, zvijezde lutalice kojima je spremljena  crna tmina dovijeka.",Croatian
"O njima prorokova sedmi od Adama, Henok: ""Gle, dođe Gospodin  sa Desttisućama svojim",Croatian
"suditi svima i pokarati sve bezbožnike  za sva njihova bezbožna djela kojima bezbožno sagriješiše i za  sve drzovite riječi koje grešni bezbožnici izrekoše protiv njega.""",Croatian
"To su rogoborni nezadovoljnici koji hode putom svojih požuda, usta im zbore naduto, ulaguju se u lice radi dobitka.",Croatian
"A vi, ljubljeni, sjetite se riječi što ih prorekoše apostoli  Gospodina našega Isusa Krista.",Croatian
"Oni vam govorahu: ""U posljednje  će vrijeme biti podrugljivaca koji će se povoditi za bezbožnim  požudama svojim.""",Croatian
"To su sijači razdora, sjetilnici koji nemaju  Duha.",Croatian
"A vi, ljubljeni, naziđujte se na presvetoj vjeri svojoj  moleći se u Duhu Svetom,",Croatian
"uščuvajte se u ljubavi Božjoj, iščekujući  milosrđe Gospodina našega Isusa Krista za vječni život.",Croatian
"I  jedne, svadljivce, karajte,",Croatian
"druge spasavajte otimajući ih  ognju, trećima se pak smilujte sa strahom, mrzeći i haljinu puti  okaljanu.",Croatian
Onomu koji vas može očuvati od pada i besprijekorne postaviti  pred svoju Slavu u klicanju -,Croatian
"jedinomu Bogu, Spasitelju našemu, po Isusu Kristu, Gospodinu našemu: slava, veličanstvo, vlast  i moć i prije svakoga vijeka, i sada, i u sve vijeke. Amen.",Croatian
Otkrivenje Isusa Krista: njemu ga dade Bog da on pokaže slugama  svojim ono što se ima dogoditi ubrzo. I on to označi poslavši  svog anđela sluzi svomu Ivanu,Croatian
koji posvjedoči za riječ Božju  i za svjedočanstvo Isusa Krista - za sve što vidje.,Croatian
Blago onomu koji čita i onima što slušaju riječi ovog  proroštva te čuvaju što je u njem napisano. Jer vrijeme je blizu!,Croatian
Ivan sedmerim crkvama u Aziji. Milost vam i mir od Onoga  koji jest i koji bijaše i koji dolazi i od sedam duhova što  su pred Prijestoljem njegovim,Croatian
"i od Isusa Krista, Svjedoka  vjernoga, Prvorođenca od mrtvih, Vladara nad kraljevima zemaljskim.  Njemu koji nas ljubi, koji nas krvlju svojom otkupi od naših  grijeha",Croatian
"te nas učini kraljevstvom, svećenicima Bogu  i Ocu svojemu: Njemu slava i vlast u vijeke vjekova! Amen!",Croatian
"Gle, dolazi s oblacima i gledat će ga svako oko, svi koji su ga proboli, i naricat će nad njim sva plemena  zemaljska. Da! Amen.",Croatian
"Ja sam Alfa i Omega, govori Gospodin Bog - Onaj koji  jest i koji bijaše i koji dolazi, Svevladar.",Croatian
"Ja, Ivan, brat vaš i suzajedničar u nevolji, kraljevstvu  i postojanosti, u Isusu: bijah na otoku zvanu Patmos radi riječi  Božje i svjedočanstva Isusova.",Croatian
"Zanijeh se u duhu u dan Gospodnji  i začuh iza sebe jak glas, kao glas trublje.",Croatian
"Govoraše: ""Što  vidiš, napiši u knjigu i pošalji sedmerim crkvama: U Efez, Smirnu, Pergam, Tijatiru, Sard, Filadelfiju, Laodiceju.""",Croatian
"Okrenuh  se da vidim glas koji govoraše sa mnom. I okrenuvši se, vidjeh  sedam zlatnih svijećnjaka,",Croatian
"a posred svijećnjaka netko  kao Sin Čovječji, odjeven u dugu haljinu, oko prsiju opasan  zlatnim pojasom;",Croatian
"glava mu i vlasi bijele poput  bijele vune, poput snijega, a oči mu kao plamen ognjeni;",Croatian
"noge mu nalik mjedi uglađenoj, kao u peći užarenoj, a  glas mu kao šum voda mnogih;",Croatian
"u desnici mu sedam zvijezda, iz usta mu izlazi mač dvosječan, oštar, a lice mu kao kad sunce  sjaji u svoj svojoj snazi.",Croatian
"Kad ga vidjeh, padoh mu k nogama kao mrtav. A on stavi  na me desnicu govoreći: ""Ne boj se! Ja sam Prvi i Posljednji,",Croatian
"i Živi! Mrtav bijah, a evo živim u vijeke vjekova te  imam ključe Smrti, i Podzemlja.",Croatian
Napiši dakle što si vidio:  ono što jest i što se ima dogoditi poslije.,Croatian
"Glede  tajne onih sedam zvijezda koje vidje u mojoj desnici i sedam  zlatnih svijećnjaka: sedam zvijezda anđeli su sedam crkava, sedam  svijećnjaka sedam je crkava.""",Croatian
"Anđelu Crkve u Efezu napiši: ""Ovo govori Onaj koji drži sedam  zvijezda u desnici, Onaj koji stupa posred sedam zlatnih svijećnjaka:",Croatian
"Znam tvoja djela, tvoj trud i postojanost tvoju i da ne možeš  podnijeti opakih. Iskušao si one koji se prave apostolima, a  nisu, i otkrio si da su lažljivci.",Croatian
"Postojan si, podnio si  za ime moje i nisi smalaksao.",Croatian
Ali imam protiv tebe: prvu si  ljubav svoju ostavio.,Croatian
"Spomeni se dakle odakle si pao, obrati  se i čini prva djela. Inače dolazim k tebi i - uklonit ću tvoj  svijećnjak s mjesta njegova ako se ne obratiš.",Croatian
"Ali ovo imaš:  mrziš nikolaitska djela koja i ja mrzim.""",Croatian
"""Tko ima uho, nek posluša što Duh govori crkvama! Pobjedniku  ću dati jesti od stabla života koje je u raju Božjem.""",Croatian
"I anđelu Crkve u Smirni napiši: ""Ovo govori Prvi i  Posljednji, Onaj koji bijaše mrtav i oživje:",Croatian
"Znam tvoju  nevolju i siromaštvo - ali ti si bogat! - i pogrde od onih koji  se nazivaju Židovima, a nisu, nego su sinagoga Sotonina.",Croatian
"Ne  boj se onoga što ti je trpjeti! Evo, Sotona, će neke od vas baciti  u tamnicu da budete iskušani. Bit ćete u nevolji deset  dana. Budi vjeran do smrti i dat ću ti vijenac života.""",Croatian
"""Tko ima uho, nek posluša što Duh govori crkvama! Pobjedniku  neće nauditi druga smrt.""",Croatian
"I anđelu Crkve u Pergamu napiši: ""Ovo govori Onaj u koga  je mač dvosjek, oštar:",Croatian
"Znam gdje prebivaš - ondje gdje je  Sotonino prijestolje - a čvrsto se držiš moga imena te nisi zanijekao  moje vjere ni u one dane kad je Antipa, moj svjedok, vjerni moj, ubijen kod vas - gdje Sotona prebiva.",Croatian
Ali imam nešto malo  protiv tebe: imaš ondje nekih što drže nauk Bileama što pouči  Balaka da stupicu stavi sinovima Izraelovim te blaguju od mesa  žrtvovana idolima i bludu se podadu.,Croatian
Tako i ti imaš takvih  koji drže nauk nikolaitski.,Croatian
"Obrati se dakle! Inače dolazim  ubrzo k tebi da ratujem s njima mačem usta svojih.""",Croatian
"""Tko ima uho, nek posluša što Duh govori crkvama! Pobjedniku  ću dati mane sakrivene i bijel ću mu kamen dati, a na kamenu  napisano ime novo koje nitko ne zna doli onaj koji ga  prima.""",Croatian
"I anđelu Crkve u Tijatiri napiši: ""Ovo govori Sin Božji, Onaj u koga su oči kao plamen ognjeni, a noge mu nalik  na mjed uglađenu:",Croatian
"Znam tvoja djela: tvoju ljubav, i vjeru, i služenje, i postojanost - i tvoja posljednja djela obilatija  od prvašnjih.",Croatian
"Ali imam protiv tebe: puštaš ženu Jezabelu, koja se pravi proročicom, da uči i zavodi moje sluge te se bludu  podaju i blaguju od mesa žrtvovana idolima.",Croatian
"Dadoh joj vremena  za obraćenje, ali ona neće da se obrati od bludnosti svoje.",Croatian
"Evo, bacam je na postelju, a bludne drugare njene u veliku nevolju  ako se ne odvrate od njezinih djela;",Croatian
i djecu ću joj smrću  pobiti. I znat će sve crkve: Ja sam Onaj koji istražuje bubrege  i srca - i dat ću vam svakomu po djelima.,Croatian
Vama  pak velim - vama drugim u Tijatiri koji ne drže ovog nauka te  ne upoznaše takozvanih dubina sotonskih: Ne stavljam na vas drugoga  bremena,Croatian
"nego - što imate, čvrsto držite dok ne dođem.""",Croatian
"""Pobjedniku, onomu što do kraja bude vršio moja djela, dat ću vlast nad narodima",Croatian
"i vladat će njima  palicom gvozdenom, kao posuđe glineno satirati ih -",Croatian
kao  što i ja to primih od Oca svoga. I dat ću mu zvijezdu Danicu.,Croatian
"Tko ima uho, nek posluša što Duh govori crkvama!""",Croatian
"I anđelu Crkve u Sardu napiši: ""Ovo govori Onaj koji ima sedam  duhova Božjih i sedam zvijezda: Znam tvoja djela: imaš ime da  živiš, a mrtav si.",Croatian
"Budan budi i utvrdi ostatak koji tek što  ne umre. Doista, ne nađoh da su ti djela pred Bogom mojim savršena.",Croatian
"Spomeni se dakle: kako si primio Riječ i poslušao, tako je  i čuvaj - i obrati se. Ne budeš li dakle budan, doći ću kao tat, a nećeš znati u koji ću čas doći na te.",Croatian
"Ali imaš u Sardu  nekolicinu imena što ne okaljaše svojih haljina; oni će hoditi  sa mnom u bjelini jer su dostojni.""",Croatian
"""Tako će pobjednik biti odjeven u bijele haljine i neću  izbrisati imena njegova iz knjige života i priznat ću ime njegovo  pred Ocem svojim i anđelima njegovim.""",Croatian
"""Tko ima uho, nek posluša što Duh govori crkvama!""",Croatian
"I anđelu Crkve u Filadelfiji napiši: ""Ovo govori Sveti, Istiniti, Onaj koji ima ključ Davidov i kad otvori, nitko neće zatvoriti; kad zatvori, nitko neće otvoriti:",Croatian
"Znam tvoja djela. Evo, otvorio sam pred tobom vrata kojih  nitko zatvoriti ne može. Doista, malena je tvoja snaga, a očuvao  si moju riječ i nisi zatajio mog imena.",Croatian
"Evo, dovest ću neke  iz sinagoge Sotonine - koji sebe zovu Židovi, a nisu, nego lažu  - evo, prisilit ću ih da dođu da ti se do nogu poklone te upoznaju  da te ja ljubim.",Croatian
"Budući da si očuvao moju riječ o  postojanosti, i ja ću očuvati tebe od časa kušnje koji ima doći  na sav svijet da se iskušaju svi pozemljari.",Croatian
"Dolazim ubrzo.  Čvrsto drži što imaš da ti nitko ne ugrabi vijenca.""",Croatian
"""Pobjednika ću postaviti stupom u hramu Boga moga i odande  on više neće izići i napisat ću na njemu ime Boga svoga i ime  grada Boga svoga, novog Jeruzalema koji siđe s neba od Boga mojega, i ime moje novo.""",Croatian
"""Tko ima uho, nek posluša što Duh govori crkvama!""",Croatian
"I anđelu Crkve u Laodiceji napiši: ""Ovo govori Amen, Svjedok vjerni i istiniti, Početak Božjeg stvorenja:",Croatian
Znam  tvoja djela: nisi ni studen ni vruć. O da si studen ili vruć!,Croatian
"Ali jer si mlak, ni vruć ni studen, povratit ću te iz usta.",Croatian
"Govoriš: 'Bogat sam, obogatih se, ništa mi ne treba!' A ne  znaš da si nevolja i bijeda, i ubog, i slijep, i gol.",Croatian
Savjetujem  ti: kupi od mene zlata u vatri žežena da se obogatiš i bijele  haljine da se odjeneš da se ne vidi tvoja sramotna golotinja;  i pomasti da oči pomažeš i vidiš.,Croatian
Ja korim i odgajam one  koje ljubim. Revan budi i obrati se!,Croatian
"Evo, na vratima stojim  i kucam; posluša li tko glas moj i otvori mi vrata, unići ću  k njemu i večerati s njim i on sa mnom.""",Croatian
"""Pobjednika ću posjesti sa sobom na prijestolje svoje, kao što i ja, pobijedivši, sjedoh s Ocem svojim na prijestolje  njegovo.""",Croatian
"""Tko ima uho, nek posluša što Duh govori crkvama!""",Croatian
"Nakon toga vidjeh: gle, vrata otvorena na nebu! A onaj prijašnji  glas, što ga ono začuh kao glas trublje što govoraše sa mnom, reče: ""Uziđi ovamo i pokazat ću ti što se ima dogoditi  nakon ovoga!""",Croatian
I odmah se u duhu zanijeh kad gle: prijestolje  stajaše na nebu i na prijestolje Netko sjede.,Croatian
Taj što sjede  bijaše nalik na jaspis i sard. A uokolo prijestolja duga slična  smaragdu.,Croatian
"Uokolo prijestolja dvadeset i četiri prijestolja, a na prijestolja sjedoše dvadeset i četiri starješine, obučene  u bijele haljine, sa zlatnim vijencima na glavi.",Croatian
"Od prijestolja  izlaze munje, i glasovi, i gromovi; pred prijestoljem gori sedam  ognjenih zubalja, to jest sedam duhova Božjih,",Croatian
"a pred prijestoljem  kao neko stakleno more, nalik na prozirac. U sredini prijestolja, oko prijestolja, četiri bića, sprijeda i straga puna  očiju:",Croatian
"prvo biće slično lavu, drugo biće slično  juncu, treće biće s licem kao čovječjim, četvrto  biće slično letećem orlu.",Croatian
"Ta su četiri bića - u svakoga  po šest krila - sve naokolo i iznutra puna očiju.  Bez predaha dan i noć govore: ""Svet! Svet! Svet Gospodin, Bog Svevladar, Onaj koji bijaše i koji jest i koji dolazi!""",Croatian
"I kad god bića dadu slavu i čast pohvalnicu Onomu koji  sjedi na prijestolju, Živomu u vijeke vjekova,",Croatian
dvadeset  i četiri starješine padnu ničice pred Onim koji sjedi na prijestolju  i poklone se njemu - Živomu u vijeke vjekova. I stavljaju  svoje vijence pred prijestolje govoreći:,Croatian
"""Dostojan si, Gospodine, Bože naš, primiti slavu i čast i moć! Jer ti si sve stvorio, i tvojom voljom sve postade i bi stvoreno!""",Croatian
"I vidjeh: na desnici Onoga koji sjedi na prijestolju - knjiga, iznutra i izvana ispisana, zapečaćena sa sedam pečata!",Croatian
"I vidjeh snažna anđela gdje iza glasa proglašuje: ""Tko je  dostojan otvoriti knjigu i otpečatiti pečate njezine?""",Croatian
"I nitko  - ni na nebu, ni na zemlji, ni pod zemljom - nije mogao otvoriti  knjige i pogledati u nju.",Croatian
Briznem u plač jer se nitko ne nađe  dostojan otvoriti knjigu i pogledati u nju.,Croatian
"A jedan od starješina  reče: ""Ne plači! Evo, pobijedi Lav iz plemena Judina, Korijen Davidov, on će otvoriti knjigu i sedam pečata njezinih.",Croatian
"I vidjeh: posred prijestolja i četiriju bića i posred  starješina stoji, kao zaklan, Jaganjac sa sedam rogova  i sedam očiju, to jest sedam duhova Božjih, po svoj zemlji  poslanih.",Croatian
On pristupi te iz desnice Onoga koji sjedi na prijestolju  uzme knjigu.,Croatian
"A kad on uze knjigu, četiri bića i dvadeset i  četiri starješine padoše ničice pred Jaganjca. U svakoga bijahu  citre i zlatne posudice pune kada, to jest molitava svetačkih.",Croatian
"Pjevaju oni pjesmu novu: ""Dostojan si uzeti knjigu i otvoriti pečate njezine jer si bio zaklan i otkupio, krvlju svojom, za Boga ljude iz svakoga plemena i jezika, puka i naroda;",Croatian
"učinio si ih Bogu našemu kraljevstvom i svećenicima i kraljevat će na zemlji.""",Croatian
"I vidjeh, i začuh glas anđela mnogih uokolo prijestolja, i bića i starješina. Bijaše ih na mirijade mirijada i tisuće  tisuća.",Croatian
"Klicahu iza glasa: ""Dostojan je zaklani Jaganjac primiti moć, i bogatstvo, i mudrost, i snagu, i čast, i slavu, i blagoslov!""",Croatian
"I začujem: sve stvorenje, i na nebu, i na zemlji, i pod  zemljom, i u moru - sve na njima i u njima govori: ""Onomu koji sjedi na prijestolju i Jaganjcu blagoslov i čast, i slava i vlast u vijeke vjekova!""",Croatian
"I četiri bića ponavljahu: ""Amen!"" A starješine padnu  ničice i poklone se.",Croatian
"I vidjeh: kad Jaganjac otvori prvi od sedam pečata, začujem  gdje prvo od četiri bića govori glasom kao gromovnim: ""Dođi!""",Croatian
"Pogledam, a ono konj bijelac i u njegova konjanika  luk. I dan mu je vijenac te kao pobjednik pođe da pobijedi.",Croatian
"Kad  Jaganjac otvori drugi pečat, začujem drugo biće gdje govori:  ""Dođi!""",Croatian
"I iziđe drugi konj, riđan. I njegovu je konjaniku  dano dignuti mir sa zemlje da se ljudi među sobom pokolju. I  dan mu je mač velik.",Croatian
"Kad Jaganjac otvori treći pečat, začujem  treće biće gdje govori: ""Dođi!"" Pogledam, a ono konj vranac  i njegovu konjaniku u ruci tezulja.",Croatian
"Tada začujem kao neki  glas isred četiriju bića gdje govori: ""Mjera pšenice za denar!  Tri mjere ječma za denar! A ulju i vinu ne udi!""",Croatian
"Kad Jaganjac  otvori četvrti pečat, začujem glas četvrtoga bića gdje govori:  ""Dođi!""",Croatian
"Pogledam, a ono konj sivac; konjaniku njegovu ime  je ""Smrt"" i prati ga Podzemlje. Dana im je vlast nad četvrtinom  zemlje: ubijati mačem i glađu i smrću i zvijerima zemaljskim.",Croatian
"Kad Jaganjac otvori peti pečat, vidjeh pod žrtvenikom  duše zaklanih zbog riječi Božje i zbog svjedočanstva što ga imahu.",Croatian
"Vikahu iza glasa: ""Ta dokle, Gospodaru sveti i istiniti!  Zar nećeš suditi i osvetiti krv našu na pozemljarima?""",Croatian
I  svakome je od njih dana bijela haljina i rečeno im je neka se  strpe još malo vremena dok se ne ispuni broj njihovih sudrugova  u službi i braće njihove koja imaju biti pobijena kao i oni.,Croatian
"I vidjeh: kad Jaganjac otvori šesti pečat, potres velik  nasta. I sunce pocrnje kao dlakava kostrijet, sav mjesec posta  kao krv.",Croatian
I zvijezde padoše s neba na zemlju kao što  smokva smokvice stresa kad je potrese žestok vjetar.,Croatian
"Nebo  iščeznu kao savijena knjiga, a sve se planine i otoci  pokrenuše s mjesta.",Croatian
"Kraljevi zemaljski, i velikaši,  i vojvode, i bogataši, i mogućnici, rob i slobodnjak - svi se  sakriše u spilje i pećine gorske",Croatian
"govoreći gorama  i pećinama: ""Padnite na nas i sakrijte nas od lica Onoga  koji sjedi na prijestolju i od srdžbe Jaganjčeve.",Croatian
"Jer dođe  Dan onaj veliki srdžbe njihove i tko će opstati!""",Croatian
Nakon toga vidjeh: četiri anđela stoje na četiri kraja zemlje  zadržavajući četiri vjetra zemaljska da nikakav vjetar ne puše  ni zemljom ni morem nit ikojim drvećem.,Croatian
I vidjeh drugoga jednog  anđela gdje uzlazi od istoka sunčeva s pečatom Boga živoga. On  povika iza glasa onoj četvorici anđela kojima bi dano nauditi  zemlji i moru:,Croatian
"""Ne udite ni zemlji ni moru ni drveću dok ne  opečatimo sluge Boga našega na čelima!""",Croatian
I začujem broj opečaćenih  - sto četrdeset i četiri tisuće opečaćenih iz svih plemena sinova  Izraelovih:,Croatian
"iz plemena Judina dvanaest tisuća opečaćenih, iz plemena Rubenova dvanaest tisuća, iz plemena Gadova dvanaest tisuća,",Croatian
"iz plemena Ašerova dvanaest tisuća, iz plemena Naftalijeva dvanest tisuća, iz plemena Manašeova dvanaest tisuća,",Croatian
"iz plemena Šimunova dvanaest tisuća, iz plemena Levijeva dvanaest tisuća, iz plemena Jisakarova dvanaest tisuća,",Croatian
"iz plemena Zebulunova dvanaest tisuća, iz plemena Josipova dvanaest tisuća, iz plemena Benjaminova dvanaest tisuća opečaćenih.",Croatian
"Nakon toga vidjeh: eno velikoga mnoštva, što ga nitko  ne mogaše izbrojiti, iz svakoga naroda, i plemena, i puka, i  jezika! Stoje pred prijestoljem i pred Jaganjcem odjeveni u bijele  haljine; palme im u rukama.",Croatian
"Viču iz glasa: ""Spasenje Bogu našemu koji sjedi na prijestolju i Jaganjcu!""",Croatian
"I svi anđeli, što stajahu uokolo prijestolja i starješina  i četiriju bića, padoše pred prijestoljem ničice, na svoja lica,",Croatian
"i pokloniše se Bogu govoreći: ""Amen! Blagoslov i slava, i mudrost, i zahvalnica, i čast, i moć i snaga Bogu našemu u vijeke vjekova. Amen.""",Croatian
"I jedan me od starješina upita: ""Ovi odjeveni u bijele  haljine, tko su i odakle dođoše?""",Croatian
"Odgovorih mu: ""Gospodine  moj, ti to znaš."" A on će mi: ""Oni dođoše iz nevolje velike i  oprali su haljine svoje i ubijelili ih u krvi Jaganjčevoj.",Croatian
"Zato  su pred prijestoljem Božjim i služe mu dan i noć u hramu njegovu, i Onaj koji sjedi na prijestolju razapet će Šator svoj nad njima.",Croatian
"Neće više gladovati ni žeđati, neće ih više paliti sunce  nit ikakva žega",Croatian
"jer - Jaganjac koji je posred prijestolja  bit će pastir njihov i vodit će ih na izvore voda života.  I otrt će Bog svaku suzu s očiju njihovih.""",Croatian
"Kad Jaganjac otvori sedmi pečat, nasta muk na nebu oko pola  sata.",Croatian
I vidjeh: sedmorici anđela što stoje pred Bogom dano je  sedam trubalja.,Croatian
I drugi jedan anđeo pristupi i sa zlatnom  kadionicom stane na žrtvenik. I dano mu je mnogo kada da ga s  molitvama svih svetih prinese na zlatni žrtvenik pred prijestoljem.,Croatian
I vinu se dim kadni s molitvama svetih iz ruke anđelove pred  lice Božje.,Croatian
"Anđeo uze kadionicu, napuni je vatrom sa žrtvenika  i prosu na zemlju. I udariše gromovi, i glasovi, i munje, i potres.",Croatian
A sedam anđela sa sedam trubalja pripremiše se da zatrube.,Croatian
"Prvi zatrubi. I nastadoše tuča i oganj, pomiješani s krvlju, i budu bačeni na zemlju. I trećina zemlje izgorje, i trećina  stabala izgorje, i sva zelena trava izgorje.",Croatian
"Drugi anđeo zatrubi.  I nešto kao gora velika, ognjem zapaljena, bačeno bi u more.  I trećina se mora pretvori u krv",Croatian
te izginu trećina stvorenja  što u moru žive i trećina lađa propade.,Croatian
Treći anđeo zatrubi. I pade s neba zvijezda velika -  gorjela je kao zublja - pade na trećinu rijeka i na izvore voda.,Croatian
Zvijezdi je ime Pelin. I trećina se voda pretvori u pelin  te mnoštvo ljudi poginu od zagorčenih voda.,Croatian
"Četvrti anđeo  zatrubi. I bi udarena trećina sunca i trećina mjeseca i trećina  zvijezda te pomrčaše za trećinu. I dan izgubi trećinu svoga sjaja, a tako i noć.",Croatian
"I vidjeh i začuh orla: letio posred neba i vikao iza  glasa: ""Jao! Jao! Jao pozemljarima od novih glasova trubalja  preostale trojice anđela koji će sad-na zatrubiti!""",Croatian
Peti anđeo zatrubi. I vidjeh: zvijezda je s neba na zemlju  pala i dani su joj ključi zjala Bezdanova.,Croatian
Ona otvori zjalo  Bezdanovo i vinu se iz zjala dim kao dim iz peći  goleme te pomrča sunce i zrak od dima iz zjala.,Croatian
Iz dima pak  iziđoše na zemlju skakavci i dana im je moć kakvu imaju štipavci  zemaljski.,Croatian
"I zapovjeđeno im je da ne ude travi zemaljskoj  nit ikojem zelenilu nit ikojem stablu, nego samo ljudima koji  nemaju pečata Božjega na čelu.",Croatian
"I dano im je ne da ih ubijaju, nego samo da ih muče pet mjeseci, a muka njihova da bude kao  muka od uboda štipavaca.",Croatian
"U one će dane ljudi iskati smrt,  ali je neće naći; poželjet će umrijeti, ali smrt će bježati od  njih.",Croatian
"Skakavci bijahu izgledom nalik na konje za boj spremne.  Na glavama im kao neki zlatni vijenci, lica im kao u ljudi,",Croatian
"kose  kao u žena, a zubi kao u lavova.",Croatian
"Imahu oklope kao od  željeza, a šum krila njihovih kao štropot bojnih kola  s mnogo konja što u boj jure.",Croatian
"Repovi im kao u štipavaca,  sa žalcima, a u repovima im moć da ude ljudima pet mjeseci.",Croatian
"Nad  njima je kralj, anđeo Bezdana, hebrejski mu ime Abadon, grčki  Apolion - Upropastitelj.",Croatian
"Prvi Jao prođe. Evo, za njim dolaze  još dva druga Jao.",Croatian
Šesti anđeo zatrubi. I začujem neki glas iz rogova zlatnoga  žrtvenika pred Bogom.,Croatian
"Govoraše šestom anđelu koji je držao  trublju: ""Odriješi ona četiri anđela svezana na Rijeci velikoj, Eufratu.""",Croatian
"I odriješena bijahu četiri anđela, spremna za  taj čas i dan i mjesec i godinu, da pobiju trećinu ljudi.",Croatian
"A  broj četa konjaničkih, kako sam čuo, bijaše dvije mirijade  mirijada.",Croatian
"Ovako u viđenju vidjeh konje i njihove jahače:  imahu oklope ognjene, plavetne i sumporne boje; glave im kao  u lavova, iz usta im sukljao oganj, dim i sumpor.",Croatian
"Od ovih  triju zala poginu trećina ljudi - od ognja, dima i sumpora što  sukljahu konjima iz usta.",Croatian
"Doista, snaga je ovim konjima u  ustima i repovima: repovi im kao u zmija, s glavama kojima ude.",Croatian
"Ipak, preostali ljudi, što ne poginuše od tih zala, ne  obratiše se od djela ruku svojih, da se više ne klanjaju  zlodusima i kumirima - ni zlatnima, ni srebrnima, ni mjedenima, ni kamenima ni drvenima koji niti vide niti čuju nit hodaju  -",Croatian
i ne obratiše se od svojih ubojstava ni od svojih čaranja  ni od svoga bluda niti od svojih krađa.,Croatian
"I vidjeh drugoga jednog, snažnog anđela: silazio s neba ogrnut  oblakom, na glavi mu duga, lice mu kao sunce, a noge kao ognjeno  stupovlje;",Croatian
"u ruci drži otvorenu knjižicu. I zakorači desnom  nogom na more, lijevom na zemlju pa povika iza glasa kao kad  lav riče.",Croatian
"I kad povika, oglasi se sedam gromova tutnjavom.",Croatian
"A kad se oglasi sedam gromova, htjedoh pisati, ali začujem  glas s neba: ""Zapečati to što prozbori sedam gromova! Toga ne  piši!""",Croatian
"I onaj anđeo što ga vidjeh gdje stoji na moru i zemlji, podiže k nebu desnicu",Croatian
"i zakle se Živim u vijeke vjekova, koji stvori nebo i sve što je na njemu, zemlju i sve  što je na njoj, more i sve što je u njemu: ""Neće više biti  vremena!",Croatian
"Nego - u dane kad se oglasi sedmi anđeo, čim zatrubi, dovršit će se otajstvo Božje kao što on to navijesti slugama  svojim prorocima.""",Croatian
"I glas što ga začuh s neba opet prozbori sa mnom: ""Idi, uzmi otvorenu knjigu iz ruke anđela što stoji na moru i na zemlji!""",Croatian
"Pristupim k anđelu i zamolim ga da mi dade knjižicu. A on  će mi: ""Uzmi je i progutaj! Zagorčit će ti utrobu,  ali će ti u ustima biti slatka kao med.""",Croatian
"Uzeh  knjižicu iz ruke anđelove i progutah je. I bijaše mi u ustima  kao med slatka, ali kad je progutah, zagorči mi utrobu.",Croatian
"I  rečeno mi je: ""Treba da ponovno prorokuješ proti pucima i narodima  i kraljevima mnogim!""",Croatian
"I dana mi je trska slična palici i rečeno mi je: ""Ustani i  izmjeri hram Božji i žrtvenik i poklonike u njemu!",Croatian
"Vanjsko  dvorište hrama mimoiđi, ne mjeri ga jer je dano poganima: gazit  će svetim gradom četrdeset i dva mjeseca.",Croatian
"I ja ću poslati  dva svoja svjedoka da, obučeni u kostrijet, prorokuju tisuću  dvjesta i šezdeset dana.",Croatian
Oni su dvije masline i dva  svijećnjaka što stoje pred Gospodarom zemlje.,Croatian
"Ako im  tko hoće nauditi, oganj suče iz usta njihovih i proždire njihove  neprijatelje. Doista, htjedne li im tko nauditi, tako treba da  pogine.",Croatian
Oni imaju vlast zaključati nebo da ne pada kiša dok  prorokuju; imaju vlast pretvoriti vode u krv i udariti zemlju  kojim god zlom kad god htjednu.,Croatian
"A kada dovrše svoje svjedočanstvo, Zvijer koja izlazi  iz Bezdana zaratit će s njima, pobijediti ih i ubiti.",Croatian
"I njihova će trupla ležati na trgu grada velikoga koji se  duhovno zove Sodoma i Egipat, gdje je i Gospodin njihov raspet.",Croatian
Ljudi iz svih puka i plemena i jezika i naroda gledat će njihova  trupla tri i pol dana i neće dopustiti da im se trupla u grob  polože.,Croatian
Pozemljari će se radovati i veseliti zbog njihove  nesreće i darivati jedan drugoga jer su ta dva proroka zadavala  muku pozemljarima.,Croatian
Ali nakon tri i pol dana duh životni  od Boga uđe u njih i stadoše na noge te strah velik obuze  one koji ih promatrahu.,Croatian
"I začuše glas s neba silan: ""Uziđite  ovamo!"" I uziđoše na oblaku u nebo na očigled svojih neprijatelja.",Croatian
"U taj čas nasta velik potres: pade desetina grada, a u potresu  poginu sedam tisuća ljudi. Preživjele spopade strah te proslaviše  Boga nebeskoga.",Croatian
"Drugi Jao prođe. Evo, treći Jao dolazi ubrzo!",Croatian
"I sedmi anđeo zatrubi. I na nebu odjeknuše silni glasovi: ""Uspostavljeno je nad svijetom kraljevstvo Gospodara našega i Pomazanika njegova i kraljevat će u vijeke vjekova!""",Croatian
"Tada dvadeset i četiri starješine, što pred Bogom sjedoše  na prijestolja,",Croatian
"padoše ničice i pokloniše se Bogu govoreći. ""Zahvaljujemo ti, Gospodaru, Bože, Svevladaru, koji jesi i koji bijaše, zato što uze u ruke moć svoju veliku i zakralji se!",Croatian
"Gnjevili se narodi, ali dođe srdžba tvoja i čas da se sudi mrtvima i naplata dade slugama tvojim prorocima i svetima i svima koji se boje imena tvojega, malima i velikima; i da se unište oni koji kvare zemlju.""",Croatian
I otvori se hram Božji na nebu i pokaza se Kovčeg saveza  njegova u hramu njegovu te udare munje i glasovi i gromovi i  potres i tuča velika.,Croatian
"I znamenje veliko pokaza se na nebu: Žena odjevena suncem, mjesec joj pod nogama, a na glavi vijenac od dvanaest zvijezda.",Croatian
Trudna viče u porođajnim bolima i mukama rađanja.,Croatian
"I pokaza se drugo znamenje na nebu: gle, Zmaj velik, ognjen, sa sedam glava i deset rogova; na glavama mu sedam kruna,",Croatian
"a  rep mu povlači trećinu zvijezda nebeskih - i obori ih na zemlju.  Zmaj stade pred Ženu koja imaše roditi da joj, čim rodi, proždre  Dijete.",Croatian
"I ona porodi sina, muškića, koji će vladati  svim narodima palicom gvozdenom. I Dijete njeno bi uzeto  k Bogu i prijestolju njegovu.",Croatian
A Žena pobježe u pustinju gdje  joj Bog pripravi sklonište da se ondje hrani tisuću dvjesta i  šezdeset dana.,Croatian
"I nasta rat na nebu: Mihael i njegovi anđeli  zarate se sa Zmajem. Zmaj uđe u rat i anđeli njegovi,",Croatian
ali  ne nadvlada. I ne bijaše im više mjesta na nebu.,Croatian
"Zbačen je  Zmaj veliki, Stara zmija - imenom Ðavao, Sotona, zavodnik svega  svijeta. Bačen je na zemlju, a s njime su bačeni i anđeli njegovi.",Croatian
"I začujem glas na nebu silan: ""Sada nasta spasenje i  snaga i kraljevstvo Boga našega i vlast Pomazanika njegova! Jer  zbačen je tužitelj braće naše koji ih je dan i noć optuživao  pred Bogom našim.",Croatian
Ali oni ga pobijediše krvlju Jaganjčevom  i riječju svojega svjedočanstva: nisu ljubili života svoga -  sve do smrti.,Croatian
"Zato veselite se, nebesa i svi nebesnici! A  jao vama, zemljo i more, jer Ðavao siđe k vama, gnjevan veoma, znajući da ima malo vremena!""",Croatian
"Kad Zmaj vidje da je zbačen na zemlju, stade progoniti  Ženu koja rodi muškića.",Croatian
"No Ženi bijahu dana dva velika krila  orlujska da odleti u pustinju, u svoje sklonište gdje se, sklonjena  od Zmije, hrani jedno vrijeme i dva vremena i polovicu vremena.",Croatian
I Zmija iz usta pusti za Ženom vodu poput rijeke da je rijeka  odnese.,Croatian
Ali zemlja priteče u pomoć Ženi: otvori usta i popi  rijeku što je Zmaj pusti iz usta.,Croatian
"I razgnjevi se Zmaj na  Ženu pa ode i zarati se s ostatkom njezina potomstva, s onima  što čuvaju Božje zapovijedi i drže svjedočanstvo Isusovo. (12:18)I stade na morski žal.",Croatian
"I vidjeh: iz mora Zvijer izlazi sa deset rogova i sedam  glava; na rogovima joj deset kruna, na glavama bogohulna imena.",Croatian
"Ta Zvijer što je vidjeh bijaše nalik na leoparda, noge  joj kao medvjeđe, usta kao usta lavlja. Zmaj joj  dade svoju silu i prijestolje i vlast veliku.",Croatian
"Jedna joj glava  bijaše kao na smrt zaklana, ali joj se smrtna rana zaliječila.  Sva se zemlja, začuđena, zanijela za Zvijeri",Croatian
"i svi se pokloniše  Zmaju koji dade takvu vlast Zvijeri. Pokloniše se i Zvijeri govoreći:  ""Tko je kao Zvijer! Tko bi smio ratovati s njom?""",Croatian
I dana su  joj usta da govori drskosti i hule i dana joj je vlast  da to čini četrdeset i dva mjeseca.,Croatian
"I ona otvori usta da huli  Boga, da huli ime njegovo, njegov Šator i nebesnike.",Croatian
I dano  joj je da se zarati sa svecima i da ih pobijedi. Dana joj  je vlast nad svakim plemenom i pukom i jezikom i narodom:,Croatian
"da joj se poklone svi pozemljari, oni kojima ime nije zapisano  u knjizi života zaklanog Jaganjca, od postanka svijeta.",Croatian
"Tko ima uho, nek posluša!",Croatian
"Je li tko za progonstvo, u progonstvo će ići! Je li tko za mač, da bude pogubljen, mačem će biti pogubljen! U tom je postojanost i vjera  svetih.",Croatian
"I vidjeh: druga jedna Zvijer uzlazi iz zemlje, ima dva  roga poput jaganjca, a govori kao Zmaj.",Croatian
"Vrši svu vlast one  prve Zvijeri, u njenoj nazočnosti. Prisiljava zemlju i sve pozemljare  da se poklone prvoj Zvijeri kojoj ono zacijeli smrtna rana.",Croatian
Čini  znamenja velika: i oganj spušta s neba na zemlju naočigled ljudi.,Croatian
"Tako zavodi pozemljare znamenjima koja joj je dano činiti  u nazočnosti Zvijeri: svjetuje pozemljarima da načine kip Zvijeri  koja bijaše udarena mačem, ali preživje.",Croatian
I dano joj je udahnuti  život kipu Zvijeri te kip Zvijeri progovori i poubija sve koji  se god ne klanjaju kipu Zvijeri.,Croatian
"Ona postiže da se svima  - malima i velikima, bogatima i ubogima, slobodnjacima i robovima  - udari žig na desnicu ili na čelo,",Croatian
i da nitko ne mogne kupovati  ili prodavati osim onog koji nosi žig s imenom Zvijeri ili s  brojem imena njezina.,Croatian
"U ovome je mudrost: u koga je uma, nek odgoneta broj  Zvijeri. Broj je to jednog čovjeka, a broj mu je šest stotina  šezdeset i šest.",Croatian
"I vidjeh: gle, Jaganjac stoji na gori Sionu, a s njime sto  četrdeset i četiri tisuće - na čelima im napisano ime njegovo  i ime Oca njegova!",Croatian
"I začujem s neba glas, kao šum voda  mnogih i tutnjavu silna groma; glas taj koji začuh bijaše  kao glas citraša što sviraju na citrama.",Croatian
Pjevali su pjesmu  novu pred prijestoljem i pred četiri bića i pred starješinama.  Nitko ne mogaše naučiti te pjesme doli one sto četrdeset i četiri  tisuće - otkupljeni sa zemlje.,Croatian
"Ti se ne okaljaše sa ženama, djevci su! Oni prate Jaganjca kamo god pođe. Otkupljeni su od  ljudi kao prvine Bogu i Jaganjcu;",Croatian
"na ustima se njihovim  laž ne nađe, neporočni su.",Croatian
"I vidjeh: drugi jedan anđeo leti posred neba s evanđeljem  vječnim da ga proglasi svim pozemljarima, svakom narodu i plemenu  i jeziku i puku.",Croatian
"Viče iza glasa: ""Bojte se Boga i dajte mu  slavu jer dođe čas suda njegova! I poklonite se njemu koji  stvori nebo i zemlju i more i izvore voda!""",Croatian
"Za njim eto drugog anđela koji govori: ""Pade, pade  Babilon, veliki koji vinom gnjeva i bluda svojega  opi sve narode!""",Croatian
"Za njima eto i trećeg anđela koji  vikaše iza glasa: ""Tko god se klanja Zvijeri i kipu njezinu te  primi žig na čelo ili ruku,",Croatian
"pit će vino gnjeva Božjega, nerazvodnjeno, natočeno već u čaši srdžbe njegove! I bit  će udaren na muke u ognju i sumporu svetim anđelima naočigled  i naočigled Jaganjcu.",Croatian
"Dim muke njihove suklja u  vijeke vjekova. Ni danju ni noću nemaju počinka oni koji  se klanjaju Zvijeri i kipu njezinu i tko god primi žig s imenom  njezinim.""",Croatian
U tom je postojanost svetih - onih što čuvaju  zapovijedi Božje i vjeru Isusovu.,Croatian
"I začujem glas s neba: ""Piši! Od sada blaženi mrtvi koji  umiru u Gospodinu! Da, govori Duh, neka otpočinu od svojih trudova!  Jer prate ih djela njihova!""",Croatian
"I vidjeh: gle, bijel oblak, a na oblak sjede Netko kao  Sin Čovječji; na glavi mu zlatan vijenac, u ruci oštar srp.",Croatian
"I drugi jedan anđeo iziđe iz hrama vičući iza glasa onomu  što sjedi na oblaku: ""Mahni srpom i žanji jer dođe čas žetvi, zrela je žetva zemaljska!""",Croatian
I onaj što sjedi na oblaku baci  srp na zemlju i zemlja bi požnjevena.,Croatian
I drugi jedan anđeo iziđe iz hrama nebeskoga. I on imaše  oštar srp.,Croatian
"I od žrtvenika iziđe drugi anđeo - onaj koji ima  vlast nad ognjem - pa povika iza glasa onomu, s oštrim srpom:  ""Mahni oštrim srpom i poberi grozdove u vinogradu zemaljskom  jer sazri grožđe!""",Croatian
"I anđeo baci srp na zemlju i obra vinograd  zemaljski, a obrano baci u veliku kacu gnjeva Božjega.",Croatian
"Gazila  se kaca izvan grada te poteče krv iz kace konjima do uzda, tisuću  i šest stotina stadija uokolo.",Croatian
"I vidjeh drugo znamenje na nebu, veliko i čudesno: sedam anđela  sa sedam zala posljednjih - s njima se navršuje gnjev Božji.",Croatian
I vidjeh kao neko more od prozirca pomiješano s ognjem. Oni  koji pobijediše Zvijer i kip njezin i broj imena njezina stoje  u moru od prozirca s citrama Božjim u ruci.,Croatian
"Pjevaju pjesmu  Mojsija, sluge Božjega, i pjesmu Jaganjčevu: ""Velika su i čudesna djela tvoja, Gospodine, Bože, Svevladaru! Pravedni su i istiniti putovi tvoji, Kralju naroda!",Croatian
"Tko da te se ne boji, Gospodine, tko da ne slavi ime tvoje! Ti si jedini svet! I zato svi će narodi doći i klanjati se pred tobom jer se očitovahu pravedna djela tvoja!""",Croatian
Nakon toga vidjeh: otvori se hram Šatora svjedočanstva  na nebu!,Croatian
"Iziđe sedam anđela sa sedam zala iz hrama; odjeveni  bijahu u blistav bijeli lan, oko prsiju opasani zlatnim pojasom.",Croatian
"Jedno od četiri bića dade sedmorici anđela sedam zlatnih čaša, punih gnjeva Boga koji živi u vijeke vjekova.",Croatian
I hram se  napuni dimom od Slave Božje i od njegove snage te nitko ne  mogaše ući u hram dok se ne navrši sedam zala sedmorice anđela.,Croatian
"I začujem iz hrama jak glas koji viknu sedmorici anđela: ""Hajdete, izlijte sedam čaša gnjeva Božjega na zemlju!""",Croatian
"Ode prvi i izli svoju čašu na zemlju. I pojavi se čir, koban i bolan, na ljudima što nose žig Zvijerin i klanjaju se  kipu njezinu.",Croatian
Drugi izli svoju čašu na more. I ono posta krv kao krv  mrtvačeva te izginu sve živo u moru.,Croatian
Treći izli svoju čašu na rijeke i izvore voda. I postadoše  krv.,Croatian
"I začujem anđela voda gdje govori: ""Pravedan si, Ti  koji jesi i koji bijaše, Sveti, što si tako dosudio!",Croatian
"Oni  su prolili krv svetih i proroka i stoga ih krvlju napajaš! Zavrijedili  su!""",Croatian
"I začujem žrtvenik kako govori: ""Da, Gospode, Bože, Svevladaru!  Istiniti su i pravedni sudovi tvoji!""",Croatian
Četvrti izli svoju čašu na sunce. I suncu je dano da pali  ljude ognjem.,Croatian
"I silna je žega palila ljude te su hulili ime  Boga koji ima vlast nad tim zlima, ali se ne obratiše da mu slavu  dadu.",Croatian
Peti izli svoju čašu na prijestolje Zvijeri. I kraljevstvo  joj prekriše tmine. Ljudi su grizli jezike od muke,Croatian
"i hulili  Boga nebeskoga zbog muka i čireva, ali se ne obratiše od djela  svojih.",Croatian
"Šesti izli svoju čašu na Eufrat, rijeku veliku. I presahnu  voda te načini prolaz kraljima s istoka sunčeva.",Croatian
"I vidjeh:  iz usta Zmajevih i iz usta Zvijerinih i iz usta Lažnoga proroka  izlaze tri duha nečista, kao žabe.",Croatian
"To su dusi zloduha što  čine znamenja, a pođoše sabrati kraljeve svega svijeta na rat  za Dan veliki Boga Svevladara.",Croatian
Evo dolazim kao tat! Blažen onaj koji bdije i čuva haljine  svoje da ne ide gol te mu se ne vidi sramota!,Croatian
I skupiše ih na mjesto koje se hebrejski zove Harmagedon.,Croatian
"I sedmi izli svoju čašu na zrak. Uto iz hrama, s prijestolja, iziđe jak glas i viknu: ""Svršeno je!""",Croatian
"I udariše munje i  glasovi i gromovi i nasta potres velik, kakva ne bijaše otkako  je ljudi - tako bijaše silan potres taj.",Croatian
I prasnu natroje grad veliki i gradovi naroda padoše.  Spomenu se Bog Babilona velikoga da mu dade piti iz čaše vina  gnjevne srdžbe Božje.,Croatian
"I pobjegoše svi otoci, iščezoše gore,",Croatian
"a iz neba se  spusti na ljude tuča velika, poput talenta. Ljudi su hulili Boga  zbog zla tuče jer zlo njezino bijaše silno veliko.",Croatian
"I dođe jedan od sedam anđela što nose sedam čaša i prozbori  mi: ""Dođi pokazat ću ti sud nad Bludnicom velikom što sjedi  nad vodama velikim,",Croatian
"s kojom su bludničili kraljevi zemlje  i pozemljari se opiše vinom bluda njezina.""",Croatian
"I odnese  me u duhu u pustinju. Tu vidjeh Ženu koja sjede na skrletnu Zvijer, punu bogohulnih imena, sa sedam glava i deset rogova.",Croatian
"Žena  bijaše odjevena u grimiz i skrlet, sva u zlatu, dragom kamenju  i biserju. U ruci joj zlatna čaša puna gnusobe i nečisti bluda  njezina.",Croatian
"Na čelo joj napisano ime - tajna: ""Babilon veliki, mati bludnica i gnusoba zemljinih.""",Croatian
"I vidjeh: Žena je pijana  od krvi svetih i od krvi svjedoka Isusovih. Kad je vidjeh, čudom  se silnim začudih.",Croatian
"Nato će mi anđeo: ""Što se čudiš? Ja ću  ti kazati tajnu te žene i Zvijeri koja je nosi, Zvijeri sa sedam  glava i deset rogova.""",Croatian
"""Zvijer koju vidje bijaše i više nije; zamalo izlazi iz  Bezdana i ide u propast. I zapanjit će se pozemljari - oni kojima  ime, od postanka svijeta, nije zapisano u knjigu života - kad  vide da Zvijer bijaše i više nije, a opet je tu.",Croatian
Tu se hoće mudre pameti! Sedam glava sedam je bregova  na kojima žena sjedi. A i sedam kraljeva:,Croatian
"pet ih već pade, jedan jest, a jedan još ne dođe: kada dođe, ostati mu je zamalo.",Croatian
"I Zvijer koja bijaše i više nije, osma je, a iz broja je  njih sedmero, i ide u propast.",Croatian
"Deset rogova što ih  vidje deset je kraljeva; oni još ne primiše kraljevstva, ali će - samo za jedan sat - primiti vlast kao kraljevi zajedno  sa Zvijeri.",Croatian
Jedne su misli: svu svoju silu i vlast predati  Zvijeri.,Croatian
"Ratovat će protiv Jaganjca, ali će ih pobijediti  Jaganjac - i njegovi pozvanici, izabranici, vjernici - jer on  je Gospodar gospodara i Kralj kraljeva.""",Croatian
"I  reče mi anđeo: ""Vode što ih vidje, na kojima Bludnica sjedi,  to su puci i mnoštva i narodi i jezici.",Croatian
"I onih deset rogova  što ih vidje i Zvijer - oni će zamrziti Bludnicu, opustošiti  je i ogoliti, najesti se mesa njezina i ognjem je spaliti.",Croatian
Jer  Bog im u srce stavi izvršiti naum njegov: da jednodušno predadu  kraljevstvo svoje Zvijeri dok se ne ispune riječi Božje.,Croatian
"Žena  koju vidje grad je veliki što kraljuje nad kraljevima zemaljskim.""",Croatian
Nakon toga vidjeh: jedan drugi anđeo silazi s neba s moći  velikom! Sva se zemlja zasvijetlila od njegova sjaja.,Croatian
"On povika  iza glasa: ""Pade, pade Babilon veliki - Bludnica - i postade  prebivalištem zloduha, nastambom svih duhova nečistih, nastambom  svih ptica nečistih mrskih",Croatian
"jer se gnjevnim vinom bluda njezina  opiše narodi; s njom su bludničili svi kraljevi zemaljski, a  trgovci se zemaljski obogatiše od silna raskošja njezina.""",Croatian
"Začujem i drugi glas s neba: ""Iziđite iz nje, narode moj, da vas ne zadese zla njezina te ne budete suzajedničari grijeha  njezinih!",Croatian
Jer njezini grijesi do neba dopriješe i spomenu  se Bog zločina njezinih.,Croatian
"Vratite joj milo za drago, naplatite joj dvostruko  po djelima! U čašu u koju je ona natakala natočite dvostruko!",Croatian
"Koliko se razmetala sjajem i raskoši, toliko joj zadajte muka  i jada! Jer u srcu je svome govorila: 'Na prijestolju sjedim  kao kraljica i nikad neću obudovjeti, jad me nikada zadesiti  neće!'",Croatian
"Stoga u isti će je dan zla zadesiti: smrt i  jad i glad te će sva u ognju biti spaljena. Jer silan je Gospod, Bog, Sudac njezin!""",Croatian
I plakat će i naricati za njom kraljevi zemlje što su  s njome bludničili i raskošno živjeli kad gledali budu dim požara  njezina.,Croatian
"Prestrašeni mukama njezinim, izadaleka će stajati  i naricati: ""Jao, jao, grade veliki, Babilone, grade silni! Kako  li te u tren oka stiže osuda!""",Croatian
I trgovci zemaljski plaču nad njom i tuguju jer im trga  nitko više ne kupuje:,Croatian
"ni zlata, ni srebra, ni dragoga kamenja, ni biserja, ni tanana lana, ni grimiza, ni svile, ni skrleta:  nit ikakva mirisava drveta, nit ikakva predmeta od slonove kosti, nit ikakva predmeta od skupocjena drveta, nit od mjedi, nit  od željeza, nit od mramora;",Croatian
"ni cimeta, ni balzama, ni miomirisa, ni pomasti, ni tamjana, ni vina, ni ulja, ni bijeloga brašna, ni pšenice; ni goveda, ni ovaca, ni konja, ni kočija, ni roblja  nit ikoje žive duše.",Croatian
"""Voće za kojim ti duša žudjela pobježe od tebe, sav raskoš  i sjaj propade ti - ne, nema ga više!""",Croatian
"Trgovci što svim tim trgovahu, što ih ona obogati, izdaleka  će stajati, prestrašeni mukama njezinim, plakat će i tugovati:",Croatian
"""Jao, jao, grade veliki, odjeveni nekoć u lan tanan i grimiz  i skrlet, nakićeni zlatom i dragim kamenjem i biserjem!",Croatian
"U  tren oka opustje toliko bogatstvo!"" I svi kormilari i putnici, svi mornari i moreplovci izdaleka  stoje",Croatian
"i, gledajući dim njezina požara, zapomažu: ""Koji li  je grad sličan gradu ovom velikom?""",Croatian
"I posuše glavu pepelom  te plačući i tugujući viknuše: ""Jao, jao, grada li velikoga!  Dragocjenostima se njegovim obogatiše svi posjednici morskih  brodova, a evo - u tren oka opustje!""",Croatian
"Veseli se nad njom, nebo, i svi sveti i apostoli i proroci  jer Bog osudivši nju, vama pravo dosudi!",Croatian
"I jedan snažan anđeo uze kamen, velik poput mlinskoga  kamena, i baci ga u more govoreći: ""Tako će silovito biti strovaljen  Babilon, grad veliki, i nikada ga više biti neće!""",Croatian
"""Glas citraša i pjevača i svirača i trubljača u tebi se više neće čuti! Obrtnik vješt kojem god umijeću u tebi se više neće naći! Klopot žrvnja u tebi se više neće čuti!",Croatian
Svjetlost svjetiljke u tebi više neće sjati! Glas zaručnika i zaručnice u tebi se više neće čuti! Jer trgovci tvoji bijahu velikaši zemlje i čaranja tvoja zavedoše sve narode;,Croatian
"i u tebi se našla krv proroka i svetaca i svih zaklanih na zemlji.""",Croatian
"Nakon toga začujem kao jak glas silnoga mnoštva na nebu: ""Aleluja! Spasenje i slava i moć Bogu našemu!",Croatian
"Doista, istiniti su i pravedni sudovi njegovi jer osudi veliku Bludnicu, što pokvari zemlju bludom svojim, i osveti na njoj krv slugu svojih!""",Croatian
"I ponove: ""Aleluja! Dim njezin suklja u vijeke vjekova!""",Croatian
"Nato starješine, njih dvadesetčetvorica, i ona četiri  bića padoše ničice i p        okloniše se Bogu, koji sjedi na  prijestolju, govoreći: ""Amen! Aleluja!""",Croatian
"I s         prijestolja  iziđe glas: ""Hvalite Boga našega, sve sluge njegove, svi koji se njega bojite, i mali i veliki!""",Croatian
"I začuh kao glas silna mnoštva i kao šum voda mnogih  i kao prasak gromova silnih: ""Aleluja! Zakraljeva Gospod, Bog naš Svevladar!",Croatian
"Radujmo se i kličimo i slavu mu dajmo jer dođe svadba Jaganjčeva, opremila se Zaručnica njegova!",Croatian
"Dano joj je odjenuti se u lan tanan, blistav i čist!"" A lan - pravedna su djela svetih.",Croatian
"I reče mi: ""Piši! Blago onima koji su pozvani na svadbenu  gozbu Jaganjčevu!"" I reče mi: ""Ove su riječi istinite, Božje.""",Croatian
"Padoh mu pred noge da mu se poklonim. A on će mi: ""Nipošto!  Sluga sam kao i ti i braća tvoja koja imaju svjedočanstvo Isusovo.  Bogu se pokloni!"" Jer svjedočanstvo Isusovo duh je proročki.",Croatian
"I vidjeh: nebo otvoreno - i gle, konj bijelac,  a na nj sjeo On, zvani Vjerni i Istiniti, a sudi i vojuje  po pravdi;",Croatian
"oči mu plamen ognjeni, na glavi mu mnoge  krune; nosi napisano ime kojeg nitko ne zna doli on sam;",Croatian
ogrnut  je ogrtačem krvlju natopljenim; ime mu: Riječ Božja.,Croatian
"Prate  ga na bijelcima Vojske nebeske, odjevene u lan tanan, bijel i  čist.",Croatian
Iz usta mu izlazi oštar mač kojim će posjeći narode.  Vladat će njima palicom gvozdenom. On gazi u kaci  gnjevne srdžbe Boga Svevladara.,Croatian
"Na ogrtač, o boku, napisano  mu ime: ""Kralj kraljeva i Gospodar gospodara.""",Croatian
"I vidjeh jednog anđela: stajaše na suncu vičući iza glasa  svim pticama što nebom lete: ""Ovamo! Skupite se na  veliku gozbu Božju",Croatian
"da se najedete mesa kraljeva, i mesa  vojvoda, i mesa mogućnika, i mesa konja i konjanika njihovih, i mesa svih mogućih ljudi, slobodnjaka i robova, malih i velikih!""",Croatian
I vidjeh: Zvijer i kraljevi zemlje i vojske njihove skupiše  se u boj da se zarate s Onim što sjedi na konju i s vojskom njegovom.,Croatian
"I Zvijer bi uhvaćena, a s njom i Lažni prorok koji je u njenoj  nazočnosti činio znamenja i njima zavodio one što su primili  žig Zvijeri i klanjali se njezinu kipu. Živi su oboje bačeni  u ognjeno jezero što gori sumporom.",Croatian
A drugi su posječeni  mačem što iziđe iz usta Onoga koji sjedi na konju i sve se ptice  nasitiše mesa njihova.,Croatian
I vidjeh anđela: siđe s neba s ključima Bezdana i s velikim  okovima u ruci.,Croatian
"Zgrabi Zmaja, Staru zmiju, to jest Ðavla,  Sotonu, i okova ga za tisuću godina.",Croatian
Baci ga u Bezdan koji  nad njim zatvori i zapečati da više ne zavodi narode dok se ne  navrši tisuću godina. Nakon toga ima biti odriješen za malo vremena.,Croatian
I vidjeh prijestolja - onima što sjedoše na njih dano  je suditi - i duše pogubljenih zbog svjedočanstva Isusova i zbog  Riječi Božje i sve koji se ne pokloniše Zvijeri ni kipu njezinu  te ne primiše žiga na čela svoja ni na ruke. Oni oživješe i zakraljevaše  s Kristom tisuću godina.,Croatian
Drugi mrtvi ne oživješe dok se ne  navrši tisuću godina. To je ono prvo uskrsnuće.,Croatian
Blažen i svet  onaj tko je dionik toga prvog uskrsnuća! Nad njim druga smrt  nema vlasti: oni će biti svećenici Božji i Kristovi i s njime  će kraljevati tisuću godina.,Croatian
"A kad se navrši tisuću godina, Sotona će iz svoga zatvora  biti pušten:",Croatian
"izići će zavesti narode sa četiri kraja zemlje, Goga i Magoga, i skupiti ih u boj. Bit će ih kao pijeska  morskoga.",Croatian
Skupiše se na prostrano polje zemlje i opkoliše  tabor svetih i ljubljeni grad. Ali oganj siđe s neba te ih proguta.,Croatian
"A njihov zavodnik, Ðavao, bačen bi u jezero ognjeno i sumporno, gdje se nalaze i Zvijer i Lažni prorok: ondje će se mučiti danju  i noću u vijeke vjekova.",Croatian
I vidjeh veliko bijelo prijestolje i Onoga što sjede  na nj: pred licem njegovim pobježe zemlja i nebo; ni mjesta im  se više ne nađe.,Croatian
"I vidjeh mrtve, velike i male: stoje pred  prijestoljem, a knjige se otvoriše. I otvori se jedna druga knjiga, knjiga života. I mrtvi bijahu suđeni po onome što stoji napisano  u knjigama, po djelima svojim.",Croatian
"More predade svoje  mrtvace, a Smrt i Podzemlje svoje: i svaki bi suđen po djelima  svojim.",Croatian
A Smrt i Podzemlje bili su bačeni u jezero ognjeno.  Jezero ognjeno - to je druga smrt:,Croatian
"tko se god ne nađe zapisan  u knjizi života, bio je bačen u jezero ognjeno.",Croatian
I vidjeh novo nebo i novu zemlju jer - prvo nebo i  prva zemlja uminu; ni mora više nema.,Croatian
"I Sveti grad,  novi Jeruzalem, vidjeh: silazi s neba od Boga, opremljen kao  zaručnica nakićena za svoga muža.",Croatian
"I začujem jak glas s prijestolja: ""Evo Šatora Božjeg s ljudima! On će prebivati s njima: oni će biti narod njegov, a on će biti Bog s njima.",Croatian
"I otrt će im svaku suzu s očiju te smrti više neće biti, ni tuge, ni jauka, ni boli više neće biti jer - prijašnje uminu.""",Croatian
"Tada Onaj što sjedi na prijestolju reče: ""Evo, sve činim novo!"" I doda: ""Napiši: Ove su riječi vjerne i istinite.""",Croatian
"I još mi reče: ""Svršeno je! Ja sam Alfa i Omega, Početak i Svršetak! Ja ću žednomu dati s izvora vode života zabadava.",Croatian
"To će biti baština pobjednikova. I ja ću njemu biti Bog, a on meni sin.",Croatian
"Kukavicama pak, nevjernima i okaljanima, ubojicama, bludnicima, vračarima i idolopoklonicima i svim lažljivcima udio je u jezeru što gori ognjem i sumporom. To je druga smrt.""",Croatian
"I dođe jedan od sedam anđela što imaju sedam čaša punih  zala konačnih te progovori sa mnom: ""Dođi, pokazat ću ti Zaručnicu, Ženu Jaganjčevu!""",Croatian
"I prenese me u duhu na goru veliku, visoku  i pokaza mi sveti grad Jeruzalem: silazi s neba od Boga,",Croatian
"sav  u slavi Božjoj, blistav poput dragoga kamena, kamena slična kristalnom  jaspisu;",Croatian
"okružen zidinama velikim i visokim, sa dvanaest  vrata: na vratima dvanaest anđela i napisana imena dvanaest  plemena Izraelovih.",Croatian
"Od istoka vrata troja, od sjevera vrata  troja, od juga vrata troja, od zapada vrata troja.",Croatian
"Gradske  su zidine imale dvanaest temelja, a na njima dvanaest imena dvanaestorice  apostola Jaganjčevih.",Croatian
"Moj subesjednik imaše mjeru, zlatnu trsku, da  izmjeri grad, vrata njegova i zidine.",Croatian
Grad se stere  u četvorini: dužina mu jednaka širini. On izmjeri trskom grad:  dvanaest tisuća stadija - dužina mu i širina i visina jednaka.,Croatian
Izmjeri i njegove zidine: sto četrdeset i četiri lakta po  čovjekovoj mjeri kojom je mjerio anđeo.,Croatian
"Zidine su gradske  sagrađene od jaspisa, a sam grad od čistoga zlata, slična čistu  staklu.",Croatian
"Temelji su gradskih zidina urešeni svakovrsnim dragim  kamenjem: prvi je temelj od jaspisa, drugi od safira, treći od  kalcedona, četvrti od smaragda,",Croatian
"peti od sardoniksa, šesti  od sarda, sedmi od krizolita, osmi od berila, deveti od topaza, deseti od krizopraza, jedanaesti od hijacinta, dvanaesti od  ametista.",Croatian
"Dvanaest vrata - dvanaest bisera: svaka od svoga  bisera. A gradski trg - čisto zlato, kao prozirno staklo.",Croatian
"Hrama u gradu ne vidjeh. Ta Gospod, Bog, Svevladar, hram  je njegov - i Jaganjac!",Croatian
I gradu ne treba ni sunca ni mjeseca  da mu svijetle. Ta Slava ga Božja obasjala i svjetiljka mu Jaganjac!,Croatian
"Narodi će hoditi u svjetlosti njegovoj, a kraljevi  zemaljski u nj donositi slavu svoju.",Croatian
"Vrata mu se ne zatvaraju  obdan, a noći ondje i nema.",Croatian
U nj će se donijeti slava i čast  naroda.,Croatian
"Ali u nj neće unići ništa nečisto i nijedan tko čini  gadost i laž, nego samo oni koji su zapisani u Jaganjčevoj knjizi  života.",Croatian
"I pokaza mi rijeku vode života, bistru kao prozirac: izvire  iz prijestolja Božjeg i Jaganjčeva.",Croatian
"Posred gradskoga  trga, s obje strane rijeke, stablo života što rodi dvanaest  puta, svakog mjeseca svoj rod. A lišće stabla za zdravlje  je narodima.",Croatian
I neće više biti nikakva prokletstva.  I prijestolje će Božje i Jaganjčevo biti u gradu i sluge će mu  se njegove klanjati,Croatian
"i gledati lice njegovo, a ime će im njegovo  biti na čelima.",Croatian
Noći više biti neće i neće trebati svjetla  od svjetiljke ni svjetla sunčeva: obasjavat će ih Gospod Bog  i oni će kraljevati u vijeke vjekova.,Croatian
"I reče mi: ""Ove su riječi vjerne i istinite jer Gospod  Bog, nadahnitelj proroka, posla svoga anđela da on pokaže slugama  njegovim što se ima dogoditi ubrzo.",Croatian
"I evo, dolazim ubrzo!  Blago onomu koji čuva riječi proroštva ove knjige!""",Croatian
"Ja, Ivan, čuo sam i vidio sve ovo. I kad sam to vidio  i čuo, padoh pred noge anđelu koji mi to pokaza da mu se poklonim.",Croatian
"A on će mi: ""Nipošto! Sluga sam kao i ti i braća tvoja proroci  i svi koji čuvaju riječi ove knjige. Bogu se pokloni!""",Croatian
"A zatim će mi: ""Ne zapečati riječi proroštva ove knjige  jer - vrijeme je blizu!",Croatian
"Nepravednik neka samo i dalje čini  nepravdu! Okaljan neka se i dalje kalja! Pravednik neka i dalje  živi pravedno! Svet neka se i dalje posvećuje!""",Croatian
"""Evo, dolazim ubrzo i plaća moja sa mnom: naplatit ću  svakom po njegovu djelu!""",Croatian
"""Ja sam Alfa i Omega, Prvi i Posljednji, Početak  i Svršetak!",Croatian
Blago onima koji peru svoje haljine: imat će  pravo na stablo života i na vrata će smjeti u grad!,Croatian
"Vani  pak ostaju psi i vračari, bludnice, ubojice i idolopoklonici  i tko god ljubi i čini laž.""",Croatian
"""Ja, Isus, poslah anđela svoga posvjedočiti ovo po crkvama.  Ja sam korijen i izdanak Davidov, sjajna zvijezda Danica.""",Croatian
"I Duh i Zaručnica govore: ""Dođi!"" I tko ovo čuje, neka  rekne: ""Dođi!"" Tko je žedan, neka dođe; tko hoće, neka zahvati vode života  zabadava!",Croatian
"Ja svjedočim svakomu tko sluša riječi proroštva u ovoj  knjizi: Tko ovomu što doda, Bog će njemu dodati zla napisana  u ovoj knjizi.",Croatian
"I tko oduzme od riječi proroštva u ovoj knjizi, Bog će mu oduzeti udio na stablu života i na svetom gradu -  na svemu što je napisano u ovoj knjizi.",Croatian
"Svjedok za sve ovo govori: ""Da, dolazim ubrzo!"" Amen! Dođi, Gospodine Isuse!",Croatian
Milost Gospodina Isusa sa svima!,Croatian
